<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ezek/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ezek">Ezekiel</a> &gt <strong>Chapter 20</strong></div><p><span class="verse"><a name="1">1</a>Il dieci del quinto mese, anno settimo, alcuni anziani d`Israele vennero a consultare il Signore e sedettero davanti a me.</span> <span class="verse"><a name="2">2</a>Mi fu rivolta questa parola del Signore:</span> <span class="verse"><a name="3">3</a>"Figlio dell`uomo, parla agli anziani d`Israele e dì loro: Dice il Signore Dio: Venite voi per consultarmi? Com`è vero ch`io vivo, non mi lascerò consultare da voi. Oracolo del Signore Dio.</span> <span class="verse"><a name="4">4</a>Vuoi giudicarli? Li vuoi giudicare, figlio dell`uomo? Mostra loro gli abomini dei loro padri.</span> <span class="verse"><a name="5">5</a>Dì loro: Dice il Signore Dio: Quando io scelsi Israele e alzai la mano e giurai per la stirpe della casa di Giacobbe, apparvi loro nel paese d`Egitto e giurai per loro dicendo: Io, il Signore, sono vostro Dio.</span> <span class="verse"><a name="6">6</a>Allora alzai la mano e giurai di farli uscire dal paese d`Egitto e condurli in una terra scelta per loro, stillante latte e miele, che è la più bella fra tutte le terre.</span> <span class="verse"><a name="7">7</a>Dissi loro: Ognuno getti via gli abomini dei propri occhi e non vi contaminate con gl`idoli d`Egitto: sono io il vostro Dio.</span> <span class="verse"><a name="8">8</a>Ma essi mi si ribellarono e non mi vollero ascoltare: non gettarono via gli abomini dei propri occhi e non abbandonarono gli idoli d`Egitto. Allora io decisi di riversare sopra di loro il mio furore e di sfogare contro di loro la mia ira, in mezzo al paese d`Egitto.</span> <span class="verse"><a name="9">9</a>Ma feci diversamente per riguardo al mio nome, perché non fosse profanato agli occhi delle genti in mezzo alle quali si trovavano, poiché avevo dichiarato che li avrei fatti uscire dal paese d`Egitto sotto i loro occhi.</span> <span class="verse"><a name="10">10</a>Così li feci uscire dall`Egitto e li condussi nel deserto;</span> <span class="verse"><a name="11">11</a>diedi loro i miei statuti e feci loro conoscere le mie leggi, perché colui che le osserva viva per esse.</span> <span class="verse"><a name="12">12</a>Diedi loro anche i miei sabati come un segno fra me e loro, perché sapessero che sono io, il Signore, che li santifico.</span> <span class="verse"><a name="13">13</a>Ma gli Israeliti si ribellarono contro di me nel deserto: essi non camminarono secondo i miei decreti, disprezzarono le mie leggi, che bisogna osservare perché l`uomo viva, e violarono sempre i miei sabati. Allora io decisi di riversare su di loro il mio sdegno nel deserto e di sterminarli.</span> <span class="verse"><a name="14">14</a>Ma agii diversamente per il mio nome, perché non fosse profanato agli occhi delle genti di fronte alle quali io li avevo fatti uscire.</span> <span class="verse"><a name="15">15</a>Avevo giurato su di loro nel deserto che non li avrei più condotti nella terra che io avevo loro assegnato, terra stillante latte e miele, la più bella fra tutte le terre,</span> <span class="verse"><a name="16">16</a>perché avevano disprezzato i miei comandamenti, non avevano seguito i miei statuti e avevano profanato i miei sabati, mentre il loro cuore si era attaccato ai loro idoli.</span> <span class="verse"><a name="17">17</a>Tuttavia il mio occhio ebbe pietà di loro e non li distrussi, non li sterminai tutti nel deserto.</span> <span class="verse"><a name="18">18</a>Dissi ai loro figli nel deserto: Non seguite le regole dei vostri padri, non osservate le loro leggi, non vi contaminate con i loro idoli:</span> <span class="verse"><a name="19">19</a>sono io, il Signore, il vostro Dio. Camminate secondo i miei decreti, osservate le mie leggi e mettetele in pratica.</span> <span class="verse"><a name="20">20</a>Santificate i miei sabati e siano un segno fra me e voi, perché si sappia che sono io, il Signore vostro Dio.</span> <span class="verse"><a name="21">21</a>Ma anche i figli mi si ribellarono, non camminarono secondo i miei decreti, non osservarono e non misero in pratica le mie leggi, che danno la vita a chi le osserva; profanarono i miei sabati. Allora io decisi di riversare il mio sdegno su di loro e di sfogare contro di essi l`ira nel deserto.</span> <span class="verse"><a name="22">22</a>Ma ritirai la mano e feci diversamente per riguardo al mio nome, perché non fosse profanato agli occhi delle genti, alla cui presenza io li avevo fatti uscire.</span> <span class="verse"><a name="23">23</a>E nel deserto giurai loro, alzando la mia mano, che li avrei dispersi fra le genti e disseminati in paesi stranieri,</span> <span class="verse"><a name="24">24</a>perché non avevano praticato le mie leggi, anzi, avevano disprezzato i miei decreti, profanato i miei sabati e i loro occhi erano sempre rivolti agli idoli dei loro padri.</span> <span class="verse"><a name="25">25</a>Allora io diedi loro perfino statuti non buoni e leggi per le quali non potevano vivere.</span> <span class="verse"><a name="26">26</a>Feci sì che si contaminassero nelle loro offerte facendo passare per il fuoco ogni loro primogenito, per atterrirli, perché riconoscessero che io sono il Signore.</span> <span class="verse"><a name="27">27</a>Parla dunque agli Israeliti, figlio dell`uomo, e dì loro: Dice il Signore Dio: Ancora in questo mi offesero i vostri padri agendo con infedeltà verso di me:</span> <span class="verse"><a name="28">28</a>dopo che io li ebbi introdotti nel paese che, levando la mia mano, avevo giurato di dare loro, essi guardarono ogni colle elevato, ogni albero verde e là fecero i sacrifici e portarono le loro offerte provocatrici: là depositarono i loro profumi soavi e versarono le loro libazioni.</span> <span class="verse"><a name="29">29</a>Io dissi loro: Che cos`è quest`altura alla quale voi andate? Il nome altura è rimasto fino ai nostri giorni.</span> <span class="verse"><a name="30">30</a>Ebbene, dì agli Israeliti: Così dice il Signore Dio: Vi contaminate secondo il costume dei vostri padri, vi prostituite secondo i loro abomini,</span> <span class="verse"><a name="31">31</a>vi contaminate con tutti i vostri idoli fino ad oggi, facendo le vostre offerte e facendo passare per il fuoco i vostri figli e io mi dovrei lasciare consultare da voi, uomini d`Israele? Com`è vero ch`io vivo - parola del Signore Dio - non mi lascerò consultare da voi.</span> <span class="verse"><a name="32">32</a>E ciò che v`immaginate in cuor vostro non avverrà, mentre voi andate dicendo: Saremo come le genti, come le tribù degli altri paesi che prestano culto al legno e alla pietra.</span> <span class="verse"><a name="33">33</a>Com`è vero ch`io vivo - parola del Signore Dio - io regnerò su di voi con mano forte, con braccio possente e rovesciando la mia ira.</span> <span class="verse"><a name="34">34</a>Poi vi farò uscire di mezzo ai popoli e vi radunerò da quei territori dove foste dispersi con mano forte, con braccio possente e con la mia ira traboccante</span> <span class="verse"><a name="35">35</a>e vi condurrò nel deserto dei popoli e lì a faccia a faccia vi giudicherò.</span> <span class="verse"><a name="36">36</a>Come giudicai i vostri padri nel deserto del paese di Egitto così giudicherò voi, dice il Signore Dio.</span> <span class="verse"><a name="37">37</a>Vi farò passare sotto il mio bastone e vi condurrò sotto il giogo dell`alleanza.</span> <span class="verse"><a name="38">38</a>Separerò da voi i ribelli e quelli che si sono staccati da me; li farò uscire dal paese in cui dimorano, ma non entreranno nel paese d`Israele: così saprete che io sono il Signore.</span> <span class="verse"><a name="39">39</a>A voi, uomini d`Israele, così dice il Signore Dio: Andate, servite pure ognuno i vostri idoli, ma infine mi ascolterete e il mio santo nome non profanerete più con le vostre offerte, con i vostri idoli;</span> <span class="verse"><a name="40">40</a>poiché sul mio monte santo, sull`alto monte d`Israele - oracolo del Signore Dio - mi servirà tutta la casa d`Israele, tutta riunita in quel paese; là mi saranno graditi e là richiederò le vostre offerte, le primizie dei vostri doni in qualunque forma me li consacrerete.</span> <span class="verse"><a name="41">41</a>Io vi accetterò come soave profumo, quando vi avrò liberati dai popoli e vi avrò radunati dai paesi nei quali foste dispersi: mi mostrerò santo in voi agli occhi delle genti.</span> <span class="verse"><a name="42">42</a>Allora voi saprete che io sono il Signore, quando vi condurrò nel paese d`Israele, nel paese che alzando la mia mano giurai di dare ai vostri padri.</span> <span class="verse"><a name="43">43</a>Là vi ricorderete della vostra condotta, di tutti i misfatti dei quali vi siete macchiati, e proverete disgusto di voi stessi, per tutte le malvagità che avete commesse.</span> <span class="verse"><a name="44">44</a>Allora saprete che io sono il Signore, quando agirò con voi per l`onore del mio nome e non secondo la vostra malvagia condotta e i vostri costumi corrotti, uomini d`Israele". Parola del Signore Dio.</span> </p></div</div></div></body></html>