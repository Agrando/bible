<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ezek/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ezek">Ezekiel</a> &gt <strong>Chapter 17</strong></div><p><span class="verse"><a name="1">1</a>Mi fu rivolta ancora questa parola del Signore:</span> <span class="verse"><a name="2">2</a>"Figlio dell`uomo, proponi un enigma e racconta una parabola agli Israeliti.</span> <span class="verse"><a name="3">3</a>Tu dirai: Dice il Signore Dio: Un`aquila grande dalle grandi ali e dalle lunghe penne, folta di piume dal colore variopinto, venne sul Libano e portò via la cima del cedro;</span> <span class="verse"><a name="4">4</a>stroncò il ramo più alto e lo portò in un paese di mercanti, lo depose in una città di negozianti.</span> <span class="verse"><a name="5">5</a>Scelse un germoglio del paese e lo depose in un campo da seme; lungo il corso di grandi acque, lo piantò come un salice,</span> <span class="verse"><a name="6">6</a>perché germogliasse e diventasse una vite estesa, poco elevata, che verso l`aquila volgesse i rami e le radici crescessero sotto di essa. Divenne una vite, che fece crescere i tralci e distese i rami.</span> <span class="verse"><a name="7">7</a>Ma c`era un`altra aquila grande, larga di ali, folta di penne. Ed ecco quella vite rivolse verso di lei le radici e tese verso di lei i suoi tralci, perché la irrigasse dall`aiuola dove era piantata.</span> <span class="verse"><a name="8">8</a>In un campo fertile, lungo il corso di grandi acque, essa era piantata, per metter rami e dar frutto e diventare una vite magnifica.</span> <span class="verse"><a name="9">9</a>Riferisci loro: Dice il Signore Dio: Riuscirà a prosperare? O non svellerà forse l`aquila le sue radici e vendemmierà il suo frutto e seccheranno tutti i tralci che ha messo? Non ci vorrà un grande sforzo o molta gente per svellerla dalle radici.</span> <span class="verse"><a name="10">10</a>Ecco, essa è piantata: riuscirà a prosperare? O non seccherà del tutto non appena l`avrà sfiorata il vento d`oriente? Proprio nell`aiuola dove è germogliata, seccherà!".</span> <span class="verse"><a name="11">11</a>Mi fu rivolta ancora questa parola del Signore:</span> <span class="verse"><a name="12">12</a>"Parla dunque a quella genìa di ribelli: Non sapete che cosa significa questo? Dì ancora: Ecco, il re di Babilonia è giunto a Gerusalemme, ha preso il re e i prìncipi e li ha trasportati con sé in Babilonia.</span> <span class="verse"><a name="13">13</a>Si è scelto uno di stirpe reale e ha fatto un patto con lui, obbligandolo con giuramento. Ha deportato i potenti del paese,</span> <span class="verse"><a name="14">14</a>perché il regno fosse debole e non potesse innalzarsi ed egli osservasse e mantenesse l`alleanza con lui.</span> <span class="verse"><a name="15">15</a>Ma questi gli si è ribellato e ha mandato messaggeri in Egitto, perché gli fossero dati cavalli e molti soldati. Potrà prosperare, potrà scampare chi ha agito così? Chi ha infranto un patto potrà uscirne senza danno?</span> <span class="verse"><a name="16">16</a>Per la mia vita, dice il Signore Dio, proprio nel paese del re che gli aveva dato il trono, di cui ha disprezzato il giuramento e infranto l`alleanza, presso di lui, morirà, in Babilonia.</span> <span class="verse"><a name="17">17</a>Il faraone con le sue grandi forze e il suo ingente esercito non gli sarà di valido aiuto in guerra, quando si eleveranno terrapieni e si costruiranno baluardi per distruggere tante vite umane.</span> <span class="verse"><a name="18">18</a>Ha disprezzato un giuramento, ha infranto un`alleanza: ecco, aveva dato la mano e poi ha agito in tal modo. Non potrà trovare scampo.</span> <span class="verse"><a name="19">19</a>Perciò così dice il Signore Dio: Com`è vero ch`io vivo, il mio giuramento che egli ha disprezzato, la mia alleanza che ha infranta li farò ricadere sopra il suo capo.</span> <span class="verse"><a name="20">20</a>Stenderò su di lui la mia rete e rimarrà preso nel mio laccio. Lo porterò in Babilonia e là lo giudicherò per l`infedeltà commessa contro di me.</span> <span class="verse"><a name="21">21</a>Tutti i migliori delle sue schiere cadranno di spada e i superstiti saranno dispersi a tutti i venti: così saprete che io, il Signore, ho parlato.</span> <span class="verse"><a name="22">22</a>Dice il Signore Dio: Anch`io prenderò dalla cima del cedro, dalle punte dei suoi rami coglierò un ramoscello e lo pianterò sopra un monte alto, massiccio;</span> <span class="verse"><a name="23">23</a>lo pianterò sul monte alto d`Israele. Metterà rami e farà frutti e diventerà un cedro magnifico. Sotto di lui tutti gli uccelli dimoreranno, ogni volatile all`ombra dei suoi rami riposerà.</span> <span class="verse"><a name="24">24</a>Sapranno tutti gli alberi della foresta che io sono il Signore, che umilio l`albero alto e innalzo l`albero basso; faccio seccare l`albero verde e germogliare l`albero secco. Io, il Signore, ho parlato e lo farò".</span> </p></div</div></div></body></html>