<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ezek/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ezek">Ezekiel</a> &gt <strong>Chapter 21</strong></div><p><span class="verse"><a name="1">1</a>Mi fu rivolta questa parola del Signore:</span> <span class="verse"><a name="2">2</a>"Figlio dell`uomo, volgi la faccia verso il mezzogiorno, parla alla regione australe e predici contro la selva del mezzogiorno.</span> <span class="verse"><a name="3">3</a>Dirai alla selva del mezzogiorno: Ascolta la parola del Signore: Dice il Signore Dio: Ecco, io accenderò in te un fuoco che divorerà in te ogni albero verde e ogni albero secco: la fiamma ardente non si spegnerà e ogni sembiante sarà bruciato dal mezzogiorno al settentrione.</span> <span class="verse"><a name="4">4</a>Ogni vivente vedrà che io, il Signore, l`ho incendiato e non si spegnerà".</span> <span class="verse"><a name="5">5</a>Io dissi: "Ah! Signore Dio, essi vanno dicendo di me: Non è forse costui uno che racconta delle favole?".</span> <span class="verse"><a name="6">6</a>Mi fu rivolta questa parola del Signore:</span> <span class="verse"><a name="7">7</a>"Figlio dell`uomo, volgi la faccia verso Gerusalemme e parla contro i suoi santuari, predici contro il paese d`Israele.</span> <span class="verse"><a name="8">8</a>Tu riferirai al paese d`Israele: Così dice il Signore Dio: Eccomi contro di te. Sguainerò la spada e ucciderò in te il giusto e il peccatore.</span> <span class="verse"><a name="9">9</a>Se ucciderò in te il giusto e il peccatore, significa che la spada sguainata sarà contro ogni carne, dal mezzogiorno al settentrione.</span> <span class="verse"><a name="10">10</a>Così ogni vivente saprà che io, il Signore, ho sguainato la spada ed essa non rientrerà nel fodero.</span> <span class="verse"><a name="11">11</a>Tu, figlio dell`uomo, piangi: piangi davanti a loro con il cuore infranto e pieno d`amarezza.</span> <span class="verse"><a name="12">12</a>Quando ti domanderanno: Perché piangi?, risponderai: Perché è giunta la notizia che il cuore verrà meno, le mani s`indeboliranno, lo spirito sarà costernato, le ginocchia vacilleranno. Ecco è giunta e si compie". Parola del Signore Dio.</span> <span class="verse"><a name="13">13</a>Mi fu rivolta questa parola del Signore:</span> <span class="verse"><a name="14">14</a>"Figlio dell`uomo, profetizza e dì loro: Così dice il Signore Dio: Spada, spada aguzza e affilata,</span> <span class="verse"><a name="15">15</a>aguzza per scannare, affilata per lampeggiare!</span> <span class="verse"><a name="16">16</a>L`ha fatta affilare perché la si impugni, l`ha aguzzata e affilata per darla in mano al massacratore!</span> <span class="verse"><a name="17">17</a>Grida e lamèntati, o figlio dell`uomo, perché essa pesa sul mio popolo, su tutti i prìncipi d`Israele: essi cadranno di spada insieme con il mio popolo. Perciò battiti il fianco,</span> <span class="verse"><a name="18">18</a>perché è una prova: che cosa accadrebbe se nemmeno un bastone sprezzante ci fosse Parola del Signore Dio.</span> <span class="verse"><a name="19">19</a>Tu, o figlio dell`uomo, predici e batti le mani: la spada si raddoppi e si triplichi, è la spada dei massacri, la grande spada del massacro che li circonda.</span> <span class="verse"><a name="20">20</a>Perché i cuori si struggano e si moltiplichino le vittime, ho messo ad ogni porta la punta della spada, fatta per lampeggiare, affilata per il massacro.</span> <span class="verse"><a name="21">21</a>Volgiti a destra, volgiti a sinistra, ovunque si diriga la tua lama.</span> <span class="verse"><a name="22">22</a>Anch`io batterò le mani e sazierò la mia ira. Io, il Signore, ho parlato".</span> <span class="verse"><a name="23">23</a>Mi fu rivolta questa parola del Signore:</span> <span class="verse"><a name="24">24</a>"Figlio dell`uomo, traccia due strade per il passaggio della spada del re di Babilonia; proverranno tutte e due dallo stesso paese; tu metti un segnale a capo della strada che conduce nella città.</span> <span class="verse"><a name="25">25</a>Traccia la strada per cui la spada giunga a Rabbà degli Ammoniti e in Giuda, a Gerusalemme nella città fortificata.</span> <span class="verse"><a name="26">26</a>Infatti il re di Babilonia è fermo al bivio, all`inizio delle due strade, per interrogare le sorti: agita le frecce, interroga gli dei domestici, osserva il fegato.</span> <span class="verse"><a name="27">27</a>Nella sua destra è uscito il responso: Gerusalemme, per porre contro di essa gli arieti, per farle udire l`ordine del massacro, echeggiare grida di guerra, disporre gli arieti contro le sue porte, innalzare terrapieni, costruire trincee.</span> <span class="verse"><a name="28">28</a>Ma questo non è che un vano presagio agli occhi di quelli che hanno fatto loro solenni giuramenti. Egli però ricorda loro l`iniquità per cui saranno catturati".</span> <span class="verse"><a name="29">29</a>Perciò dice il Signore: "Poiché voi avete fatto ricordare le vostre iniquità, rendendo manifeste le vostre trasgressioni e palesi i vostri peccati in tutto il vostro modo di agire, poiché ve ne vantate, voi resterete presi al laccio.</span> <span class="verse"><a name="30">30</a>A te, sconsacrato, empio principe d`Israele, di cui è giunto il giorno con il tempo della tua iniquità finale,</span> <span class="verse"><a name="31">31</a>così dice il Signore Dio: Deponi il turbante e togliti la corona: tutto sarà cambiato: ciò che è basso sarà elevato e ciò che è alto sarà abbassato.</span> <span class="verse"><a name="32">32</a>In rovina, in rovina, in rovina la ridurrò e non si rialzerà più finché non giunga colui al quale appartiene di diritto e al quale io la darò".</span> <span class="verse"><a name="33">33</a>Tu, figlio dell`uomo, profetizza e annunzia: "Così dice il Signore Dio agli Ammoniti e riguardo ai loro insulti. Dì dunque: La spada, la spada è sguainata per la strage, è affilata per sterminare, per lampeggiare,</span> <span class="verse"><a name="34">34</a>mentre tu hai false visioni e ti si predicono sorti bugiarde, la spada sarà messa alla gola degli empi perversi, il cui giorno è venuto, al colmo della loro malvagità.</span> <span class="verse"><a name="35">35</a>Rimettila nel fodero. Nel luogo stesso in cui tu fosti creato, nella terra stessa in cui sei nato, io ti giudicherò;</span> <span class="verse"><a name="36">36</a>rovescerò su di te il mio sdegno, contro di te soffierò nel fuoco della mia ira e ti abbandonerò in mano di uomini violenti, portatori di distruzione.</span> <span class="verse"><a name="37">37</a>Sarai preda del fuoco, del tuo sangue sarà intrisa la terra, non ti si ricorderà più perché io, il Signore, ho parlato".</span> </p></div</div></div></body></html>