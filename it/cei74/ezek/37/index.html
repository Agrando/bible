<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ezek/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ezek">Ezekiel</a> &gt <strong>Chapter 37</strong></div><p><span class="verse"><a name="1">1</a>La mano del Signore fu sopra di me e il Signore mi portò fuori in spirito e mi depose nella pianura che era piena di ossa;</span> <span class="verse"><a name="2">2</a>mi fece passare tutt`intorno accanto ad esse. Vidi che erano in grandissima quantità sulla distesa della valle e tutte inaridite.</span> <span class="verse"><a name="3">3</a>Mi disse: "Figlio dell`uomo, potranno queste ossa rivivere?". Io risposi: "Signore Dio, tu lo sai".</span> <span class="verse"><a name="4">4</a>Egli mi replicò: "Profetizza su queste ossa e annunzia loro: Ossa inaridite, udite la parola del Signore.</span> <span class="verse"><a name="5">5</a>Dice il Signore Dio a queste ossa: Ecco, io faccio entrare in voi lo spirito e rivivrete.</span> <span class="verse"><a name="6">6</a>Metterò su di voi i nervi e farò crescere su di voi la carne, su di voi stenderò la pelle e infonderò in voi lo spirito e rivivrete: Saprete che io sono il Signore".</span> <span class="verse"><a name="7">7</a>Io profetizzai come mi era stato ordinato; mentre io profetizzavo, sentii un rumore e vidi un movimento fra le ossa, che si accostavano l`uno all`altro, ciascuno al suo corrispondente.</span> <span class="verse"><a name="8">8</a>Guardai ed ecco sopra di esse i nervi, la carne cresceva e la pelle le ricopriva, ma non c`era spirito in loro.</span> <span class="verse"><a name="9">9</a>Egli aggiunse: "Profetizza allo spirito, profetizza figlio dell`uomo e annunzia allo spirito: Dice il Signore Dio: Spirito, vieni dai quattro venti e soffia su questi morti, perché rivivano".</span> <span class="verse"><a name="10">10</a>Io profetizzai come mi aveva comandato e lo spirito entrò in essi e ritornarono in vita e si alzarono in piedi; erano un esercito grande, sterminato.</span> <span class="verse"><a name="11">11</a>Mi disse: "Figlio dell`uomo, queste ossa sono tutta la gente d`Israele. Ecco, essi vanno dicendo: Le nostre ossa sono inaridite, la nostra speranza è svanita, noi siamo perduti.</span> <span class="verse"><a name="12">12</a>Perciò profetizza e annunzia loro: Dice il Signore Dio: Ecco, io apro i vostri sepolcri, vi risuscito dalle vostre tombe, o popolo mio, e vi riconduco nel paese d`Israele.</span> <span class="verse"><a name="13">13</a>Riconoscerete che io sono il Signore, quando aprirò le vostre tombe e vi risusciterò dai vostri sepolcri, o popolo mio.</span> <span class="verse"><a name="14">14</a>Farò entrare in voi il mio spirito e rivivrete; vi farò riposare nel vostro paese; saprete che io sono il Signore. L`ho detto e lo farò". Oracolo del Signore Dio.</span> <span class="verse"><a name="15">15</a>Mi fu rivolta questa parola del Signore:</span> <span class="verse"><a name="16">16</a>"Figlio dell`uomo, prendi un legno e scrivici sopra: Giuda e gli Israeliti uniti a lui, poi prendi un altro legno e scrivici sopra: Giuseppe, legno di Efraim e tutta la casa d`Israele unita a lui,</span> <span class="verse"><a name="17">17</a>e accostali l`uno all`altro in modo da fare un legno solo, che formino una cosa sola nella tua mano.</span> <span class="verse"><a name="18">18</a>Quando i figli del tuo popolo ti diranno: Ci vuoi spiegare che significa questo per te?,</span> <span class="verse"><a name="19">19</a>tu dirai loro: Dice il Signore Dio: Ecco, io prendo il legno di Giuseppe, che è in mano a Efraim e le tribù d`Israele unite a lui, e lo metto sul legno di Giuda per farne un legno solo; diventeranno una cosa sola in mano mia.</span> <span class="verse"><a name="20">20</a>Tieni in mano sotto i loro occhi i legni sui quali hai scritto e</span> <span class="verse"><a name="21">21</a>dì loro: Così dice il Signore Dio: Ecco, io prenderò gli Israeliti dalle genti fra le quali sono andati e li radunerò da ogni parte e li ricondurrò nel loro paese:</span> <span class="verse"><a name="22">22</a>farò di loro un solo popolo nella mia terra, sui monti d`Israele; un solo re regnerà su tutti loro e non saranno più due popoli, né più saranno divisi in due regni.</span> <span class="verse"><a name="23">23</a>Non si contamineranno più con i loro idoli, con i loro abomini e con tutte le loro iniquità; li libererò da tutte le ribellioni con cui hanno peccato; li purificherò e saranno il mio popolo e io sarò il loro Dio.</span> <span class="verse"><a name="24">24</a>Il mio servo Davide sarà su di loro e non vi sarà che un unico pastore per tutti; seguiranno i miei comandamenti, osserveranno le mie leggi e le metteranno in pratica.</span> <span class="verse"><a name="25">25</a>Abiteranno nella terra che ho dato al mio servo Giacobbe. In quella terra su cui abitarono i loro padri, abiteranno essi, i loro figli e i figli dei loro figli, attraverso i secoli; Davide mio servo sarà loro re per sempre.</span> <span class="verse"><a name="26">26</a>Farò con loro un`alleanza di pace, che sarà con loro un`alleanza eterna. Li stabilirò e li moltiplicherò e porrò il mio santuario in mezzo a loro per sempre.</span> <span class="verse"><a name="27">27</a>In mezzo a loro sarà la mia dimora: io sarò il loro Dio ed essi saranno il mio popolo.</span> <span class="verse"><a name="28">28</a>Le genti sapranno che io sono il Signore che santifico Israele quando il mio santuario sarà in mezzo a loro per sempre".</span> </p></div</div></div></body></html>