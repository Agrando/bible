<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ezek/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ezek">Ezekiel</a> &gt <strong>Chapter 38</strong></div><p><span class="verse"><a name="1">1</a>Mi fu rivolta questa parola del Signore:</span> <span class="verse"><a name="2">2</a>"Figlio dell`uomo, volgiti verso Gog nel paese di Magòg, principe capo di Mesech e Tubal, e profetizza contro di lui. Annunzierai:</span> <span class="verse"><a name="3">3</a>Dice il Signore Dio: Eccomi contro di te Gog, principe capo di Mesech e Tubal,</span> <span class="verse"><a name="4">4</a>io ti aggirerò, ti metterò ganci alle mascelle e ti farò uscire con tutto il tuo esercito, cavalli e cavalieri tutti ben equipaggiati, truppa immensa con scudi grandi e piccoli, e tutti muniti di spada.</span> <span class="verse"><a name="5">5</a>La Persia, l`Etiopia e Put sono con loro, tutti con scudi ed elmi.</span> <span class="verse"><a name="6">6</a>Gomer e tutte le sue schiere, la gente di Togarmà, le estreme regioni del settentrione e tutte le loro forze, popoli numerosi sono con te.</span> <span class="verse"><a name="7">7</a>Stá pronto, fà i preparativi insieme con tutta la moltitudine che si è radunata intorno a te: sii a mia disposizione.</span> <span class="verse"><a name="8">8</a>Dopo molto tempo ti sarà dato l`ordine: sul finire degli anni tu andrai contro una nazione che è sfuggita alla spada, che in mezzo a molti popoli si è radunata sui monti d`Israele, rimasti lungamente deserti. Essa rimpatriò dalle genti e tutti abitano tranquilli.</span> <span class="verse"><a name="9">9</a>Tu vi salirai, vi giungerai come un uragano: sarai come un nembo che avvolge la terra, tu con tutte le tue schiere e con i popoli numerosi che sono con te.</span> <span class="verse"><a name="10">10</a>Dice il Signore Dio: In quel giorno ti verranno in mente dei pensieri e concepirai progetti malvagi.</span> <span class="verse"><a name="11">11</a>Tu dirai: Andrò contro una terra indifesa, assalirò genti tranquille che si tengono sicure, che abitano tutte in luoghi senza mura, che non hanno né sbarre né porte,</span> <span class="verse"><a name="12">12</a>per depredare, saccheggiare, metter la mano su rovine ora ripopolate e sopra un popolo che si è riunito dalle nazioni, dedito agli armenti e ai propri affari, che abita al centro della terra.</span> <span class="verse"><a name="13">13</a>Saba, Dedan, i commercianti di Tarsis e tutti i suoi leoncelli ti domanderanno: Vieni per saccheggiare? Hai radunato la tua gente per venir a depredare e portar via argento e oro, per rapire armenti e averi e per fare grosso bottino?</span> <span class="verse"><a name="14">14</a>Perciò predici, figlio dell`uomo, e annunzia a Gog: Così dice il Signore Dio: In quel giorno, quando il mio popolo Israele dimorerà del tutto sicuro, tu ti leverai,</span> <span class="verse"><a name="15">15</a>verrai dalla tua dimora, dagli estremi confini del settentrione, tu e i popoli numerosi che sono con te, tutti su cavalli, una turba grande, un esercito potente.</span> <span class="verse"><a name="16">16</a>Verrai contro il mio popolo Israele, come un nembo per coprire la terra. Sul finire dei giorni io ti manderò sulla mia terra perché le genti mi conoscano quando per mezzo tuo, o Gog, manifesterò la mia santità davanti ai loro occhi.</span> <span class="verse"><a name="17">17</a>Così dice il Signore Dio: Non sei tu quegli di cui parlai nei tempi antichi per mezzo dei miei servi, i profeti d`Israele, i quali, in quei tempi e per molti anni, profetizzarono che io ti avrei mandato contro di loro?</span> <span class="verse"><a name="18">18</a>Ma, quando Gog giungerà nel paese d`Israele - parola del Signore Dio - divamperà la mia collera.</span> <span class="verse"><a name="19">19</a>Nella mia gelosia e nel mio furore ardente io vi dichiaro: In quel giorno ci sarà un gran terremoto nel paese di Israele:</span> <span class="verse"><a name="20">20</a>davanti a me tremeranno i pesci del mare, gli uccelli del cielo, gli animali selvatici, tutti i rettili che strisciano sul terreno e ogni uomo che è sulla terra: i monti franeranno, le rocce cadranno e ogni muro rovinerà al suolo.</span> <span class="verse"><a name="21">21</a>Contro di lui, per tutti i monti d`Israele, chiamerò la spada. Parola del Signore Dio. La spada di ognuno di essi sarà contro il proprio fratello.</span> <span class="verse"><a name="22">22</a>Farò giustizia di lui con la peste e con il sangue: farò piovere su di lui e le sue schiere, sopra i popoli numerosi che sono con lui, torrenti di pioggia e grandine, fuoco e zolfo.</span> <span class="verse"><a name="23">23</a>Io mostrerò la mia potenza e la mia santità e mi rivelerò davanti a genti numerose e sapranno che io sono il Signore".</span> </p></div</div></div></body></html>