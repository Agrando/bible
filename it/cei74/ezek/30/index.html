<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ezek/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ezek">Ezekiel</a> &gt <strong>Chapter 30</strong></div><p><span class="verse"><a name="1">1</a>Mi fu rivolta questa parola del Signore:</span> <span class="verse"><a name="2">2</a>"Figlio dell`uomo, predici dicendo: Dice il Signore Dio: Gemete: Ah, quel giorno!</span> <span class="verse"><a name="3">3</a>Perché il giorno è vicino, vicino è il giorno del Signore, giorno di nubi sarà il giorno delle nazioni.</span> <span class="verse"><a name="4">4</a>La spada verrà sull`Egitto e ci sarà l`angoscia in Etiopia, quando cadranno in Egitto i trafitti, le sue ricchezze saranno asportate e le sue fondamenta disfatte.</span> <span class="verse"><a name="5">5</a>Etiopia, Put e Lud e stranieri d`ogni specie e Cub e i figli del paese dell`alleanza cadranno con loro di spada.</span> <span class="verse"><a name="6">6</a>Dice il Signore: Cadranno gli alleati dell`Egitto e sarà abbattuto l`orgoglio della sua forza: da Migdòl fino ad Assuan cadranno di spada. Parola del Signore Dio.</span> <span class="verse"><a name="7">7</a>Sarà un deserto fra terre devastate e le sue città fra città desolate.</span> <span class="verse"><a name="8">8</a>Sapranno che io sono il Signore quando darò fuoco all`Egitto e tutti i suoi sostenitori saranno schiacciati.</span> <span class="verse"><a name="9">9</a>In quel giorno partiranno da me messaggeri su navi a spargere il terrore in Etiopia che si crede sicura, e in essa vi sarà spavento nel giorno dell`Egitto, poiché ecco già viene".</span> <span class="verse"><a name="10">10</a>Così dice il Signore Dio: "Farò cessare il tumultuare dell`Egitto per mezzo di Nabucodònosor re di Babilonia.</span> <span class="verse"><a name="11">11</a>Egli e il suo popolo, il più violento dei popoli, saranno inviati a devastare il paese e sguaineranno la loro spada contro l`Egitto e riempiranno il terreno di cadaveri.</span> <span class="verse"><a name="12">12</a>Farò seccare i fiumi e darò il paese in mano a genti barbare, devasterò il territorio e ciò che contiene, per mezzo di stranieri: io, il Signore, l`ho detto".</span> <span class="verse"><a name="13">13</a>Dice il Signore Dio: "Distruggerò gli idoli e farò sparire gli dei da Menfi. Non ci sarà più principe nel paese d`Egitto, vi spanderò il terrore,</span> <span class="verse"><a name="14">14</a>devasterò Patròs, darò fuoco a Tanis, farò giustizia su Tebe.</span> <span class="verse"><a name="15">15</a>Scatenerò l`ira su Sin, la roccaforte d`Egitto, sterminerò la moltitudine di Tebe.</span> <span class="verse"><a name="16">16</a>Metterò a fuoco l`Egitto: Sin si torcerà dal dolore, Tebe sarà squassata, Menfi sarà smantellata dai nemici in pieno giorno.</span> <span class="verse"><a name="17">17</a>I giovani di Eliòpoli e di Bubàste cadranno di spada e queste città andranno in schiavitù.</span> <span class="verse"><a name="18">18</a>In Tafni si oscurerà il giorno, quando vi spezzerò i gioghi imposti dall`Egitto e verrà meno in lei l`orgoglio della sua potenza; una nube la coprirà e le sue figlie saranno condotte schiave.</span> <span class="verse"><a name="19">19</a>Farò giustizia dell`Egitto e si saprà che io sono il Signore".</span> <span class="verse"><a name="20">20</a>Al settimo giorno del primo mese dell`undecimo anno, mi fu rivolta questa parola del Signore:</span> <span class="verse"><a name="21">21</a>"Figlio dell`uomo, ho spezzato il braccio del faraone re d`Egitto; egli non è stato curato con medicamenti né fasciato con bende per fargli riprender forza e maneggiare la spada".</span> <span class="verse"><a name="22">22</a>Perciò dice il Signore Dio: "Eccomi contro il faraone re d`Egitto: gli spezzerò il braccio ancora valido e gli farò cadere la spada di mano.</span> <span class="verse"><a name="23">23</a>Disperderò gli Egiziani fra le genti e li disperderò in altre regioni.</span> <span class="verse"><a name="24">24</a>Invece rafforzerò le braccia del re di Babilonia e nella sua mano porrò la mia spada: spezzerò le braccia del faraone che gemerà davanti a lui come geme uno ferito a morte.</span> <span class="verse"><a name="25">25</a>Fortificherò le braccia del re di Babilonia, mentre le braccia del faraone cadranno. Si saprà che io sono il Signore, quando porrò la mia spada nella mano del re di Babilonia ed egli la stenderà sulla terra d`Egitto.</span> <span class="verse"><a name="26">26</a>Disperderò gli Egiziani fra le genti e li disperderò in altre regioni: si saprà che io sono il Signore".</span> </p></div</div></div></body></html>