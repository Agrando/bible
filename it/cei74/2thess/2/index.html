<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/2thess/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/2thess">2 Thessalonians</a> &gt <strong>Chapter 2</strong></div><p><span class="verse"><a name="1">1</a>Ora vi preghiamo, fratelli, riguardo alla venuta del Signore nostro Gesù Cristo e alla nostra riunione con lui,</span> <span class="verse"><a name="2">2</a>di non lasciarvi così facilmente confondere e turbare, né da pretese ispirazioni, né da parole, né da qualche lettera fatta passare come nostra, quasi che il giorno del Signore sia imminente.</span> <span class="verse"><a name="3">3</a>Nessuno vi inganni in alcun modo! Prima infatti dovrà avvenire l`apostasia e dovrà esser rivelato l`uomo iniquo, il figlio della perdizione,</span> <span class="verse"><a name="4">4</a>colui che si contrappone e s`innalza sopra ogni essere che viene detto Dio o è oggetto di culto, fino a sedere nel tempio di Dio, additando se stesso come Dio.</span> <span class="verse"><a name="5">5</a>Non ricordate che, quando ancora ero tra voi, venivo dicendo queste cose?</span> <span class="verse"><a name="6">6</a>E ora sapete ciò che impedisce la sua manifestazione, che avverrà nella sua ora.</span> <span class="verse"><a name="7">7</a>Il mistero dell`iniquità è già in atto, ma è necessario che sia tolto di mezzo chi finora lo trattiene.</span> <span class="verse"><a name="8">8</a>Solo allora sarà rivelato l`empio e il Signore Gesù lo distruggerà con il soffio della sua bocca e lo annienterà all`apparire della sua venuta, l`iniquo,</span> <span class="verse"><a name="9">9</a>la cui venuta avverrà nella potenza di satana, con ogni specie di portenti, di segni e prodigi menzogneri,</span> <span class="verse"><a name="10">10</a>e con ogni sorta di empio inganno per quelli che vanno in rovina perché non hanno accolto l`amore della verità per essere salvi.</span> <span class="verse"><a name="11">11</a>E per questo Dio invia loro una potenza d`inganno perché essi credano alla menzogna</span> <span class="verse"><a name="12">12</a>e siano condannati tutti quelli che non hanno creduto alla verità, ma hanno acconsentito all`iniquità.</span> <span class="verse"><a name="13">13</a>Noi però dobbiamo rendere sempre grazie a Dio per voi, fratelli amati dal Signore, perché Dio vi ha scelti come primizia per la salvezza, attraverso l`opera santificatrice dello Spirito e la fede nella verità,</span> <span class="verse"><a name="14">14</a>chiamandovi a questo con il nostro vangelo, per il possesso della gloria del Signore nostro Gesù Cristo.</span> <span class="verse"><a name="15">15</a>Perciò, fratelli, state saldi e mantenete le tradizioni che avete apprese così dalla nostra parola come dalla nostra lettera.</span> <span class="verse"><a name="16">16</a>E lo stesso Signore nostro Gesù Cristo e Dio, Padre nostro, che ci ha amati e ci ha dato, per sua grazia, una consolazione eterna e una buona speranza,</span> <span class="verse"><a name="17">17</a>conforti i vostri cuori e li confermi in ogni opera e parola di bene.</span> </p></div</div></div></body></html>