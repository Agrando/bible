<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/bar/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/bar">Baruch</a> &gt <strong>Chapter 4</strong></div><p><span class="verse"><a name="1">1</a>Essa è il libro dei decreti di Dio, è la legge che sussiste nei secoli; quanti si attengono ad essa avranno la vita, quanti l`abbandonano moriranno.</span> <span class="verse"><a name="2">2</a>Ritorna, Giacobbe, e accoglila, cammina allo splendore della sua luce.</span> <span class="verse"><a name="3">3</a>Non dare ad altri la tua gloria, né i tuoi privilegi a gente straniera.</span> <span class="verse"><a name="4">4</a>Beati noi, o Israele, perché ciò che piace a Dio ci è stato rivelato.</span> <span class="verse"><a name="5">5</a>Coraggio, popolo mio, tu, resto d`Israele!</span> <span class="verse"><a name="6">6</a>Siete stati venduti alle genti non per essere annientati, ma perché avete provocato lo sdegno di Dio siete stati consegnati ai nemici.</span> <span class="verse"><a name="7">7</a>Avete irritato il vostro creatore, sacrificando ai dèmoni e non a Dio.</span> <span class="verse"><a name="8">8</a>Avete dimenticato chi vi ha allevati, il Dio eterno, avete afflitto colei che vi ha nutriti, Gerusalemme.</span> <span class="verse"><a name="9">9</a>Essa ha visto piombare su di voi l`ira divina e ha esclamato: Ascoltate, città vicine di Sion, Dio mi ha mandato un grande dolore.</span> <span class="verse"><a name="10">10</a>Ho visto, infatti, la schiavitù in cui l`Eterno ha condotto i miei figli e le mie figlie.</span> <span class="verse"><a name="11">11</a>Io li avevo nutriti con gioia e li ho dovuti lasciare con lacrime e gemiti.</span> <span class="verse"><a name="12">12</a>Nessuno goda di me nel vedermi vedova e desolata; sono abbandonata per i peccati dei miei figli che deviarono dalla legge di Dio,</span> <span class="verse"><a name="13">13</a>non si curarono dei suoi decreti, non seguirono i suoi comandamenti, non procedettero per i sentieri della dottrina, secondo la sua giustizia.</span> <span class="verse"><a name="14">14</a>Venite, o città vicine di Sion, considerate la schiavitù in cui l`Eterno ha condotto i miei figli e le mie figlie.</span> <span class="verse"><a name="15">15</a>Ha mandato contro di loro un popolo lontano, una gente perversa di lingua straniera, che non ha avuto rispetto dei vecchi, né pietà dei bambini,</span> <span class="verse"><a name="16">16</a>che ha strappato i cari figli alla vedova e l`ha lasciata sola senza figlie.</span> <span class="verse"><a name="17">17</a>E io come posso aiutarvi?</span> <span class="verse"><a name="18">18</a>Chi vi ha afflitto con tanti mali saprà liberarvi dal potere dei vostri nemici.</span> <span class="verse"><a name="19">19</a>Andate, figli miei, andate, io resto sola.</span> <span class="verse"><a name="20">20</a>Ho deposto l`abito di pace, ho indossato il cilicio della supplica, griderò all`Eterno per tutti i miei giorni.</span> <span class="verse"><a name="21">21</a>Coraggio, figli miei, gridate a Dio ed egli vi libererà dall`oppressione e dal potere dei vostri nemici.</span> <span class="verse"><a name="22">22</a>Io, infatti, spero dall`Eterno la vostra salvezza. Una grande gioia mi viene dal Santo, per la misericordia che presto vi giungerà dall`Eterno vostro salvatore.</span> <span class="verse"><a name="23">23</a>Vi ho visti partire fra gemiti e pianti, ma Dio vi ricondurrà a me con letizia e gioia, per sempre.</span> <span class="verse"><a name="24">24</a>Come ora le città vicine di Sion hanno visto la vostra schiavitù, così vedranno ben presto la vostra salvezza da parte del vostro Dio; essa verrà a voi con grande gloria e splendore dell`Eterno.</span> <span class="verse"><a name="25">25</a>Figli, sopportate con pazienza la collera che da Dio è venuta su di voi. Il nemico vi ha perseguitati, ma vedrete ben presto la sua rovina e calcherete il piede sul suo collo.</span> <span class="verse"><a name="26">26</a>I miei figli tanto delicati hanno dovuto battere aspri sentieri, incalzati come gregge rapito dal nemico.</span> <span class="verse"><a name="27">27</a>Coraggio, figli, gridate a Dio, poiché si ricorderà di voi colui che vi ha provati.</span> <span class="verse"><a name="28">28</a>Però, come pensaste di allontanarvi da Dio, così ritornando decuplicate lo zelo per ricercarlo,</span> <span class="verse"><a name="29">29</a>poiché chi vi ha afflitti con tante calamità vi darà anche, con la salvezza, una gioia perenne.</span> <span class="verse"><a name="30">30</a>Coraggio, Gerusalemme! Colui che ti ha dato un nome ti consolerà.</span> <span class="verse"><a name="31">31</a>Maledetti i tuoi oppressori, che hanno goduto della tua caduta;</span> <span class="verse"><a name="32">32</a>maledette le città in cui sono stati schiavi i tuoi figli, maledetta colei che li ha trattenuti.</span> <span class="verse"><a name="33">33</a>Come ha gioito per la tua caduta e si è allietata per la tua rovina, così patirà per la sua desolazione.</span> <span class="verse"><a name="34">34</a>Le toglierò la gioia di essere così popolata, il suo tripudio sarà cambiato in lutto.</span> <span class="verse"><a name="35">35</a>Un fuoco cadrà su di lei per lunghi giorni per volere dell`Eterno e per molto tempo sarà abitata da demoni.</span> <span class="verse"><a name="36">36</a>Guarda ad oriente, Gerusalemme, osserva la gioia che ti viene da Dio.</span> <span class="verse"><a name="37">37</a>Ecco, ritornano i figli che hai visti partire, ritornano insieme riuniti dall`oriente all`occidente, alla parola del Santo, esultanti per la gloria di Dio.</span> </p></div</div></div></body></html>