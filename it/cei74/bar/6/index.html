<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/bar/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/bar">Baruch</a> &gt <strong>Chapter 6</strong></div><p><span class="verse"><a name="1">1</a>Per i peccati da voi commessi di fronte a Dio sarete condotti prigionieri in Babilonia da Nabucodònosor re dei Babilonesi.</span> <span class="verse"><a name="2">2</a>Giunti dunque in Babilonia, vi resterete molti anni e per lungo tempo fino a sette generazioni; dopo vi ricondurrò di là in pace.</span> <span class="verse"><a name="3">3</a>Ora, vedrete in Babilonia idoli d`argento, d`oro e di legno, portati a spalla, i quali infondono timore ai pagani.</span> <span class="verse"><a name="4">4</a>State attenti dunque a non imitare gli stranieri; il timore dei loro dei non si impadronisca di voi.</span> <span class="verse"><a name="5">5</a>Alla vista di una moltitudine che prostrandosi davanti e dietro a loro li adora, pensate: "Te dobbiamo adorare, Signore".</span> <span class="verse"><a name="6">6</a>Poiché il mio angelo è con voi, egli si prenderà cura di voi.</span> <span class="verse"><a name="7">7</a>Essi hanno una lingua limata da un artefice, sono indorati e inargentati, ma sono simulacri falsi e non possono parlare.</span> <span class="verse"><a name="8">8</a>Come si fa con una ragazza vanitosa, prendono oro e acconciano corone sulla testa dei loro dei.</span> <span class="verse"><a name="9">9</a>Talvolta anche i sacerdoti, togliendo ai loro dei oro e argento, lo spendono per sé, dandone anche alle prostitute nei postriboli.</span> <span class="verse"><a name="10">10</a>Adornano poi con vesti, come si fa con gli uomini, questi idoli d`argento, d`oro e di legno; ma essi non sono in grado di salvarsi dalla ruggine e dai tarli.</span> <span class="verse"><a name="11">11</a>Sono avvolti in una veste purpurea, ma bisogna pulire il loro volto per la polvere del tempio che si posa abbondante su di essi.</span> <span class="verse"><a name="12">12</a>Come un governatore di una regione, il dio ha lo scettro, ma non stermina colui che lo offende.</span> <span class="verse"><a name="13">13</a>Ha il pugnale e la scure nella destra, ma non si libera dalla guerra e dai ladri.</span> <span class="verse"><a name="14">14</a>Per questo è evidente che non sono dei; non temeteli, dunque!</span> <span class="verse"><a name="15">15</a>Come un vaso di terra una volta rotto diventa inutile, così sono i loro dei, posti nei templi.</span> <span class="verse"><a name="16">16</a>I loro occhi sono pieni della polvere sollevata dai piedi di coloro che entrano.</span> <span class="verse"><a name="17">17</a>Come ad uno che abbia offeso un re si tiene bene sbarrato il luogo dove è detenuto perché deve essere condotto a morte, così i sacerdoti assicurano i templi con portoni, con serrature e con spranghe, perché non vengano saccheggiati dai ladri.</span> <span class="verse"><a name="18">18</a>Accendono loro lumi, persino più numerosi che per se stessi, ma gli dei non ne vedono alcuno.</span> <span class="verse"><a name="19">19</a>Sono come una delle travi del tempio; il loro interno, come si dice, viene divorato e anch`essi senza accorgersene sono divorati dagli insetti che strisciano dalla terra, insieme con le loro vesti.</span> <span class="verse"><a name="20">20</a>Il loro volto si annerisce per il fumo del tempio.</span> <span class="verse"><a name="21">21</a>Sul loro corpo e sulla testa si posano pipistrelli, rondini e altri uccelli e anche i gatti.</span> <span class="verse"><a name="22">22</a>Di qui potete conoscere che non sono dei; non temeteli, dunque!</span> <span class="verse"><a name="23">23</a>L`oro di cui sono adorni per bellezza non risplende se qualcuno non ne toglie la patina; perfino quando venivano fusi, essi non se ne accorgevano.</span> <span class="verse"><a name="24">24</a>Furono comprati a qualsiasi prezzo, essi che non hanno alito vitale.</span> <span class="verse"><a name="25">25</a>Senza piedi, vengono portati a spalla, mostrando agli uomini la loro condizione vergognosa; arrossiscono anche i loro fedeli perché, se cadono a terra, non si rialzano più.</span> <span class="verse"><a name="26">26</a>Neanche se uno li colloca diritti si muoveranno da sé, né se si sono inclinati si raddrizzeranno; si pongono offerte innanzi a loro come ai morti.</span> <span class="verse"><a name="27">27</a>Iloro sacerdoti vendono le loro vittime e ne traggono profitto; anche le mogli di costoro ne pongono sotto sale una parte e non ne danno né ai poveri né ai bisognosi; anche una donna in stato di impurità e la puerpera toccano le loro vittime. 2</span> <span class="verse"><a name="28">28</a>Conoscendo dunque da questo che non sono dei, non temeteli!</span> <span class="verse"><a name="29">29</a>Come infatti si potrebbero chiamare dei? Perfino le donne presentano offerte a questi idoli d`argento, d`oro e di legno.</span> <span class="verse"><a name="30">30</a>Nei templi i sacerdoti siedono con le vesti stracciate, la testa e le guance rasate, a capo scoperto.</span> <span class="verse"><a name="31">31</a>Urlano alzando grida davanti ai loro dei, come fanno alcuni durante un banchetto funebre.</span> <span class="verse"><a name="32">32</a>I sacerdoti si portan via le vesti degli dei e ne rivestono le loro mogli e i loro bambini.</span> <span class="verse"><a name="33">33</a>Gli idoli non possono contraccambiare né il male né il bene ricevuto da qualcuno; non possono né costituire né spodestare un re;</span> <span class="verse"><a name="34">34</a>nemmeno possono dare ricchezze né soldi. Se qualcuno, fatto un voto, non lo mantiene, non se ne curano.</span> <span class="verse"><a name="35">35</a>Non liberano un uomo dalla morte né sottraggono il debole da un forte.</span> <span class="verse"><a name="36">36</a>Non rendono la vista a un cieco né liberano un uomo dalle angosce.</span> <span class="verse"><a name="37">37</a>Non hanno pietà della vedova né beneficano l`orfano.</span> <span class="verse"><a name="38">38</a>Sono simili alle pietre estratte dalla montagna quegli idoli di legno, indorati e argentati. Iloro fedeli saranno confusi.</span> <span class="verse"><a name="39">39</a>Come dunque si può ritenere e dichiarare che costoro sono dei?</span> <span class="verse"><a name="40">40</a>Inoltre, perfino gli stessi Caldei li disonorano; questi infatti quando trovano un muto incapace di parlare lo presentano a Bel pregandolo di farlo parlare, quasi che costui potesse sentire.</span> <span class="verse"><a name="41">41</a>Costoro, pur rendendosene conto, non sono capaci di abbandonare gli idoli, perché non hanno senno.</span> <span class="verse"><a name="42">42</a>Le donne siedono per la strada cinte di cordicelle e bruciano della crusca.</span> <span class="verse"><a name="43">43</a>Quando qualcuna di esse, tratta in disparte da qualche passante, si è data a costui, schernisce la sua vicina perché non fu stimata come lei e perché la sua cordicella non fu spezzata.</span> <span class="verse"><a name="44">44</a>Quanto avviene attorno agli idoli è menzogna; dunque, come si può credere e dichiarare che costoro sono dei?</span> <span class="verse"><a name="45">45</a>Gli idoli sono lavoro di artigiani e di orefici; essi non diventano niente altro che ciò che gli artigiani vogliono che siano.</span> <span class="verse"><a name="46">46</a>Coloro che li fabbricano non hanno vita lunga; come potrebbero le cose da essi fabbricate essere dei?</span> <span class="verse"><a name="47">47</a>Essi lasciano ai loro posteri menzogna e ignominia.</span> <span class="verse"><a name="48">48</a>Difatti, quando sopraggiungono la guerra e le calamità, i sacerdoti si consigliano fra di loro sul come potranno nascondersi insieme con i loro dei.</span> <span class="verse"><a name="49">49</a>Come dunque è possibile non comprendere che non sono dei coloro che non possono salvare se stessi né dalla guerra né dai mali?</span> <span class="verse"><a name="50">50</a>Dopo tali fatti si riconoscerà che gli idoli di legno, indorati e argentati, sono una menzogna; a tutte le genti e ai re sarà evidente che essi non sono dei, ma lavoro delle mani d`uomo e che sono privi di ogni qualità divina.</span> <span class="verse"><a name="51">51</a>A chi dunque non sarà evidente che non sono dei?</span> <span class="verse"><a name="52">52</a>Essi infatti non possono costituire un re sul panè concedere la pioggia agli uomini;</span> <span class="verse"><a name="53">53</a>non risolvono le contese, né liberano l`oppresso, poiché non hanno alcun potere; sono come cornacchie fra il cielo e la terra.</span> <span class="verse"><a name="54">54</a>Infatti, se il fuoco si attacca al tempio di questi dei di legno o indorati o argentati, mentre i loro sacerdoti fuggiranno e si metteranno in salvo, essi invece come travi bruceranno là in mezzo.</span> <span class="verse"><a name="55">55</a>A un re e ai nemici non possono resistere.</span> <span class="verse"><a name="56">56</a>Come dunque si può ammettere e pensare che essi siano dei?</span> <span class="verse"><a name="57">57</a>Né dai ladri né dai briganti si salveranno questi idoli di legno, argentati e indorati, ai quali i ladri con la violenza tolgono l`oro, l`argento e la veste che li avvolge e poi fuggono tenendo la roba; essi non sono in grado di aiutare neppure se stessi.</span> <span class="verse"><a name="58">58</a>Per questo vale meglio di questi dei bugiardi un re che mostri coraggio oppure un arnese utile in casa, di cui si serve chi l`ha acquistato; anche meglio di questi dei bugiardi è una porta, che tenga al sicuro quanto è dentro la casa o perfino una colonna di legno in un palazzo.</span> <span class="verse"><a name="59">59</a>Il sole, la luna, le stelle, essendo lucenti e destinati a servire a uno scopo obbediscono volentieri.</span> <span class="verse"><a name="60">60</a>Così anche il lampo, quando appare, è ben visibile; anche il vento spira su tutta la regione.</span> <span class="verse"><a name="61">61</a>Quando alle nubi è ordinato da Dio di percorrere tutta la terra, eseguiscono l`ordine; il fuoco, inviato dall`alto per consumare monti e boschi, eseguisce il comando.</span> <span class="verse"><a name="62">62</a>Gli idoli invece non assomigliano né per l`aspetto né per la potenza a queste cose.</span> <span class="verse"><a name="63">63</a>Perciò non si deve ritenere né dichiarare che siano dei, poiché non possono né rendere giustizia né beneficare gli uomini.</span> <span class="verse"><a name="64">64</a>Conoscendo dunque che non sono dei, non temeteli!</span> <span class="verse"><a name="65">65</a>Essi non maledicono né benedicono i re;</span> <span class="verse"><a name="66">66</a>non mostrano alle genti segni nel cielo, né risplendono come il sole, né illuminano come la luna.</span> <span class="verse"><a name="67">67</a>Le belve sono migliori di loro, perché possono fuggire in un riparo e provvedere a se stesse.</span> <span class="verse"><a name="68">68</a>Dunque, in nessuna maniera è chiaro per noi che essi sono dei; per questo non temeteli!</span> <span class="verse"><a name="69">69</a>Come infatti uno spauracchio che in un cocomeraio nulla protegge, tali sono i loro idoli di legno indorati e argentati;</span> <span class="verse"><a name="70">70</a>ancora, i loro idoli di legno indorati e argentati si possono paragonare a un ramo nell`orto, su cui si posa ogni sorta di uccelli, o anche a un cadavere gettato nelle tenebre.</span> <span class="verse"><a name="71">71</a>Dalla porpora e dal bisso che si logorano su di loro saprete che non sono dei; infine saranno divorati e nel paese saranno una vergogna.</span> <span class="verse"><a name="72">72</a>E` migliore un uomo giusto che non abbia idoli, poiché sarà lontano dal disonore.</span> </p></div</div></div></body></html>