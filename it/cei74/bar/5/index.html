<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/bar/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/bar">Baruch</a> &gt <strong>Chapter 5</strong></div><p><span class="verse"><a name="1">1</a>Deponi, o Gerusalemme, la veste del lutto e dell`afflizione, rivèstiti dello splendore della gloria che ti viene da Dio per sempre.</span> <span class="verse"><a name="2">2</a>Avvolgiti nel manto della giustizia di Dio, metti sul capo il diadema di gloria dell`Eterno,</span> <span class="verse"><a name="3">3</a>perché Dio mostrerà il tuo splendore ad ogni creatura sotto il cielo.</span> <span class="verse"><a name="4">4</a>Sarai chiamata da Dio per sempre: Pace della giustizia e gloria della pietà.</span> <span class="verse"><a name="5">5</a>Sorgi, o Gerusalemme, e stá in piedi sull`altura e guarda verso oriente; vedi i tuoi figli riuniti da occidente ad oriente, alla parola del Santo, esultanti per il ricordo di Dio.</span> <span class="verse"><a name="6">6</a>Si sono allontanati da te a piedi, incalzati dai nemici; ora Dio te li riconduce in trionfo come sopra un trono regale.</span> <span class="verse"><a name="7">7</a>Poiché Dio ha stabilito di spianare ogni alta montagna e le rupi secolari, di colmare le valli e spianare la terra perché Israele proceda sicuro sotto la gloria di Dio.</span> <span class="verse"><a name="8">8</a>Anche le selve e ogni albero odoroso faranno ombra ad Israele per comando di Dio.</span> <span class="verse"><a name="9">9</a>Perché Dio ricondurrà Israele con gioia alla luce della sua gloria, con la misericordia e la giustizia che vengono da lui.</span> </p></div</div></div></body></html>