<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/exod/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/exod">Exodus</a> &gt <strong>Chapter 29</strong></div><p><span class="verse"><a name="1">1</a>Osserverai questo rito per consacrarli al mio sacerdozio. Prendi un giovenco e due arieti senza difetto;</span> <span class="verse"><a name="2">2</a>poi pani azzimi, focacce azzime impastate con olio e schiacciate azzime cosparse di olio: di fior di farina di frumento.</span> <span class="verse"><a name="3">3</a>Le disporrai in un solo canestro e le offrirai nel canestro insieme con il giovenco e i due arieti.</span> <span class="verse"><a name="4">4</a>Farai avvicinare Aronne e i suoi figli all`ingresso della tenda del convegno e li farai lavare con acqua.</span> <span class="verse"><a name="5">5</a>Prenderai le vesti e rivestirai Aronne della tunica, del manto dell` efod, dell` efod e del pettorale; lo cingerai con la cintura dell` efod;</span> <span class="verse"><a name="6">6</a>gli porrai sul capo il turbante e fisserai il diadema sacro sopra il turbante.</span> <span class="verse"><a name="7">7</a>Poi prenderai l`olio dell`unzione, lo verserai sul suo capo e lo ungerai.</span> <span class="verse"><a name="8">8</a>Quanto ai suoi figli, li farai avvicinare, li rivestirai di tuniche;</span> <span class="verse"><a name="9">9</a>li cingerai con la cintura e legherai loro i berretti. Il sacerdozio apparterrà loro per decreto perenne. Così darai l`investitura ad Aronne e ai suoi figli.</span> <span class="verse"><a name="10">10</a>Farai poi avvicinare il giovenco davanti alla tenda del convegno. Aronne e i suoi figli poseranno le mani sulla sua testa.</span> <span class="verse"><a name="11">11</a>Immolerai il giovenco davanti al Signore, all`ingresso della tenda del convegno.</span> <span class="verse"><a name="12">12</a>Prenderai parte del suo sangue e con il dito lo spalmerai sui corni dell`altare. Il resto del sangue lo verserai alla base dell`altare.</span> <span class="verse"><a name="13">13</a>Prenderai tutto il grasso che avvolge le viscere, il lobo del fegato, i reni con il grasso che vi è sopra, e li farai ardere in sacrificio sull`altare.</span> <span class="verse"><a name="14">14</a>Ma la carne del giovenco, la sua pelle e i suoi escrementi, li brucerai fuori del campo, perché si tratta di un sacrificio per il peccato.</span> <span class="verse"><a name="15">15</a>Prenderai poi uno degli arieti; Aronne e i suoi figli poseranno le mani sulla sua testa.</span> <span class="verse"><a name="16">16</a>Immolerai l`ariete, ne raccoglierai il sangue e lo spargerai intorno all`altare.</span> <span class="verse"><a name="17">17</a>Poi farai a pezzi l`ariete, ne laverai le viscere e le zampe e le disporrai sui quarti e sulla testa.</span> <span class="verse"><a name="18">18</a>Allora brucerai in soave odore sull`altare tutto l`ariete. E` un olocausto in onore del Signore, un profumo gradito, una offerta consumata dal fuoco per il Signore.</span> <span class="verse"><a name="19">19</a>Poi prenderai il secondo ariete; Aronne e i suoi figli poseranno le mani sulla sua testa.</span> <span class="verse"><a name="20">20</a>Lo immolerai, prenderai parte del suo sangue e ne porrai sul lobo dell`orecchio destro di Aronne, sul lobo dell`orecchio destro dei suoi figli, sul pollice della loro mano destra e sull`alluce del loro piede destro; poi spargerai il sangue intorno all`altare.</span> <span class="verse"><a name="21">21</a>Prenderai di questo sangue dall`altare e insieme un pò d`olio dell`unzione e ne spruzzerai Aronne e le sue vesti, i figli di Aronne e le loro vesti: così sarà consacrato lui con le sue vesti e insieme con lui i suoi figli con le loro vesti.</span> <span class="verse"><a name="22">22</a>Poi prenderai il grasso dell`ariete: la coda, il grasso che copre le viscere, il lobo del fegato, i due reni con il grasso che vi è sopra, e la coscia destra, perché è l`ariete dell`investitura.</span> <span class="verse"><a name="23">23</a>Prenderai anche un pane rotondo, una focaccia all`olio e una schiacciata dal canestro di azzimi deposto davanti al Signore.</span> <span class="verse"><a name="24">24</a>Metterai il tutto sulle palme di Aronne e sulle palme dei suoi figli e farai compiere il gesto di presentazione proprio dell`offerta agitata davanti al Signore.</span> <span class="verse"><a name="25">25</a>Poi riprenderai ogni cosa dalle loro mani e la brucerai in odore soave sull`altare, sopra l`olocausto, come profumo gradito davanti al Signore: è un`offerta consumata dal fuoco in onore del Signore.</span> <span class="verse"><a name="26">26</a>Prenderai il petto dell`ariete dell`investitura di Aronne e compirai il gesto di presentazione dell`offerta, agitandola davanti al Signore: sarà la tua porzione.</span> <span class="verse"><a name="27">27</a>Consacrerai il petto, presentato con il gesto dell`offerta, e la coscia del contributo, prelevati dall`ariete dell`investitura: queste cose saranno di Aronne e dei suoi figli.</span> <span class="verse"><a name="28">28</a>Dovranno appartenere ad Aronne e ai suoi figli come porzione loro riservata dagli Israeliti in forza di legge perenne. Perché è un contributo, un prelevamento cioè che gli Israeliti dovranno operare in tutti i loro sacrifici di comunione, un prelevamento dovuto al Signore.</span> <span class="verse"><a name="29">29</a>Le vesti sacre di Aronne passeranno, dopo di lui, ai suoi figli, che se ne rivestiranno per ricevere l`unzione e l`investitura.</span> <span class="verse"><a name="30">30</a>Quello dei figli di Aronne, che gli succederà nel sacerdozio ed entrerà nella tenda del convegno per officiare nel santuario, porterà queste vesti per sette giorni.</span> <span class="verse"><a name="31">31</a>Poi prenderai l`ariete dell`investitura e ne cuocerai le carni in luogo santo.</span> <span class="verse"><a name="32">32</a>Aronne e i suoi figli mangeranno la carne dell`ariete e il pane contenuto nel canestro all`ingresso della tenda del convegno.</span> <span class="verse"><a name="33">33</a>Mangeranno così ciò che sarà servito per fare la espiazione, nel corso della loro investitura e consacrazione. Nessun estraneo ne deve mangiare, perché sono cose sante.</span> <span class="verse"><a name="34">34</a>Nel caso che al mattino ancora restasse carne del sacrificio d`investitura e del pane, brucerai questo avanzo nel fuoco. Non lo si mangerà: è cosa santa.</span> <span class="verse"><a name="35">35</a>Farai dunque ad Aronne e ai suoi figli secondo quanto ti ho comandato. Per sette giorni ne farai l`investitura.</span> <span class="verse"><a name="36">36</a>In ciascun giorno offrirai un giovenco in sacrificio per il peccato, in espiazione; toglierai il peccato dall`altare facendo per esso il sacrificio espiatorio e in seguito lo ungerai per consacrarlo.</span> <span class="verse"><a name="37">37</a>Per sette giorni farai il sacrificio espiatorio per l`altare e lo consacrerai. Diverrà allora una cosa santissima e quanto toccherà l`altare sarà santo.</span> <span class="verse"><a name="38">38</a>Ecco ciò che tu offrirai sull`altare: due agnelli di un anno ogni giorno, per sempre.</span> <span class="verse"><a name="39">39</a>Offrirai uno di questi agnelli al mattino, il secondo al tramonto.</span> <span class="verse"><a name="40">40</a>Con il primo agnello offrirai un decimo di efa di fior di farina impastata con un quarto di hin di olio vergine e una libazione di un quarto di hin di vino.</span> <span class="verse"><a name="41">41</a>Offrirai il secondo agnello al tramonto con un`oblazione e una libazione come quelle del mattino: profumo soave, offerta consumata dal fuoco in onore del Signore.</span> <span class="verse"><a name="42">42</a>Questo è l`olocausto perenne per le vostre generazioni, all`ingresso della tenda del convegno, alla presenza del Signore, dove io vi darò convegno per parlare con te.</span> <span class="verse"><a name="43">43</a>Io darò convegno agli Israeliti in questo luogo, che sarà consacrato dalla mia Gloria.</span> <span class="verse"><a name="44">44</a>Consacrerò la tenda del convegno e l`altare. Consacrerò anche Aronne e i suoi figli, perché siano miei sacerdoti.</span> <span class="verse"><a name="45">45</a>Abiterò in mezzo agli Israeliti e sarò il loro Dio.</span> <span class="verse"><a name="46">46</a>Sapranno che io sono il Signore, il loro Dio, che li ho fatti uscire dal paese d`Egitto, per abitare in mezzo a loro, io il Signore, loro Dio.</span> </p></div</div></div></body></html>