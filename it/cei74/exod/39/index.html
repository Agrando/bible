<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/exod/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/exod">Exodus</a> &gt <strong>Chapter 39</strong></div><p><span class="verse"><a name="1">1</a>Con porpora viola e porpora rossa, con scarlatto e bisso fece le vesti liturgiche per officiare nel santuario. Fecero le vesti sacre di Aronne, come il Signore aveva ordinato a Mosè.</span> <span class="verse"><a name="2">2</a>Fecero l` efod con oro, porpora viola e porpora rossa, scarlatto e bisso ritorto.</span> <span class="verse"><a name="3">3</a>Fecero placche d`oro battuto e le tagliarono in striscie sottili, per intrecciarle con la porpora viola, la porpora rossa, lo scarlatto e il bisso, lavoro d`artista.</span> <span class="verse"><a name="4">4</a>Fecero all` efod due spalline, che vennero attaccate alle sue due estremità; così ne risultò un pezzo tutto unito.</span> <span class="verse"><a name="5">5</a>La cintura, che lo teneva legato e che stava sopra di esso, era della stessa fattura ed era di un sol pezzo: era intessuta d`oro, di porpora viola e porpora rossa, di scarlatto e di bisso ritorto, come il Signore aveva ordinato a Mosè.</span> <span class="verse"><a name="6">6</a>Lavorarono le pietre di ònice, inserite in castoni d`oro, incise con i nomi degli Israeliti, secondo l`arte d`incidere i sigilli.</span> <span class="verse"><a name="7">7</a>Fissarono le due pietre sulle spalline dell` efod, come pietre a ricordo degli Israeliti, come il Signore aveva ordinato a Mosè.</span> <span class="verse"><a name="8">8</a>Fecero il pettorale, lavoro d`artista, come l` efod: con oro, porpora viola, porpora rossa, scarlatto e bisso ritorto.</span> <span class="verse"><a name="9">9</a>Era quadrato e lo fecero doppio; aveva una spanna di lunghezza e una spanna di larghezza.</span> <span class="verse"><a name="10">10</a>Lo coprirono con una incastonatura di pietre preziose, disposte in quattro file di pietre. Una fila: una cornalina, un topazio e uno smeraldo, così la prima fila.</span> <span class="verse"><a name="11">11</a>La seconda fila: un turchese, uno zaffìro e un berillo.</span> <span class="verse"><a name="12">12</a>La terza fila: un giacinto, un`àgata e una ametista.</span> <span class="verse"><a name="13">13</a>La quarta fila: un crisòlito, un ònice e un diaspro. Erano inserite nell`oromediante i loro castoni.</span> <span class="verse"><a name="14">14</a>Le pietre corrispondevano ai nomi degli Israeliti: dodici, secondo i loro nomi ed erano incise come i sigilli, ciascuna con il nome corrispondente, secondo le dodici tribù.</span> <span class="verse"><a name="15">15</a>Fecero sul pettorale catene in forma di cordoni, lavoro d`intreccio d`oro puro.</span> <span class="verse"><a name="16">16</a>Fecero due castoni d`oro e due anelli d`oro e misero i due anelli alle due estremità del pettorale.</span> <span class="verse"><a name="17">17</a>Misero le due catene d`oro sui due anelli alle due estremità del pettorale.</span> <span class="verse"><a name="18">18</a>Quanto alle due altre estremità delle catene, le fissarono sui due castoni e le fecero passare sulle spalline dell` efod, nella parte anteriore.</span> <span class="verse"><a name="19">19</a>Fecero due altri anelli d`oro e li collocarono alle due estremità del pettorale sull`orlo che era dalla parte dell` efod, verso l`interno.</span> <span class="verse"><a name="20">20</a>Fecero due altri anelli d`oro e li posero sulle due spalline dell` efod in basso, sul suo lato anteriore, in vicinanza del punto di attacco, al di sopra della cintura dell` efod.</span> <span class="verse"><a name="21">21</a>Poi legarono il pettorale con i suoi anelli agli anelli dell` efod mediante un cordone di porpora viola, perché stesse al di sopra della cintura dell` efod e perché il pettorale non si distaccasse dall` efod, come il Signore aveva ordinato a Mosè.</span> <span class="verse"><a name="22">22</a>Fece il manto dell` efod, lavoro di tessitore, tutto di porpora viola;</span> <span class="verse"><a name="23">23</a>la scollatura del manto, in mezzo, era come la scollatura di una corazza: intorno aveva un bordo, perché non si lacerasse.</span> <span class="verse"><a name="24">24</a>Fecero sul lembo del manto melagrane di porpora viola, di porpora rossa, di scarlatto e di bisso ritorto.</span> <span class="verse"><a name="25">25</a>Fecero sonagli d`oro puro e collocarono i sonagli in mezzo alle melagrane, intorno all`orlo del manto:</span> <span class="verse"><a name="26">26</a>un sonaglio e una melagrana, un sonaglio e una melagrana lungo tutto il giro del lembo del manto, per l`esercizio del ministero, come il Signore aveva ordinato a Mosè.</span> <span class="verse"><a name="27">27</a>Fecero le tuniche di bisso, lavoro di tessitore, per Aronne e per i suoi figli;</span> <span class="verse"><a name="28">28</a>il turbante di bisso, gli ornamenti dei berretti di bisso e i calzoni di lino di bisso ritorto;</span> <span class="verse"><a name="29">29</a>la cintura di bisso ritorto, di porpora viola, di porpora rossa e di scarlatto, lavoro di ricamatore, come il Signore aveva ordinato a Mosè.</span> <span class="verse"><a name="30">30</a>Fecero la lamina, il diadema sacro d`oro puro, e vi scrissero sopra a caratteri incisi come un sigillo: "Sacro al Signore".</span> <span class="verse"><a name="31">31</a>Vi fissarono un cordone di porpora viola per porre il diadema sopra il turbante, come il Signore aveva ordinato a Mosè.</span> <span class="verse"><a name="32">32</a>Così fu finito tutto il lavoro della Dimora, della tenda del convegno. Gli Israeliti eseguirono ogni cosa come il Signore aveva ordinato a Mosè: così essi fecero.</span> <span class="verse"><a name="33">33</a>Portarono dunque a Mosè la Dimora, la tenda e tutti i suoi accessori: le sue fibbie, le sue assi, le sue traverse, le sue colonne e le sue basi,</span> <span class="verse"><a name="34">34</a>la copertura di pelli di montone tinte di rosso, la copertura di pelli di tasso e il velo per farda cortina,</span> <span class="verse"><a name="35">35</a>l`arca della Testimonianza con le sue stanghe e il coperchio,</span> <span class="verse"><a name="36">36</a>la tavola con tutti i suoi accessori e i pani dell`offerta,</span> <span class="verse"><a name="37">37</a>il candelabro d`oro puro con le sue lampade, le lampade cioè che dovevano essere collocate sopra di esso, con tutti i suoi accessori, e l`olio per l`illuminazione,</span> <span class="verse"><a name="38">38</a>l`altare d`oro, l`olio dell`unzione, il profumo aromatico da bruciare e la cortina per l`ingresso della tenda.</span> <span class="verse"><a name="39">39</a>L`altare di rame con la sua graticola di rame, le sue stanghe e tutti i suoi accessori, la conca e il suo piedestallo,</span> <span class="verse"><a name="40">40</a>i tendaggi del recinto, le sue colonne, le sue basi e la cortina per la porta del recinto, le sue corde, i suoi picchetti e tutti gli arredi del servizio della Dimora, per la tenda del convegno,</span> <span class="verse"><a name="41">41</a>le vesti liturgiche per officiare nel santuario, le vesti sacre del sacerdote Aronne e le vesti dei suoi figli per l`esercizio del sacerdozio.</span> <span class="verse"><a name="42">42</a>Secondo quanto il Signore aveva ordinato a Mosè, gli Israeliti avevano eseguito ogni lavoro.</span> <span class="verse"><a name="43">43</a>Mosè vide tutta l`opera e riscontrò che l`avevano eseguita come il Signore aveva ordinato. Allora Mosè li benedisse.</span> </p></div</div></div></body></html>