<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/exod/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/exod">Exodus</a> &gt <strong>Chapter 26</strong></div><p><span class="verse"><a name="1">1</a>Quanto alla Dimora, la farai con dieci teli di bisso ritorto, di porpora viola, di porpora rossa e di scarlatto. Vi farai figure di cherubini, lavoro d`artista.</span> <span class="verse"><a name="2">2</a>Lunghezza di un telo: ventotto cubiti; larghezza: quattro cubiti per un telo; la stessa dimensione per tutti i teli.</span> <span class="verse"><a name="3">3</a>Cinque teli saranno uniti l`uno all`altro e anche gli altri cinque saranno uniti l`uno all`altro.</span> <span class="verse"><a name="4">4</a>Farai cordoni di porpora viola sull`orlo del primo telo all`estremità della sutura; così farai sull`orlo del telo estremo nella seconda sutura.</span> <span class="verse"><a name="5">5</a>Farai cinquanta cordoni al primo telo e farai cinquanta cordoni all`estremità della seconda sutura: i cordoni corrisponderanno l`uno all`altro.</span> <span class="verse"><a name="6">6</a>Farai cinquanta fibbie d`oro e unirai i teli l`uno all`altro mediante le fibbie, così il tutto formerà una sola Dimora.</span> <span class="verse"><a name="7">7</a>Farai poi teli di pelo di capra per costituire la tenda al di sopra della Dimora. Ne farai undici teli.</span> <span class="verse"><a name="8">8</a>Lunghezza di un telo: trenta cubiti; larghezza: quattro cubiti per un telo. La stessa dimensione per gli undici teli.</span> <span class="verse"><a name="9">9</a>Unirai insieme cinque teli a parte e sei teli a parte. Piegherai indietro il sesto telo raddoppiandolo sulla parte anteriore della tenda.</span> <span class="verse"><a name="10">10</a>Farai cinquanta cordoni sull`orlo del primo telo, che è all`estremità della sutura, e cinquanta cordoni sull`orlo del telo della seconda sutura.</span> <span class="verse"><a name="11">11</a>Farai cinquanta fibbie di rame, introdurrai le fibbie nei cordoni e unirai insieme la tenda; così essa formerà un tutto unico.</span> <span class="verse"><a name="12">12</a>La parte che pende in eccedenza nei teli della tenda, la metà cioè di un telo che sopravanza, penderà sulla parte posteriore della Dimora.</span> <span class="verse"><a name="13">13</a>Il cubito in eccedenza da una parte, come il cubito in eccedenza dall`altra parte, nel senso della lunghezza dei teli della tenda, ricadranno sui due lati della Dimora per coprirla da una parte e dall`altra.</span> <span class="verse"><a name="14">14</a>Farai poi per la tenda una copertura di pelli di montone tinte di rosso e al di sopra una copertura di pelli di tasso.</span> <span class="verse"><a name="15">15</a>Poi farai per la Dimora le assi di legno di acacia, da porsi verticali.</span> <span class="verse"><a name="16">16</a>Dieci cubiti la lunghezza di un`asse e un cubito e mezzo la larghezza.</span> <span class="verse"><a name="17">17</a>Ogni asse avrà due sostegni, congiunti l`uno all`altro da un rinforzo. Così farai per tutte le assi della Dimora.</span> <span class="verse"><a name="18">18</a>Farai dunque le assi per la Dimora: ventiassi sul lato verso il mezzogiorno, a sud.</span> <span class="verse"><a name="19">19</a>Farai anche quaranta basi d`argento sotto le venti assi, due basi sotto un`asse, per i suoi due sostegni e due basi sotto l`altra asse per i suoi sostegni.</span> <span class="verse"><a name="20">20</a>Per il secondo lato della Dimora, verso il settentrione, venti assi,</span> <span class="verse"><a name="21">21</a>come anche le loro quaranta basi d`argento, due basi sotto un`asse e due basi sotto l`altra asse.</span> <span class="verse"><a name="22">22</a>Per la parte posteriore della Dimora, verso occidente, farai sei assi.</span> <span class="verse"><a name="23">23</a>Farai inoltre due assi per gli angoli della Dimora sulla parte posteriore.</span> <span class="verse"><a name="24">24</a>Esse saranno formate ciascuna da due pezzi uguali abbinati e perfettamente congiunti dal basso fino alla cima, all`altezza del primo anello. Così sarà per ambedue: esse formeranno i due angoli.</span> <span class="verse"><a name="25">25</a>Vi saranno dunque otto assi con le loro basi d`argento: sedici basi, due basi sotto un`asse e due basi sotto l`altra asse.</span> <span class="verse"><a name="26">26</a>Farai inoltre traverse di legno di acacia: cinque per le assi di un lato della Dimora</span> <span class="verse"><a name="27">27</a>e cinque traverse per le assi dell`altro lato della Dimora e cinque traverse per le assi della parte posteriore, verso occidente.</span> <span class="verse"><a name="28">28</a>La traversa mediana, a mezza altezza delle assi, le attraverserà da una estremità all`altra.</span> <span class="verse"><a name="29">29</a>Rivestirai d`oro le assi, farai in oro i loro anelli, che serviranno per inserire le traverse, e rivestirai d`oro anche le traverse.</span> <span class="verse"><a name="30">30</a>Costruirai la Dimora nel modo che ti è stato mostrato sul monte.</span> <span class="verse"><a name="31">31</a>Farai il velo di porpora viola, di porpora rossa, di scarlatto e di bisso ritorto. Lo si farà con figure di cherubini, lavoro di disegnatore.</span> <span class="verse"><a name="32">32</a>Lo appenderai a quattro colonne di acacia, rivestite d`oro, con uncini d`oro e poggiate su quattro basi d`argento.</span> <span class="verse"><a name="33">33</a>Collocherai il velo sotto le fibbie e là, nell`interno oltre il velo, introdurrai l`arca della Testimonianza. Il velo sarà per voi la separazione tra il Santo e il Santo dei santi.</span> <span class="verse"><a name="34">34</a>Porrai il coperchio sull`arca della Testimonianza nel Santo dei santi.</span> <span class="verse"><a name="35">35</a>Collocherai la tavola fuori del velo e il candelabro di fronte alla tavola sul lato meridionale della Dimora; collocherai la tavola sul lato settentrionale.</span> <span class="verse"><a name="36">36</a>Poi farai una cortina all`ingresso della tenda, di porpora viola e di porpora rossa, di scarlatto e di bisso ritorto, lavoro di ricamatore.</span> <span class="verse"><a name="37">37</a>Farai per la cortina cinque colonne di acacia e le rivestirai d`oro. I loro uncini saranno d`oro e fonderai per esse cinque basi di rame.</span> </p></div</div></div></body></html>