<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/exod/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/exod">Exodus</a> &gt <strong>Chapter 21</strong></div><p><span class="verse"><a name="1">1</a>Queste sono le norme che tu esporrai loro.</span> <span class="verse"><a name="2">2</a>Quando tu avrai acquistato uno schiavo ebreo, egli ti servirà per sei anni e nel settimo potrà andarsene libero, senza riscatto.</span> <span class="verse"><a name="3">3</a>Se è entrato solo, uscirà solo; se era coniugato, sua moglie se ne andrà con lui.</span> <span class="verse"><a name="4">4</a>Se il suo padrone gli ha dato moglie e questa gli ha partorito figli o figlie, la donna e i suoi figli saranno proprietà del padrone ed egli se ne andrà solo.</span> <span class="verse"><a name="5">5</a>Ma se lo schiavo dice: Io sono affezionato al mio padrone, a mia moglie, ai miei figli; non voglio andarmene in libertà,</span> <span class="verse"><a name="6">6</a>allora il suo padrone lo condurrà davanti a Dio, lo farà accostare al battente o allo stipite della porta e gli forerà l`orecchio con la lesina; quegli sarà suo schiavo per sempre.</span> <span class="verse"><a name="7">7</a>Quando un uomo venderà la figlia come schiava, essa non se ne andrà come se ne vanno gli schiavi.</span> <span class="verse"><a name="8">8</a>Se essa non piace al padrone, che così non se la prende come concubina, la farà riscattare. Comunque egli non può venderla a gente straniera, agendo con frode verso di lei.</span> <span class="verse"><a name="9">9</a>Se egli la vuol dare come concubina al proprio figlio, si comporterà nei suoi riguardi secondo il diritto delle figlie.</span> <span class="verse"><a name="10">10</a>Se egli ne prende un`altra per sé, non diminuirà alla prima il nutrimento, il vestiario, la coabitazione.</span> <span class="verse"><a name="11">11</a>Se egli non fornisce a lei queste cose, essa potrà andarsene, senza che sia pagato il prezzo del riscatto.</span> <span class="verse"><a name="12">12</a>Colui che colpisce un uomo causandone la morte, sarà messo a morte.</span> <span class="verse"><a name="13">13</a>Però per colui che non ha teso insidia, ma che Dio gli ha fatto incontrare, io ti fisserò un luogo dove potrà rifugiarsi.</span> <span class="verse"><a name="14">14</a>Ma, quando un uomo attenta al suo prossimo per ucciderlo con inganno, allora lo strapperai anche dal mio altare, perché sia messo a morte.</span> <span class="verse"><a name="15">15</a>Colui che percuote suo padre o sua madre sarà messo a morte.</span> <span class="verse"><a name="16">16</a>Colui che rapisce un uomo e lo vende, se lo si trova ancora in mano a lui, sarà messo a morte.</span> <span class="verse"><a name="17">17</a>Colui che maledice suo padre o sua madre sarà messo a morte.</span> <span class="verse"><a name="18">18</a>Quando alcuni uomini rissano e uno colpisce il suo prossimo con una pietra o con il pugno e questi non è morto, ma debba mettersi a letto,</span> <span class="verse"><a name="19">19</a>se poi si alza ed esce con il bastone, chi lo ha colpito sarà ritenuto innocente, ma dovrà pagare il riposo forzato e procurargli le cure.</span> <span class="verse"><a name="20">20</a>Quando un uomo colpisce con il bastone il suo schiavo o la sua schiava e gli muore sotto le sue mani, si deve fare vendetta.</span> <span class="verse"><a name="21">21</a>Ma se sopravvive un giorno o due, non sarà vendicato, perché è acquisto del suo denaro.</span> <span class="verse"><a name="22">22</a>Quando alcuni uomini rissano e urtano una donna incinta, così da farla abortire, se non vi è altra disgrazia, si esigerà un`ammenda, secondo quanto imporrà il marito della donna, e il colpevole pagherà attraverso un arbitrato.</span> <span class="verse"><a name="23">23</a>Ma se segue una disgrazia, allora pagherai vita per vita:</span> <span class="verse"><a name="24">24</a>occhio per occhio, dente per dente, mano per mano, piede per piede,</span> <span class="verse"><a name="25">25</a>bruciatura per bruciatura, ferita per ferita, livido per livido.</span> <span class="verse"><a name="26">26</a>Quando un uomo colpisce l`occhio del suo schiavo o della sua schiava e lo acceca, gli darà la libertà in compenso dell`occhio.</span> <span class="verse"><a name="27">27</a>Se fa cadere il dente del suo schiavo o della sua schiava, gli darà la libertà in compenso del dente.</span> <span class="verse"><a name="28">28</a>Quando un bue cozza con le corna contro un uomo o una donna e ne segue la morte, il bue sarà lapidato e non se ne mangerà la carne. Però il proprietario del bue è innocente.</span> <span class="verse"><a name="29">29</a>Ma se il bue era solito cozzare con le corna già prima e il padrone era stato avvisato e non lo aveva custodito, se ha causato la morte di un uomo o di una donna, il bue sarà lapidato e anche il suo padrone dev`essere messo a morte.</span> <span class="verse"><a name="30">30</a>Se invece gli viene imposta una compensazione, egli pagherà il riscatto della propria vita, secondo quanto gli verrà imposto.</span> <span class="verse"><a name="31">31</a>Se cozza con le corna contro un figlio o se cozza contro una figlia, si procederà nella stessa maniera.</span> <span class="verse"><a name="32">32</a>Se il bue colpisce con le corna uno schiavo o una schiava, si pagheranno al padrone trenta sicli d`argento e il bue sarà lapidato.</span> <span class="verse"><a name="33">33</a>Quando un uomo lascia una cisterna aperta oppure quando un uomo scava una cisterna e non la copre, se vi cade un bue o un asino,</span> <span class="verse"><a name="34">34</a>il proprietario della cisterna deve dare l`indennizzo: verserà il denaro al padrone della bestia e l`animale morto gli apparterrà.</span> <span class="verse"><a name="35">35</a>Quando il bue di un uomo cozza contro il bue del suo prossimo e ne causa la morte, essi venderanno il bue vivo e se ne divideranno il prezzo; si divideranno anche la bestia morta.</span> <span class="verse"><a name="36">36</a>Ma se è notorio che il bue cozzava già prima e il suo padrone non lo ha custodito, egli dovrà dare come indennizzo bue per bue e la bestia morta gli apparterrà.</span> <span class="verse"><a name="37">37</a>Quando un uomo ruba un bue o un montone e poi lo scanna o lo vende, darà come indennizzo cinque capi di grosso bestiame per il bue e quattro capi di bestiame per il montone.</span> </p></div</div></div></body></html>