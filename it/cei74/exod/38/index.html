<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/exod/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/exod">Exodus</a> &gt <strong>Chapter 38</strong></div><p><span class="verse"><a name="1">1</a>Fece l`altare di legno di acacia: aveva cinque cubiti di lunghezza e cinque cubiti di larghezza, era cioè quadrato, e aveva l`altezza di tre cubiti.</span> <span class="verse"><a name="2">2</a>Fece i suoi corni ai suoi quattroangoli: i suoi corni erano tutti di un pezzo; lo rivestì di rame.</span> <span class="verse"><a name="3">3</a>Fece anche tutti gli accessori dell`altare: i recipienti per raccogliere le ceneri, le sue pale, i suoi vasi per aspersione, le sue forchette e i bracieri: fece di rame tutti i suoi accessori.</span> <span class="verse"><a name="4">4</a>Fece per l`altare una graticola, lavorata a forma di rete, di rame, e la pose sotto la cornice dell`altare in basso: la rete arrivava a metà altezza dell`altare.</span> <span class="verse"><a name="5">5</a>Fuse quattro anelli e li pose alle quattro estremità della graticola di rame, per inserirvi le stanghe.</span> <span class="verse"><a name="6">6</a>Fece anche le stanghe di legno di acacia e le rivestì di rame.</span> <span class="verse"><a name="7">7</a>Introdusse le stanghe negli anelli sui lati dell`altare: servivano a trasportarlo. Fece l`altare di tavole, vuoto all`interno.</span> <span class="verse"><a name="8">8</a>Fece la conca di rame e il suo piedestallo di rame, impiegandovi gli specchi delle donne, che nei tempi stabiliti venivano a prestar servizio all`ingresso della tenda del convegno.</span> <span class="verse"><a name="9">9</a>Fece il recinto: sul lato meridionale, verso sud, il recinto aveva tendaggi di bisso ritorto, per la lunghezza di cento cubiti sullo stesso lato.</span> <span class="verse"><a name="10">10</a>Vi erano le loro venti colonne con le venti basi di rame. Gli uncini delle colonne e le loro aste trasversali erano d`argento.</span> <span class="verse"><a name="11">11</a>Anche sul lato rivolto a settentrione vi erano tendaggi per cento cubiti di lunghezza, le relative venti colonne con le venti basi di rame, gli uncini delle colonne e le aste trasversali d`argento.</span> <span class="verse"><a name="12">12</a>Sul lato verso occidente vi erano cinquanta cubiti di tendaggi, con le relative dieci colonne e le dieci basi,</span> <span class="verse"><a name="13">13</a>i capitelli delle colonne e i loro uncini d`argento. Sul lato orientale, verso levante, vi erano cinquanta cubiti:</span> <span class="verse"><a name="14">14</a>quindici cubiti di tendaggi, con le relative tre colonne e le tre basi alla prima ala;</span> <span class="verse"><a name="15">15</a>all`altra ala quindici cubiti di tendaggi, con le tre colonne e le tre basi.</span> <span class="verse"><a name="16">16</a>Tutti i tendaggi che delimitavano il recinto erano di bisso ritorto.</span> <span class="verse"><a name="17">17</a>Le basi delle colonne erano di rame, gli uncini delle colonne e le aste trasversali erano d`argento; il rivestimento dei loro capitelli era d`argento e tutte le colonne del recinto avevano aste trasversali d`argento.</span> <span class="verse"><a name="18">18</a>Alla porta del recinto vi era una cortina, lavoro di ricamatore, di porpora viola, porpora rossa, scarlatto e bisso ritorto: la sua lunghezza era di venti cubiti, la sua altezza, nel senso della larghezza, era di cinque cubiti, come i tendaggi del recinto.</span> <span class="verse"><a name="19">19</a>Le colonne relative erano quattro, con le quattro basi di rame, i loro uncini d`argento, il rivestimento dei loro capitelli e le loro aste trasversali d`argento.</span> <span class="verse"><a name="20">20</a>Tutti i picchetti della Dimora e del recinto circostante erano di rame.</span> <span class="verse"><a name="21">21</a>Questo è il computo dei metalli impiegati per la Dimora, la Dimora della Testimonianza, redatto per ordine di Mosè e per opera dei leviti, sotto la direzione d`Itamar, figlio del sacerdote Aronne.</span> <span class="verse"><a name="22">22</a>Bezaleel, figlio di Uri, figlio di Cur, della tribù di Giuda, eseguì quanto il Signore aveva ordinato a Mosè;</span> <span class="verse"><a name="23">23</a>insieme con lui Ooliab, figlio di Achisamach della tribù di Dan, intagliatore, decoratore e ricamatore di porpora viola, porpora rossa, scarlatto e bisso.</span> <span class="verse"><a name="24">24</a>Totale dell`oro impiegato per il lavoro, cioè per tutto il lavoro del santuario - era l`oro presentato in offerta -: ventinove talenti e settecentotrenta sicli, in sicli del santuario.</span> <span class="verse"><a name="25">25</a>L`argento raccolto, in occasione del censimento della comunità, pesava cento talenti e millesettecentosettantacinque sicli, in sicli del santuario,</span> <span class="verse"><a name="26">26</a>cioè un beka a testa, vale a dire mezzo siclo, secondo il siclo del santuario, per ciascuno di coloro che furono sottoposti al censimento, dai vent`anni in su. Erano seicentotremilacinquecentocinquanta.</span> <span class="verse"><a name="27">27</a>Cento talenti di argento servirono a fondere le basi del santuario e le basi del velo: cento basi per cento talenti, cioè un talento per ogni base.</span> <span class="verse"><a name="28">28</a>Con i millesettecentosettantacinque sicli fece gli uncini delle colonne, rivestì i loro capitelli e le riunì con le aste trasversali.</span> <span class="verse"><a name="29">29</a>Il rame presentato in offerta assommava a settanta talenti e duemilaquattrocento sicli.</span> <span class="verse"><a name="30">30</a>Con esso fece le basi per l`ingresso della tenda del convegno, l`altare di rame con la sua graticola di rame e tutti gli accessori dell`altare,</span> <span class="verse"><a name="31">31</a>le basi del recinto, le basi della porta del recinto, tutti i picchetti della Dimora e tutti i picchetti del recinto.</span> </p></div</div></div></body></html>