<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/exod/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/exod">Exodus</a> &gt <strong>Chapter 15</strong></div><p><span class="verse"><a name="1">1</a>Allora Mosè e gli Israeliti cantarono questo canto al Signore e dissero: "Voglio cantare in onore del Signore: perché ha mirabilmente trionfato, ha gettato in mare cavallo e cavaliere.</span> <span class="verse"><a name="2">2</a>Mia forza e mio canto è il Signore, egli mi ha salvato. E` il mio Dio e lo voglio lodare, è il Dio di mio padre e lo voglio esaltare!</span> <span class="verse"><a name="3">3</a>Il Signore è prode in guerra, si chiama Signore.</span> <span class="verse"><a name="4">4</a>I carri del faraone e il suo esercito ha gettato nel mare e i suoi combattenti scelti furono sommersi nel Mare Rosso.</span> <span class="verse"><a name="5">5</a>Gli abissi li ricoprirono, sprofondarono come pietra.</span> <span class="verse"><a name="6">6</a>La tua destra, Signore, terribile per la potenza, la tua destra, Signore, annienta il nemico;</span> <span class="verse"><a name="7">7</a>con sublime grandezza abbatti i tuoi avversari, scateni il tuo furore che li divora come paglia.</span> <span class="verse"><a name="8">8</a>Al soffio della tua ira si accumularono le acque, si alzarono le onde come un argine, si rappresero gli abissi in fondo al mare.</span> <span class="verse"><a name="9">9</a>Il nemico aveva detto: Inseguirò, raggiungerò, spartirò il bottino, se ne sazierà la mia brama; sfodererò la spada, li conquisterà la mia mano!</span> <span class="verse"><a name="10">10</a>Soffiasti con il tuo alito: il mare li coprì, sprofondarono come piombo in acque profonde.</span> <span class="verse"><a name="11">11</a>Chi è come te fra gli dei, Signore? Chi è come te, maestoso in santità, tremendo nelle imprese, operatore di prodigi?</span> <span class="verse"><a name="12">12</a>Stendesti la destra: la terra li inghiottì.</span> <span class="verse"><a name="13">13</a>Guidasti con il tuo favore questo popolo che hai riscattato, lo conducesti con forza alla tua santa dimora.</span> <span class="verse"><a name="14">14</a>Hanno udito i popoli e tremano; dolore incolse gli abitanti della Filistea.</span> <span class="verse"><a name="15">15</a>Già si spaventano i capi di Edom, i potenti di Moab li prende il timore; tremano tutti gli abitanti di Canaan.</span> <span class="verse"><a name="16">16</a>Piombano sopra di loro la paura e il terrore; per la potenza del tuo braccio restano immobili come pietra, finché sia passato il tuo popolo, Signore, finché sia passato questo tuo popolo che ti sei acquistato.</span> <span class="verse"><a name="17">17</a>Lo fai entrare e lo pianti sul monte della tua eredità, luogo che per tua sede, Signore, hai preparato, santuario che le tue mani, Signore, hanno fondato.</span> <span class="verse"><a name="18">18</a>Il Signore regna in eterno e per sempre!".</span> <span class="verse"><a name="19">19</a>Quando infatti i cavalli del faraone, i suoi carri e i suoi cavalieri furono entrati nel mare, il Signore fece tornare sopra di essi le acque del mare, mentre gli Israeliti avevano camminato sull`asciutto in mezzo al mare.</span> <span class="verse"><a name="20">20</a>Allora Maria, la profetessa, sorella di Aronne, prese in mano un timpano: dietro a lei uscirono le donne con i timpani, formando cori di danze.</span> <span class="verse"><a name="21">21</a>Maria fece loro cantare il ritornello: "Cantate al Signore perché ha mirabilmente trionfato: ha gettato in mare cavallo e cavaliere!".</span> <span class="verse"><a name="22">22</a>Mosè fece levare l`accampamento di Israele dal Mare Rosso ed essi avanzarono verso il deserto di Sur. Camminarono tre giorni nel deserto e non trovarono acqua.</span> <span class="verse"><a name="23">23</a>Arrivarono a Mara, ma non potevano bere le acque di Mara, perché erano amare. Per questo erano state chiamate Mara.</span> <span class="verse"><a name="24">24</a>Allora il popolo mormorò contro Mosè: "Che berremo?".</span> <span class="verse"><a name="25">25</a>Egli invocò il Signore, il quale gli indicò un legno. Lo gettò nell`acqua e l`acqua divenne dolce. In quel luogo il Signore impose al popolo una legge e un diritto; in quel luogo lo mise alla prova.</span> <span class="verse"><a name="26">26</a>Disse: "Se tu ascolterai la voce del Signore tuo Dio e farai ciò che è retto ai suoi occhi, se tu presterai orecchio ai suoi ordini e osserverai tutte le sue leggi, io non t`infliggerò nessuna delle infermità che ho inflitte agli Egiziani, perché io sono il Signore, colui che ti guarisce!".</span> <span class="verse"><a name="27">27</a>Poi arrivarono a Elim, dove sono dodici sorgenti di acqua e settanta palme. Qui si accamparono presso l`acqua.</span> </p></div</div></div></body></html>