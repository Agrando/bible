<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/exod/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/exod">Exodus</a> &gt <strong>Chapter 24</strong></div><p><span class="verse"><a name="1">1</a>Aveva detto a Mosè: "Sali verso il Signore tu e Aronne, Nadab e Abiu e insieme settanta anziani d`Israele; voi vi prostrerete da lontano,</span> <span class="verse"><a name="2">2</a>poi Mosè avanzerà solo verso il Signore, ma gli altri non si avvicineranno e il popolo non salirà con lui".</span> <span class="verse"><a name="3">3</a>Mosè andò a riferire al popolo tutte le parole del Signore e tutte le norme. Tutto il popolo rispose insieme e disse: "Tutti i comandi che ha dati il Signore, noi li eseguiremo!".</span> <span class="verse"><a name="4">4</a>Mosè scrisse tutte le parole del Signore, poi si alzò di buon mattino e costruì un altare ai piedi del monte, con dodici stele per le dodici tribù d`Israele.</span> <span class="verse"><a name="5">5</a>Incaricò alcuni giovani tra gli Israeliti di offrire olocausti e di sacrificare giovenchi come sacrifici di comunione, per il Signore.</span> <span class="verse"><a name="6">6</a>Mosè prese la metà del sangue e la mise in tanti catini e ne versò l`altra metà sull`altare.</span> <span class="verse"><a name="7">7</a>Quindi prese il libro dell`alleanza e lo lesse alla presenza del popolo. Dissero: "Quanto il Signore ha ordinato, noi lo faremo e lo eseguiremo!".</span> <span class="verse"><a name="8">8</a>Allora Mosè prese il sangue e ne asperse il popolo, dicendo: "Ecco il sangue dell`alleanza, che il Signore ha concluso con voi sulla base di tutte queste parole!".</span> <span class="verse"><a name="9">9</a>Poi Mosè salì con Aronne, Nadab, Abiu e i settanta anziani di Israele.</span> <span class="verse"><a name="10">10</a>Essi videro il Dio d`Israele: sotto i suoi piedi vi era come un pavimento in lastre di zaffiro, simile in purezza al cielo stesso.</span> <span class="verse"><a name="11">11</a>Contro i privilegiati degli Israeliti non stese la mano: essi videro Dio e tuttavia mangiarono e bevvero.</span> <span class="verse"><a name="12">12</a>Il Signore disse a Mosè: "Sali verso di me sul monte e rimani lassù: io ti darò le tavole di pietra, la legge e i comandamenti che io ho scritto per istruirli".</span> <span class="verse"><a name="13">13</a>Mosè si alzò con Giosuè, suo aiutante, e Mosè salì sul monte di Dio.</span> <span class="verse"><a name="14">14</a>Agli anziani aveva detto: "Restate qui ad aspettarci, fin quando torneremo da voi; ecco avete con voi Aronne e Cur: chiunque avrà una questione si rivolgerà a loro".</span> <span class="verse"><a name="15">15</a>Mosè salì dunque sul monte e la nube coprì il monte.</span> <span class="verse"><a name="16">16</a>La Gloria del Signore venne a dimorare sul monte Sinai e la nube lo coprì per sei giorni. Al settimo giorno il Signore chiamò Mosè dalla nube.</span> <span class="verse"><a name="17">17</a>La Gloria del Signore appariva agli occhi degli Israeliti come fuoco divorante sulla cima della montagna.</span> <span class="verse"><a name="18">18</a>Mosè entrò dunque in mezzo alla nube e salì sul monte. Mosè rimase sul monte quaranta giorni e quaranta notti.</span> </p></div</div></div></body></html>