<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/exod/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/exod">Exodus</a> &gt <strong>Chapter 16</strong></div><p><span class="verse"><a name="1">1</a>Levarono l`accampamento da Elim e tutta la comunità degli Israeliti arrivò al deserto di Sin, che si trova tra Elim e il Sinai, il quindici del secondo mese dopo la loro uscita dal paese d`Egitto.</span> <span class="verse"><a name="2">2</a>Nel deserto tutta la comunità degli Israeliti mormorò contro Mosè e contro Aronne.</span> <span class="verse"><a name="3">3</a>Gli Israeliti dissero loro: "Fossimo morti per mano del Signore nel paese d`Egitto, quando eravamo seduti presso la pentola della carne, mangiando pane a sazietà! Invece ci avete fatti uscire in questo deserto per far morire di fame tutta questa moltitudine".</span> <span class="verse"><a name="4">4</a>Allora il Signore disse a Mosè: "Ecco, io sto per far piovere pane dal cielo per voi: il popolo uscirà a raccoglierne ogni giorno la razione di un giorno, perché io lo metta alla prova, per vedere se cammina secondo la mia legge o no.</span> <span class="verse"><a name="5">5</a>Ma il sesto giorno, quando prepareranno quello che dovranno portare a casa, sarà il doppio di ciò che raccoglieranno ogni altro giorno".</span> <span class="verse"><a name="6">6</a>Mosè e Aronne dissero a tutti gli Israeliti: "Questa sera saprete che il Signore vi ha fatti uscire dal paese d`Egitto;</span> <span class="verse"><a name="7">7</a>domani mattina vedrete la Gloria del Signore; poiché egli ha inteso le vostre mormorazioni contro di lui. Noi infatti che cosa siamo, perché mormoriate contro di noi?".</span> <span class="verse"><a name="8">8</a>Mosè disse: "Quando il Signore vi darà alla sera la carne da mangiare e alla mattina il pane a sazietà, sarà perché il Signore ha inteso le mormorazioni, con le quali mormorate contro di lui. Noi infatti che cosa siamo? Non contro di noi vanno le vostre mormorazioni, ma contro il Signore".</span> <span class="verse"><a name="9">9</a>Mosè disse ad Aronne: "Dá questo comando a tutta la comunità degli Israeliti: Avvicinatevi alla presenza del Signore, perché egli ha inteso le vostre mormorazioni!".</span> <span class="verse"><a name="10">10</a>Ora mentre Aronne parlava a tutta la comunità degli Israeliti, essi si voltarono verso il deserto: ed ecco la Gloria del Signore apparve nella nube.</span> <span class="verse"><a name="11">11</a>Il Signore disse a Mosè:</span> <span class="verse"><a name="12">12</a>Ho inteso la mormorazione degli Israeliti. Parla loro così: Al tramonto mangerete carne e alla mattina vi sazierete di pane; saprete che io sono il Signore vostro Dio".</span> <span class="verse"><a name="13">13</a>Ora alla sera le quaglie salirono e coprirono l`accampamento; al mattino vi era uno strato di rugiada intorno all`accampamento.</span> <span class="verse"><a name="14">14</a>Poi lo strato di rugiada svanì ed ecco sulla superficie del deserto vi era una cosa minuta e granulosa, minuta come è la brina sulla terra.</span> <span class="verse"><a name="15">15</a>Gli Israeliti la videro e si dissero l`un l`altro: " Man hu: che cos`è ?", perché non sapevano che cosa fosse. Mosè disse loro: "E` il pane che il Signore vi ha dato in cibo.</span> <span class="verse"><a name="16">16</a>Ecco che cosa comanda il Signore: Raccoglietene quanto ciascuno può mangiarne, un omer a testa, secondo il numero delle persone con voi. Ne prenderete ciascuno per quelli della propria tenda".</span> <span class="verse"><a name="17">17</a>Così fecero gli Israeliti. Ne raccolsero chi molto chi poco.</span> <span class="verse"><a name="18">18</a>Si misurò con l` omer: colui che ne aveva preso di più, non ne aveva di troppo, colui che ne aveva preso di meno non ne mancava: avevano raccolto secondo quanto ciascuno poteva mangiarne.</span> <span class="verse"><a name="19">19</a>Poi Mosè disse loro: "Nessuno ne faccia avanzare fino al mattino".</span> <span class="verse"><a name="20">20</a>Essi non obbedirono a Mosè e alcuni ne conservarono fino al mattino; ma vi si generarono vermi e imputridì. Mosè si irritò contro di loro.</span> <span class="verse"><a name="21">21</a>Essi dunque ne raccoglievano ogni mattina secondo quanto ciascuno mangiava; quando il sole cominciava a scaldare, si scioglieva.</span> <span class="verse"><a name="22">22</a>Nel sesto giorno essi raccolsero il doppio di quel pane, due omer a testa. Allora tutti i principi della comunità vennero ad informare Mosè.</span> <span class="verse"><a name="23">23</a>E disse loro: "E` appunto ciò che ha detto il Signore: Domani è sabato, riposo assoluto consacrato al Signore. Ciò che avete da cuocere, cuocetelo; ciò che avete da bollire, bollitelo; quanto avanza, tenetelo in serbo fino a domani mattina".</span> <span class="verse"><a name="24">24</a>Essi lo misero in serbo fino al mattino, come aveva ordinato Mosè, e non imputridì, né vi si trovarono vermi.</span> <span class="verse"><a name="25">25</a>Disse Mosè: "Mangiatelo oggi, perché è sabato in onore del Signore: oggi non lo troverete nella campagna.</span> <span class="verse"><a name="26">26</a>Sei giorni lo raccoglierete, ma il settimo giorno è sabato: non ve ne sarà".</span> <span class="verse"><a name="27">27</a>Nel settimo giorno alcuni del popolo uscirono per raccoglierne, ma non ne trovarono.</span> <span class="verse"><a name="28">28</a>Disse allora il Signore a Mosè: "Fino a quando rifiuterete di osservare i miei ordini e le mie leggi?</span> <span class="verse"><a name="29">29</a>Vedete che il Signore vi ha dato il sabato! Per questo egli vi dá al sesto giorno il pane per due giorni. Restate ciascuno al proprio posto! Nel settimo giorno nessuno esca dal luogo dove si trova".</span> <span class="verse"><a name="30">30</a>Il popolo dunque riposò nel settimo giorno.</span> <span class="verse"><a name="31">31</a>La casa d`Israele la chiamò manna. Era simile al seme del coriandolo e bianca; aveva il sapore di una focaccia con miele.</span> <span class="verse"><a name="32">32</a>Mosè disse: "Questo ha ordinato il Signore: Riempitene un omer e conservatelo per i vostri discendenti, perché vedano il pane che vi ho dato da mangiare nel deserto, quando vi ho fatti uscire dal paese d`Egitto".</span> <span class="verse"><a name="33">33</a>Mosè disse quindi ad Aronne: "Prendi un`urna e mettici un omer completo di manna; deponila davanti al Signore e conservala per i vostri discendenti".</span> <span class="verse"><a name="34">34</a>Secondo quanto il Signore aveva ordinato a Mosè, Aronne la depose per conservarla davanti alla Testimonianza.</span> <span class="verse"><a name="35">35</a>Gli Israeliti mangiarono la manna per quarant`anni, fino al loro arrivo in una terra abitata, mangiarono cioè la manna finché furono arrivati ai confini del paese di Canaan.</span> <span class="verse"><a name="36">36</a>L` omer è la decima parte di un efa.</span> </p></div</div></div></body></html>