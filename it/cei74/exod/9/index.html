<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/exod/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/exod">Exodus</a> &gt <strong>Chapter 9</strong></div><p><span class="verse"><a name="1">1</a>Allora il Signore si rivolse a Mosè: "Và a riferire al faraone: Dice il Signore, il Dio degli Ebrei: Lascia partire il mio popolo, perché mi possa servire!</span> <span class="verse"><a name="2">2</a>Se tu rifiuti di lasciarlo partire e lo trattieni ancora,</span> <span class="verse"><a name="3">3</a>ecco la mano del Signore viene sopra il tuo bestiame che è nella campagna, sopra i cavalli, gli asini, i cammelli, sopra gli armenti e le greggi, con una peste assai grave!</span> <span class="verse"><a name="4">4</a>Ma il Signore farà distinzione tra il bestiame di Israele e quello degli Egiziani, così che niente muoia di quanto appartiene agli Israeliti".</span> <span class="verse"><a name="5">5</a>Il Signore fissò la data, dicendo: "Domani il Signore compirà questa cosa nel paese!".</span> <span class="verse"><a name="6">6</a>Appunto il giorno dopo, il Signore compì questa cosa: morì tutto il bestiame degli Egiziani, ma del bestiame degli Israeliti non morì neppure un capo.</span> <span class="verse"><a name="7">7</a>Il faraone mandò a vedere ed ecco neppur un capo era morto del bestiame d`Israele. Ma il cuore del faraone rimase ostinato e non lasciò partire il popolo.</span> <span class="verse"><a name="8">8</a>Il Signore disse a Mosè e ad Aronne: "Procuratevi una manciata di fuliggine di fornace: Mosè la getterà in aria sotto gli occhi del faraone.</span> <span class="verse"><a name="9">9</a>Essa diventerà un pulviscolo diffuso su tutto il paese d`Egitto e produrrà, sugli uomini e sulle bestie, un`ulcera con pustole, in tutto il paese d`Egitto".</span> <span class="verse"><a name="10">10</a>Presero dunque fuliggine di fornace, si posero alla presenza del faraone, Mosè la gettò in aria ed essa produsse ulcere pustolose, con eruzioni su uomini e bestie.</span> <span class="verse"><a name="11">11</a>I maghi non poterono stare alla presenza di Mosè a causa delle ulcere che li avevano colpiti come tutti gli Egiziani.</span> <span class="verse"><a name="12">12</a>Ma il Signore rese ostinato il cuore del faraone, il quale non diede loro ascolto, come il Signore aveva predetto a Mosè.</span> <span class="verse"><a name="13">13</a>Poi il Signore disse a Mosè: "Alzati di buon mattino, presentati al faraone e annunziagli: Dice il Signore, il Dio degli Ebrei: Lascia partire il mio popolo, perché mi possa servire!</span> <span class="verse"><a name="14">14</a>Perché questa volta io mando tutti i miei flagelli contro di te, contro i tuoi ministri e contro il tuo popolo, perché tu sappia che nessuno è come me su tutta la terra.</span> <span class="verse"><a name="15">15</a>Se fin da principio io avessi steso la mano per colpire te e il tuo popolo con la peste, tu saresti ormai cancellato dalla terra;</span> <span class="verse"><a name="16">16</a>invece ti ho lasciato vivere, per dimostrarti la mia potenza e per manifestare il mio nome in tutta la terra.</span> <span class="verse"><a name="17">17</a>Ancora ti opponi al mio popolo e non lo lasci partire!</span> <span class="verse"><a name="18">18</a>Ecco, io faccio cadere domani a questa stessa ora una grandine violentissima come non c`era mai stata in Egitto dal giorno della sua fondazione fino ad oggi.</span> <span class="verse"><a name="19">19</a>Manda dunque fin d`ora a mettere al riparo il tuo bestiame e quanto hai in campagna. Su tutti gli uomini e su tuttigli animali che si trovano in campagna e che non saranno ricondotti in casa, scenderà la grandine ed essi moriranno".</span> <span class="verse"><a name="20">20</a>Chi tra i ministri del faraone temeva il Signore fece ricoverare nella casa i suoi schiavi e il suo bestiame;</span> <span class="verse"><a name="21">21</a>chi invece non diede retta alla parola del Signore lasciò schiavi e bestiame in campagna.</span> <span class="verse"><a name="22">22</a>Il Signore disse a Mosè: "Stendi la mano verso il cielo: vi sia grandine in tutto il paese di Egitto, sugli uomini, sulle bestie e su tutte le erbe dei campi nel paese di Egitto!".</span> <span class="verse"><a name="23">23</a>Mosè stese il bastone verso il cielo e il Signore mandò tuoni e grandine; un fuoco guizzò sul paese e il Signore fece piovere grandine su tutto il paese d`Egitto.</span> <span class="verse"><a name="24">24</a>Ci furono grandine e folgori in mezzo alla grandine: grandinata così violenta non vi era mai stata in tutto il paese d`Egitto, dal tempo in cui era diventato nazione!</span> <span class="verse"><a name="25">25</a>La grandine colpì, in tutto il paese d`Egitto, quanto era nella campagna: uomini e bestie; la grandine colpì anche tutta l`erba della campagna e schiantò tutti gli alberi della campagna.</span> <span class="verse"><a name="26">26</a>Soltanto nel paese di Gosen, dove stavano gli Israeliti, non vi fu grandine.</span> <span class="verse"><a name="27">27</a>Allora il faraone mandò a chiamare Mosè e Aronne e disse loro: "Questa volta ho peccato: il Signore ha ragione; io e il mio popolo siamo colpevoli.</span> <span class="verse"><a name="28">28</a>Pregate il Signore: basta con i tuoni e la grandine! Vi lascerò partire e non resterete qui più oltre".</span> <span class="verse"><a name="29">29</a>Mosè gli rispose: "Quando sarò uscito dalla città, stenderò le mani verso il Signore: i tuoni cesseranno e non vi sarà più grandine, perché tu sappia che la terra è del Signore.</span> <span class="verse"><a name="30">30</a>Ma quanto a te e ai tuoi ministri, io so che ancora non temerete il Signore Dio".</span> <span class="verse"><a name="31">31</a>Ora il lino e l`orzo erano stati colpiti, perché l`orzo era in spiga e il lino in fiore;</span> <span class="verse"><a name="32">32</a>ma il grano e la spelta non erano stati colpiti, perché tardivi.</span> <span class="verse"><a name="33">33</a>Mosè si allontanò dal faraone e dalla città; stese allora le mani verso il Signore: i tuoni e la grandine cessarono e la pioggia non si rovesciò più sulla terra.</span> <span class="verse"><a name="34">34</a>Il faraone vide che la pioggia era cessata, come anche la grandine e i tuoni, e allora continuò a peccare e si ostinò, insieme con i suoi ministri.</span> <span class="verse"><a name="35">35</a>Il cuore del faraone si ostinò ed egli non lasciò partire gli Israeliti, come aveva predetto il Signore per mezzo di Mosè.</span> </p></div</div></div></body></html>