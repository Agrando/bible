<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/exod/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/exod">Exodus</a> &gt <strong>Chapter 4</strong></div><p><span class="verse"><a name="1">1</a>Mosè rispose: "Ecco, non mi crederanno, non ascolteranno la mia voce, ma diranno: Non ti è apparso il Signore!".</span> <span class="verse"><a name="2">2</a>Il Signore gli disse: "Che hai in mano?". Rispose: "Un bastone".</span> <span class="verse"><a name="3">3</a>Riprese: "Gettalo a terra!". Lo gettò a terra e il bastone diventò un serpente, davanti al quale Mosè si mise a fuggire.</span> <span class="verse"><a name="4">4</a>Il Signore disse a Mosè: "Stendi la mano e prendilo per la coda!". Stese la mano, lo prese e diventò di nuovo un bastone nella sua mano.</span> <span class="verse"><a name="5">5</a>Questo perché credano che ti è apparso il Signore, il Dio dei loro padri, il Dio di Abramo, il Dio di Isacco, il Dio di Giacobbe".</span> <span class="verse"><a name="6">6</a>Il Signore gli disse ancora: "Introduci la mano nel seno!". Egli si mise in seno la mano e poi la ritirò: ecco la sua mano era diventata lebbrosa, bianca come la neve.</span> <span class="verse"><a name="7">7</a>Egli disse: "Rimetti la mano nel seno!". Rimise in seno la mano e la tirò fuori: ecco era tornata come il resto della sua carne.</span> <span class="verse"><a name="8">8</a>Dunque se non ti credono e non ascoltano la voce del primo segno, crederanno alla voce del secondo!</span> <span class="verse"><a name="9">9</a>Se non credono neppure a questi due segni e non ascolteranno la tua voce, allora prenderai acqua del Nilo e la verserai sulla terra asciutta: l`acqua che avrai presa dal Nilo diventerà sangue sulla terra asciutta".</span> <span class="verse"><a name="10">10</a>Mosè disse al Signore: "Mio Signore, io non sono un buon parlatore; non lo sono mai stato prima e neppure da quando tu hai cominciato a parlare al tuo servo, ma sono impacciato di bocca e di lingua".</span> <span class="verse"><a name="11">11</a>Il Signore gli disse: "Chi ha dato una bocca all`uomo o chi lo rende muto o sordo, veggente o cieco? Non sono forse io, il Signore?</span> <span class="verse"><a name="12">12</a>Ora và! Io sarò con la tua bocca e ti insegnerò quello che dovrai dire".</span> <span class="verse"><a name="13">13</a>Mosè disse: "Perdonami, Signore mio, manda chi vuoi mandare!".</span> <span class="verse"><a name="14">14</a>Allora la collera del Signore si accese contro Mosè e gli disse: "Non vi è forse il tuo fratello Aronne, il levita? Io so che lui sa parlar bene. Anzi sta venendoti incontro. Ti vedrà e gioirà in cuor suo.</span> <span class="verse"><a name="15">15</a>Tu gli parlerai e metterai sulla sua bocca le parole da dire e io sarò con te e con lui mentre parlate e vi suggerirò quello che dovrete fare.</span> <span class="verse"><a name="16">16</a>Parlerà lui al popolo per te: allora egli sarà per te come bocca e tu farai per lui le veci di Dio.</span> <span class="verse"><a name="17">17</a>Terrai in mano questo bastone, con il quale tu compirai i prodigi".</span> <span class="verse"><a name="18">18</a>Mosè partì, tornò da Ietro suo suocero e gli disse: "Lascia che io parta e torni dai miei fratelli che sono in Egitto, per vedere se sono ancora vivi!". Ietro disse a Mosè: "Và pure in pace!".</span> <span class="verse"><a name="19">19</a>Il Signore disse a Mosè in Madian: "Và, torna in Egitto, perché sono morti quanti insidiavano la tua vita!".</span> <span class="verse"><a name="20">20</a>Mosè prese la moglie e i figli, li fece salire sull`asino e tornò nel paese di Egitto. Mosè prese in mano anche il bastone di Dio.</span> <span class="verse"><a name="21">21</a>Il Signore disse a Mosè: "Mentre tu parti per tornare in Egitto, sappi che tu compirai alla presenza del faraone tutti i prodigi che ti ho messi in mano; ma io indurirò il suo cuore ed egli non lascerà partire il mio popolo.</span> <span class="verse"><a name="22">22</a>Allora tu dirai al faraone: Dice il Signore: Israele è il mio figlio primogenito.</span> <span class="verse"><a name="23">23</a>Io ti avevo detto: lascia partire il mio figlio perché mi serva! Ma tu hai rifiutato di lasciarlo partire. Ecco io faccio morire il tuo figlio primogenito!".</span> <span class="verse"><a name="24">24</a>Mentre si trovava in viaggio, nel luogo dove pernottava, il Signore gli venne contro e cercò di farlo morire.</span> <span class="verse"><a name="25">25</a>Allora Zippora prese una selce tagliente, recise il prepuzio del figlio e con quello gli toccò i piedi e disse: "Tu sei per me uno sposo di sangue".</span> <span class="verse"><a name="26">26</a>Allora si ritirò da lui. Essa aveva detto sposo di sangue a causa della circoncisione.</span> <span class="verse"><a name="27">27</a>Il Signore disse ad Aronne: "Và incontro a Mosè nel deserto!". Andò e lo incontrò al monte di Dio e lo baciò.</span> <span class="verse"><a name="28">28</a>Mosè riferì ad Aronne tutte le parole con le quali il Signore lo aveva inviato e tutti i segni con i quali l`aveva accreditato.</span> <span class="verse"><a name="29">29</a>Mosè e Aronne andarono e adunarono tutti gli anziani degli Israeliti.</span> <span class="verse"><a name="30">30</a>Aronne parlò al popolo, riferendo tutte le parole che il Signore aveva dette a Mosè, e compì i segni davanti agli occhi del popolo.</span> <span class="verse"><a name="31">31</a>Allora il popolo credette. Essi intesero che il Signore aveva visitato gli Israeliti e che aveva visto la loro afflizione; si inginocchiarono e si prostrarono.</span> </p></div</div></div></body></html>