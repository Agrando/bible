<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/exod/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/exod">Exodus</a> &gt <strong>Chapter 2</strong></div><p><span class="verse"><a name="1">1</a>Un uomo della famiglia di Levi andò a prendere in moglie una figlia di Levi.</span> <span class="verse"><a name="2">2</a>La donna concepì e partorì un figlio; vide che era bello e lo tenne nascosto per tre mesi.</span> <span class="verse"><a name="3">3</a>Ma non potendo tenerlo nascosto più oltre, prese un cestello di papiro, lo spalmò di bitume e di pece, vi mise dentro il bambino e lo depose fra i giunchi sulla riva del Nilo.</span> <span class="verse"><a name="4">4</a>La sorella del bambino si pose ad osservare da lontano che cosa gli sarebbe accaduto.</span> <span class="verse"><a name="5">5</a>Ora la figlia del faraone scese al Nilo per fare il bagno, mentre le sue ancelle passeggiavano lungo la sponda del Nilo. Essa vide il cestello fra i giunchi e mandò la sua schiava a prenderlo.</span> <span class="verse"><a name="6">6</a>L`aprì e vide il bambino: ecco, era un fanciullino che piangeva. Ne ebbe compassione e disse: "E` un bambino degli Ebrei".</span> <span class="verse"><a name="7">7</a>La sorella del bambino disse allora alla figlia del faraone: "Devo andarti a chiamare una nutrice tra le donne ebree, perché allatti per te il bambino?".</span> <span class="verse"><a name="8">8</a>Và", le disse la figlia del faraone. La fanciulla andò a chiamare la madre del bambino.</span> <span class="verse"><a name="9">9</a>La figlia del faraone le disse: "Porta con te questo bambino e allattalo per me; io ti darò un salario". La donna prese il bambino e lo allattò.</span> <span class="verse"><a name="10">10</a>Quando il bambino fu cresciuto, lo condusse alla figlia del faraone. Egli divenne un figlio per lei ed ella lo chiamò Mosè, dicendo: "Io l`ho salvato dalle acque!".</span> <span class="verse"><a name="11">11</a>In quei giorni, Mosè, cresciuto in età, si recò dai suoi fratelli e notò i lavori pesanti da cui erano oppressi. Vide un Egiziano che colpiva un Ebreo, uno dei suoi fratelli.</span> <span class="verse"><a name="12">12</a>Voltatosi attorno e visto che non c`era nessuno, colpì a morte l`Egiziano e lo seppellì nella sabbia.</span> <span class="verse"><a name="13">13</a>Il giorno dopo, uscì di nuovo e, vedendo due Ebrei che stavano rissando, disse a quello che aveva torto: "Perché percuoti il tuo fratello?".</span> <span class="verse"><a name="14">14</a>Quegli rispose: "Chi ti ha costituito capo e giudice su di noi? Pensi forse di uccidermi, come hai ucciso l`Egiziano?". Allora Mosè ebbe paura e pensò: "Certamente la cosa si è risaputa".</span> <span class="verse"><a name="15">15</a>Poi il faraone sentì parlare di questo fatto e cercò di mettere a morte Mosè. Allora Mosè si allontanò dal faraone e si stabilì nel paese di Madian e sedette presso un pozzo.</span> <span class="verse"><a name="16">16</a>Ora il sacerdote di Madian aveva sette figlie. Esse vennero ad attingere acqua per riempire gli abbeveratoi e far bere il gregge del padre.</span> <span class="verse"><a name="17">17</a>Ma arrivarono alcuni pastori e le scacciarono. Allora Mosè si levò a difenderle e fece bere il loro bestiame.</span> <span class="verse"><a name="18">18</a>Tornate dal loro padre Reuel, questi disse loro: "Perché oggi avete fatto ritorno così in fretta?".</span> <span class="verse"><a name="19">19</a>Risposero: "Un Egiziano ci ha liberate dalle mani dei pastori; è stato lui che ha attinto per noi e ha dato da bere al gregge".</span> <span class="verse"><a name="20">20</a>Quegli disse alle figlie: "Dov`è ? Perché avete lasciato là quell`uomo? Chiamatelo a mangiare il nostro cibo!".</span> <span class="verse"><a name="21">21</a>Così Mosè accettò di abitare con quell`uomo, che gli diede in moglie la propria figlia Zippora.</span> <span class="verse"><a name="22">22</a>Ella gli partorì un figlio ed egli lo chiamò Gherson, perché diceva: "Sono un emigrato in terra straniera!".</span> <span class="verse"><a name="23">23</a>Nel lungo corso di quegli anni, il re d`Egitto morì. Gli Israeliti gemettero per la loro schiavitù, alzarono grida di lamento e il loro grido dalla schiavitù salì a Dio.</span> <span class="verse"><a name="24">24</a>Allora Dio ascoltò il loro lamento, si ricordò della sua alleanza con Abramo e Giacobbe.</span> <span class="verse"><a name="25">25</a>Dio guardò la condizione degli Israeliti e se ne prese pensiero.</span> </p></div</div></div></body></html>