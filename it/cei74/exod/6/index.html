<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/exod/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/exod">Exodus</a> &gt <strong>Chapter 6</strong></div><p><span class="verse"><a name="1">1</a>Il Signore disse a Mosè: "Ora vedrai quello che sto per fare al faraone con mano potente, li lascerà andare, anzi con mano potente li caccerà dal suo paese!".</span> <span class="verse"><a name="2">2</a>Dio parlò a Mosè e gli disse: "Io sono il Signore!</span> <span class="verse"><a name="3">3</a>Sono apparso ad Abramo, a Isacco, a Giacobbe come Dio onnipotente, ma con il mio nome di Signore non mi son manifestato a loro.</span> <span class="verse"><a name="4">4</a>Ho anche stabilito la mia alleanza con loro, per dar loro il paese di Canaan, quel paese dov`essi soggiornarono come forestieri.</span> <span class="verse"><a name="5">5</a>Sono ancora io che ho udito il lamento degli Israeliti asserviti dagli Egiziani e mi sono ricordato della mia alleanza.</span> <span class="verse"><a name="6">6</a>Per questo dì agli Israeliti: Io sono il Signore! Vi sottrarrò ai gravami degli Egiziani, vi libererò dalla loro schiavitù e vi libererò con braccio teso e con grandi castighi.</span> <span class="verse"><a name="7">7</a>Io vi prenderò come mio popolo e diventerò il vostro Dio. Voi saprete che io sono il Signore, il vostro Dio, che vi sottrarrà ai gravami degli Egiziani.</span> <span class="verse"><a name="8">8</a>Vi farò entrare nel paese che ho giurato a mano alzata di dare ad Abramo, a Isacco e a Giacobbe, e ve lo darò in possesso: io sono il Signore!".</span> <span class="verse"><a name="9">9</a>Mosè parlò così agli Israeliti, ma essi non ascoltarono Mosè, perché erano all`estremo della sopportazione per la dura schiavitù.</span> <span class="verse"><a name="10">10</a>Il Signore parlò a Mosè:</span> <span class="verse"><a name="11">11</a>Và e parla al faraone re d`Egitto, perché lasci partire dal suo paese gli Israeliti!".</span> <span class="verse"><a name="12">12</a>Mosè disse alla presenza del Signore: "Ecco gli Israeliti non mi hanno ascoltato: come vorrà ascoltarmi il faraone, mentre io ho la parola impacciata?".</span> <span class="verse"><a name="13">13</a>Il Signore parlò a Mosè e ad Aronne e diede loro un incarico presso gli Israeliti e presso il faraone re d`Egitto, per far uscire gli Israeliti dal paese d`Egitto.</span> <span class="verse"><a name="14">14</a>Questi sono i capi delle loro famiglie. Figli di Ruben, primogenito d`Israele: Enoch, Pallu, Chezron e Carmi; queste sono le famiglie di Ruben.</span> <span class="verse"><a name="15">15</a>Figli di Simeone: Iemuel, Iamin, Oad, Iachin, Socar e Saul, figlio della Cananea; queste sono le famiglie di Simeone.</span> <span class="verse"><a name="16">16</a>Questi sono i nomi dei figli di Levi secondo le loro generazioni: Gherson, Keat, Merari. Ora gli anni della vita di Levi furono centotrentasette.</span> <span class="verse"><a name="17">17</a>Figli di Gherson: Libni e Simei secondo le loro famiglie.</span> <span class="verse"><a name="18">18</a>Figli di Keat: Amram, Isear, Ebron e Uzziel. Ora gli anni della vita di Keat furono centotrentatre.</span> <span class="verse"><a name="19">19</a>Figli di Merari: Macli e Musi; queste sono le famiglie di Levi secondo le loro generazioni.</span> <span class="verse"><a name="20">20</a>Amram prese in moglie Iochebed, sua zia, la quale gli partorì Aronne e Mosè. Ora gli anni della vita di Amram furono centotrentasette.</span> <span class="verse"><a name="21">21</a>Figli di Isear: Core, Nefeg e Zicri.</span> <span class="verse"><a name="22">22</a>Figli di Uzziel: Misael, Elsafan, Sitri.</span> <span class="verse"><a name="23">23</a>Aronne prese in moglie Elisabetta, figlia di Amminadab, sorella di Nacason, dalla quale ebbe i figli Nadab, Abiu, Eleazaro e Itamar.</span> <span class="verse"><a name="24">24</a>Figli di Core: Assir, Elkana e Abiasaf; queste sono le famiglie dei Coreiti.</span> <span class="verse"><a name="25">25</a>Eleazaro, figlio di Aronne, prese in moglie una figlia di Putiel, la quale gli partorì Pincas. Questi sono i capi delle casate dei leviti, ordinati con le loro famiglie.</span> <span class="verse"><a name="26">26</a>Sono questi quell`Aronne e quel Mosè ai quali il Signore disse: "Fate uscire dal paese d`Egitto gli Israeliti, secondo le loro schiere!".</span> <span class="verse"><a name="27">27</a>Questi dissero al faraone re d`Egitto di lasciar uscire dall`Egitto gli Israeliti: Sono Mosè e Aronne.</span> <span class="verse"><a name="28">28</a>Questo avvenne quando il Signore parlò a Mosè nel paese di Egitto:</span> <span class="verse"><a name="29">29</a>il Signore disse a Mosè: "Io sono il Signore! Riferisci al faraone, re d`Egitto, quanto io ti dico".</span> <span class="verse"><a name="30">30</a>Mosè disse alla presenza del Signore: "Ecco ho la parola impacciata e come il faraone vorrà ascoltarmi?".</span> </p></div</div></div></body></html>