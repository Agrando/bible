<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/exod/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/exod">Exodus</a> &gt <strong>Chapter 27</strong></div><p><span class="verse"><a name="1">1</a>Farai l`altare di legno di acacia: avrà cinque cubiti di lunghezza e cinque cubiti di larghezza. L`altare sarà quadrato e avrà l`altezza di tre cubiti.</span> <span class="verse"><a name="2">2</a>Farai ai suoi quattro angoli quattro corni e saranno tutti di un pezzo. Lo rivestirai di rame.</span> <span class="verse"><a name="3">3</a>Farai i suoi recipienti per raccogliere le ceneri, le sue pale, i suoi vasi per la aspersione, le sue forchette e i suoi bracieri. Farai di rame tutti questi accessori.</span> <span class="verse"><a name="4">4</a>Farai per esso una graticola di rame alle sue quattro estremità.</span> <span class="verse"><a name="5">5</a>La porrai sotto la cornice dell`altare, in basso: la rete arriverà a metà dell`altezza dell`altare.</span> <span class="verse"><a name="6">6</a>Farai anche stanghe per l`altare: saranno stanghe di legno di acacia e le rivestirai di rame.</span> <span class="verse"><a name="7">7</a>Si introdurranno queste stanghe negli anelli e le stanghe saranno sui due lati dell`altare quando lo si trasporta.</span> <span class="verse"><a name="8">8</a>Lo farai di tavole, vuoto nell`interno: lo si farà come ti fu mostrato sul monte.</span> <span class="verse"><a name="9">9</a>Farai poi il recinto della Dimora. Sul lato meridionale, verso sud, il recinto avrà tendaggi di bisso ritorto, per la lunghezza di cento cubiti sullo stesso lato.</span> <span class="verse"><a name="10">10</a>Vi saranno venti colonne con venti basi di rame. Gli uncini delle colonne e le loro aste trasversali saranno d`argento.</span> <span class="verse"><a name="11">11</a>Allo stesso modo sul lato rivolto a settentrione: tendaggi per cento cubiti di lunghezza, le relative venti colonne con le venti basi di rame, gli uncini delle colonne e le aste trasversali d`argento.</span> <span class="verse"><a name="12">12</a>La larghezza del recinto verso occidente avrà cinquanta cubiti di tendaggi, con le relative dieci colonne e le dieci basi.</span> <span class="verse"><a name="13">13</a>La larghezza del recinto sul lato orientale verso levante sarà di cinquanta cubiti:</span> <span class="verse"><a name="14">14</a>quindici cubiti di tendaggi con le relative tre colonne e le tre basi alla prima ala;</span> <span class="verse"><a name="15">15</a>all`altra ala quindici cubiti di tendaggi, con le tre colonne e le tre basi.</span> <span class="verse"><a name="16">16</a>Alla porta del recinto vi sarà una cortina di venti cubiti, lavoro di ricamatore, di porpora viola, porpora rossa, scarlatto e bisso ritorto, con le relative quattro colonne e le quattro basi.</span> <span class="verse"><a name="17">17</a>Tutte le colonne intorno al recinto saranno fornite di aste trasversali d`argento: i loro uncini saranno d`argento e le loro basi di rame.</span> <span class="verse"><a name="18">18</a>La lunghezza del recinto sarà di cento cubiti, la larghezza di cinquanta, l`altezza di cinque cubiti; di bisso ritorto, con le basi di rame.</span> <span class="verse"><a name="19">19</a>Tutti gli arredi della Dimora per tutti i suoi servizi e tutti i picchetti come anche i picchetti del recinto saranno di rame.</span> <span class="verse"><a name="20">20</a>Tu ordinerai agli Israeliti che ti procurino olio puro di olive schiacciate per il candelabro, per tener sempre accesa una lampada.</span> <span class="verse"><a name="21">21</a>Nella tenda del convegno, al di fuori del velo che sta davanti alla Testimonianza, Aronne e i suoi figli la prepareranno, perché dalla sera alla mattina essa sia davanti al Signore: rito perenne presso gli Israeliti di generazione in generazione.</span> </p></div</div></div></body></html>