<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/exod/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/exod">Exodus</a> &gt <strong>Chapter 12</strong></div><p><span class="verse"><a name="1">1</a>Il Signore disse a Mosè e ad Aronne nel paese d`Egitto:</span> <span class="verse"><a name="2">2</a>Questo mese sarà per voi l`inizio dei mesi, sarà per voi il primo mese dell`anno.</span> <span class="verse"><a name="3">3</a>Parlate a tutta la comunità di Israele e dite: Il dieci di questo mese ciascuno si procuri un agnello per famiglia, un agnello per casa.</span> <span class="verse"><a name="4">4</a>Se la famiglia fosse troppo piccola per consumare un agnello, si assocerà al suo vicino, al più prossimo della casa, secondo il numero delle persone; calcolerete come dovrà essere l`agnello, secondo quanto ciascuno può mangiarne.</span> <span class="verse"><a name="5">5</a>Il vostro agnello sia senza difetto, maschio, nato nell`anno; potrete sceglierlo tra le pecore o tra le capre</span> <span class="verse"><a name="6">6</a>e lo serberete fino al quattordici di questo mese: allora tutta l`assemblea della comunità d`Israele lo immolerà al tramonto.</span> <span class="verse"><a name="7">7</a>Preso un pò del suo sangue, lo porranno sui due stipiti e sull`architrave delle case, in cui lo dovranno mangiare.</span> <span class="verse"><a name="8">8</a>In quella notte ne mangeranno la carne arrostita al fuoco; la mangeranno con azzimi e con erbe amare.</span> <span class="verse"><a name="9">9</a>Non lo mangerete crudo, né bollito nell`acqua, ma solo arrostito al fuoco con la testa, le gambe e le viscere.</span> <span class="verse"><a name="10">10</a>Non ne dovete far avanzare fino al mattino: quello che al mattino sarà avanzato lo brucerete nel fuoco.</span> <span class="verse"><a name="11">11</a>Ecco in qual modo lo mangerete: con i fianchi cinti, i sandali ai piedi, il bastone in mano; lo mangerete in fretta. E` la pasqua del Signore!</span> <span class="verse"><a name="12">12</a>In quella notte io passerò per il paese d`Egitto e colpirò ogni primogenito nel paese d`Egitto, uomo o bestia; così farò giustizia di tutti gli dei dell`Egitto. Io sono il Signore!</span> <span class="verse"><a name="13">13</a>Il sangue sulle vostre case sarà il segno che voi siete dentro: io vedrò il sangue e passerò oltre, non vi sarà per voi flagello di sterminio, quando io colpirò il paese d`Egitto.</span> <span class="verse"><a name="14">14</a>Questo giorno sarà per voi un memoriale; lo celebrerete come festa del Signore: di generazione in generazione, lo celebrerete come un rito perenne.</span> <span class="verse"><a name="15">15</a>Per sette giorni voi mangerete azzimi. Già dal primo giorno farete sparire il lievito dalle vostre case, perché chiunque mangerà del lievitato dal giorno primo al giorno settimo, quella persona sarà eliminata da Israele.</span> <span class="verse"><a name="16">16</a>Nel primo giorno avrete una convocazione sacra; nel settimo giorno una convocazione sacra: durante questi giorni non si farà alcun lavoro; potrà esser preparato solo ciò che deve essere mangiato da ogni persona.</span> <span class="verse"><a name="17">17</a>Osservate gli azzimi, perché in questo stesso giorno io ho fatto uscire le vostre schiere dal paese d`Egitto; osserverete questo giorno di generazione in generazione come rito perenne.</span> <span class="verse"><a name="18">18</a>Nel primo mese, il giorno quattordici del mese, alla sera, voi mangerete azzimi fino al ventuno del mese, alla sera.</span> <span class="verse"><a name="19">19</a>Per sette giorni non si troverà lievito nelle vostre case, perché chiunque mangerà del lievito, sarà eliminato dalla comunità di Israele, forestiero o nativo del paese.</span> <span class="verse"><a name="20">20</a>Non mangerete nulla di lievitato; in tutte le vostre dimore mangerete azzimi".</span> <span class="verse"><a name="21">21</a>Mosè convocò tutti gli anziani d`Israele e disse loro: "Andate a procurarvi un capo di bestiame minuto per ogni vostra famiglia e immolate la pasqua.</span> <span class="verse"><a name="22">22</a>Prenderete un fascio di issòpo, lo intingerete nel sangue che sarà nel catino e spruzzerete l`architrave e gli stipiti con il sangue del catino. Nessuno di voi uscirà dalla porta della sua casa fino al mattino.</span> <span class="verse"><a name="23">23</a>Il Signore passerà per colpire l`Egitto, vedrà il sangue sull`architrave e sugli stipiti: allora il Signore passerà oltre la porta e non permetterà allo sterminatore di entrare nella vostra casa per colpire.</span> <span class="verse"><a name="24">24</a>Voi osserverete questo comando come un rito fissato per te e per i tuoi figli per sempre.</span> <span class="verse"><a name="25">25</a>Quando poi sarete entrati nel paese che il Signore vi darà, come ha promesso, osserverete questo rito.</span> <span class="verse"><a name="26">26</a>Allora i vostri figli vi chiederanno: Che significa questo atto di culto?</span> <span class="verse"><a name="27">27</a>Voi direte loro: E` il sacrificio della pasqua per il Signore, il quale è passato oltre le case degli Israeliti in Egitto, quando colpì l`Egitto e salvò le nostre case". Il popolo si inginocchiò e si prostrò.</span> <span class="verse"><a name="28">28</a>Poi gli Israeliti se ne andarono ed eseguirono ciò che il Signore aveva ordinato a Mosè e ad Aronne; in tal modo essi fecero.</span> <span class="verse"><a name="29">29</a>A mezzanotte il Signore percosse ogni primogenito nel paese d`Egitto, dal primogenito del faraone che siede sul trono fino al primogenito del prigioniero nel carcere sotterraneo, e tutti i primogeniti del bestiame.</span> <span class="verse"><a name="30">30</a>Si alzò il faraone nella notte e con lui i suoi ministri e tutti gli Egiziani; un grande grido scoppiò in Egitto, perché non c`era casa dove non ci fosse un morto!</span> <span class="verse"><a name="31">31</a>Il faraone convocò Mosè e Aronne nella notte e disse: "Alzatevi e abbandonate il mio popolo, voi e gli Israeliti! Andate a servire il Signore come avete detto.</span> <span class="verse"><a name="32">32</a>Prendete anche il vostro bestiame e le vostre greggi, come avete detto, e partite! Benedite anche me!".</span> <span class="verse"><a name="33">33</a>Gli Egiziani fecero pressione sul popolo, affrettandosi a mandarli via dal paese, perché dicevano: "Stiamo per morire tutti!".</span> <span class="verse"><a name="34">34</a>Il popolo portò con sé la pasta prima che fosse lievitata, recando sulle spalle le madie avvolte nei mantelli.</span> <span class="verse"><a name="35">35</a>Gli Israeliti eseguirono l`ordine di Mosè e si fecero dare dagli Egiziani oggetti d`argento e d`oro e vesti.</span> <span class="verse"><a name="36">36</a>Il Signore fece sì che il popolo trovasse favore agli occhi degli Egiziani, i quali annuirono alle loro richieste. Così essi spogliarono gli Egiziani.</span> <span class="verse"><a name="37">37</a>Gli Israeliti partirono da Ramses alla volta di Succot, in numero di seicentomila uomini capaci di camminare, senza contare i bambini.</span> <span class="verse"><a name="38">38</a>Inoltre una grande massa di gente promiscua partì con loro e insieme greggi e armenti in gran numero.</span> <span class="verse"><a name="39">39</a>Fecero cuocere la pasta che avevano portata dall`Egitto in forma di focacce azzime, perché non era lievitata: erano infatti stati scacciati dall`Egitto e non avevano potuto indugiare; neppure si erano procurati provviste per il viaggio.</span> <span class="verse"><a name="40">40</a>Il tempo durante il quale gli Israeliti abitarono in Egitto fu di quattrocentotrent`anni.</span> <span class="verse"><a name="41">41</a>Al termine dei quattrocentotrent`anni, proprio in quel giorno, tutte le schiere del Signore uscirono dal paese d`Egitto.</span> <span class="verse"><a name="42">42</a>Notte di veglia fu questa per il Signore per farli uscire dal paese d`Egitto. Questa sarà una notte di veglia in onore del Signore per tutti gli Israeliti, di generazione in generazione.</span> <span class="verse"><a name="43">43</a>Il Signore disse a Mosè e ad Aronne: "Questo è il rito della pasqua: nessun straniero ne deve mangiare.</span> <span class="verse"><a name="44">44</a>Quanto a ogni schiavo acquistato con denaro, lo circonciderai e allora ne potrà mangiare.</span> <span class="verse"><a name="45">45</a>L`avventizio e il mercenario non ne mangeranno.</span> <span class="verse"><a name="46">46</a>In una sola casa si mangerà: non ne porterai la carne fuori di casa; non ne spezzerete alcun osso.</span> <span class="verse"><a name="47">47</a>Tutta la comunità d`Israele la celebrerà.</span> <span class="verse"><a name="48">48</a>Se un forestiero è domiciliato presso di te e vuol celebrare la pasqua del Signore, sia circonciso ogni suo maschio: allora si accosterà per celebrarla e sarà come un nativo del paese. Ma nessun non circonciso ne deve mangiare.</span> <span class="verse"><a name="49">49</a>Vi sarà una sola legge per il nativo e per il forestiero, che è domiciliato in mezzo a voi".</span> <span class="verse"><a name="50">50</a>Tutti gli Israeliti fecero così; come il Signore aveva ordinato a Mosè e ad Aronne, in tal modo operarono.</span> <span class="verse"><a name="51">51</a>Proprio in quel giorno il Signore fece uscire gli Israeliti dal paese d`Egitto, ordinati secondo le loro schiere.</span> </p></div</div></div></body></html>