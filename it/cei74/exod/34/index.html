<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/exod/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/exod">Exodus</a> &gt <strong>Chapter 34</strong></div><p><span class="verse"><a name="1">1</a>Poi il Signore disse a Mosè: "Taglia due tavole di pietra come le prime. Io scriverò su queste tavole le parole che erano sulle tavole di prima, che hai spezzate.</span> <span class="verse"><a name="2">2</a>Tieniti pronto per domani mattina: domani mattina salirai sul monte Sinai e rimarrai lassù per me in cima al monte.</span> <span class="verse"><a name="3">3</a>Nessuno salga con te, nessuno si trovi sulla cima del monte e lungo tutto il monte; neppure armenti o greggi vengano a pascolare davanti a questo monte".</span> <span class="verse"><a name="4">4</a>Mosè tagliò due tavole di pietra come le prime; si alzò di buon mattino e salì sul monte Sinai, come il Signore gli aveva comandato, con le due tavole di pietra in mano.</span> <span class="verse"><a name="5">5</a>Allora il Signore scese nella nube, si fermò là presso di lui e proclamò il nome del Signore.</span> <span class="verse"><a name="6">6</a>Il Signore passò davanti a lui proclamando: "Il Signore, il Signore, Dio misericordioso e pietoso, lento all`ira e ricco di grazia e di fedeltà,</span> <span class="verse"><a name="7">7</a>che conserva il suo favore per mille generazioni, che perdona la colpa, la trasgressione e il peccato, ma non lascia senza punizione, che castiga la colpa dei padri nei figli e nei figli dei figli fino alla terza e alla quarta generazione".</span> <span class="verse"><a name="8">8</a>Mosè si curvò in fretta fino a terra e si prostrò.</span> <span class="verse"><a name="9">9</a>Disse: "Se ho trovato grazia ai tuoi occhi, mio Signore, che il Signore cammini in mezzo a noi. Sì, è un popolo di dura cervice, ma tu perdona la nostra colpa e il nostro peccato: fà di noi la tua eredità".</span> <span class="verse"><a name="10">10</a>Il Signore disse: "Ecco io stabilisco un`alleanza: in presenza di tutto il tuo popolo io farò meraviglie, quali non furono mai compiute in nessun paese e in nessuna nazione: tutto il popolo in mezzo al quale ti trovi vedrà l`opera del Signore, perché terribile è quanto io sto per fare con te.</span> <span class="verse"><a name="11">11</a>Osserva dunque ciò che io oggi ti comando. Ecco io scaccerò davanti a te l`Amorreo, il Cananeo, l`Hittita, il Perizzita, l`Eveo e il Gebuseo.</span> <span class="verse"><a name="12">12</a>Guardati bene dal far alleanza con gli abitanti del paese nel quale stai per entrare, perché ciò non diventi una trappola in mezzo a te.</span> <span class="verse"><a name="13">13</a>Anzi distruggerete i loro altari, spezzerete le loro stele e taglierete i loro pali sacri.</span> <span class="verse"><a name="14">14</a>Tu non devi prostrarti ad altro Dio, perché il Signore si chiama Geloso: egli è un Dio geloso.</span> <span class="verse"><a name="15">15</a>Non fare alleanza con gli abitanti di quel paese, altrimenti, quando si prostituiranno ai loro dei e faranno sacrifici ai loro dei, inviteranno anche te: tu allora mangeresti le loro vittime sacrificali.</span> <span class="verse"><a name="16">16</a>Non prendere per mogli dei tuoi figli le loro figlie, altrimenti, quando esse si prostituiranno ai loro dei, indurrebbero anche i tuoi figli a prostituirsi ai loro dei.</span> <span class="verse"><a name="17">17</a>Non ti farai un dio di metallo fuso.</span> <span class="verse"><a name="18">18</a>Osserverai la festa degli azzimi. Per sette giorni mangerai pane azzimo, come ti ho comandato, nel tempo stabilito del mese di Abib; perché nel mese di Abib sei uscito dall`Egitto.</span> <span class="verse"><a name="19">19</a>Ogni essere che nasce per primo dal seno materno è mio: ogni tuo capo di bestiame maschio, primogenito del bestiame grosso e minuto.</span> <span class="verse"><a name="20">20</a>Il primogenito dell`asino riscatterai con un altro capo di bestiame e, se non lo vorrai riscattare, gli spaccherai la nuca. Ogni primogenito dei tuoi figli lo dovrai riscattare. Nessuno venga davanti a me a mani vuote.</span> <span class="verse"><a name="21">21</a>Per sei giorni lavorerai, ma nel settimo riposerai;dovrai riposare anche nel tempo dell`aratura e della mietitura.</span> <span class="verse"><a name="22">22</a>Celebrerai anche la festa della settimana, la festa cioè delle primizie della mietitura del frumento e la festa del raccolto al volgere dell`anno.</span> <span class="verse"><a name="23">23</a>Tre volte all`anno ogni tuo maschio compaia alla presenza del Signore Dio, Dio d`Israele.</span> <span class="verse"><a name="24">24</a>Perché io scaccerò le nazioni davanti a te e allargherò i tuoi confini; così quando tu, tre volte all`anno, salirai per comparire alla presenza del Signore tuo Dio, nessuno potrà desiderare di invadere il tuo paese.</span> <span class="verse"><a name="25">25</a>Non sacrificherai con pane lievitato il sangue della mia vittima sacrificale; la vittima sacrificale della festa di pasqua non dovrà rimanere fino alla mattina.</span> <span class="verse"><a name="26">26</a>Porterai alla casa del Signore, tuo Dio, la primizia dei primi prodotti della tua terra. Non cuocerai un capretto nel latte di sua madre".</span> <span class="verse"><a name="27">27</a>Il Signore disse a Mosè: "Scrivi queste parole, perché sulla base di queste parole io ho stabilito un`alleanza con te e con Israele".</span> <span class="verse"><a name="28">28</a>Mosè rimase con il Signore quaranta giorni e quaranta notti senza mangiar pane e senza bere acqua. Il Signore scrisse sulle tavole le parole dell`alleanza, le dieci parole.</span> <span class="verse"><a name="29">29</a>Quando Mosè scese dal monte Sinai - le due tavole della Testimonianza si trovavano nelle mani di Mosè mentre egli scendeva dal monte - non sapeva che la pelle del suo viso era diventata raggiante, poiché aveva conversato con lui.</span> <span class="verse"><a name="30">30</a>Ma Aronne e tutti gli Israeliti, vedendo che la pelle del suo viso era raggiante, ebbero timore di avvicinarsi a lui.</span> <span class="verse"><a name="31">31</a>Mosè allora li chiamò e Aronne, con tutti i capi della comunità, andò da lui. Mosè parlò a loro.</span> <span class="verse"><a name="32">32</a>Si avvicinarono dopo di loro tutti gli Israeliti ed egli ingiunse loro ciò che il Signore gli aveva ordinato sul monte Sinai.</span> <span class="verse"><a name="33">33</a>Quando Mosè ebbe finito di parlare a loro, si pose un velo sul viso.</span> <span class="verse"><a name="34">34</a>Quando entrava davanti al Signore per parlare con lui, Mosè si toglieva il velo, fin quando fosse uscito. Una volta uscito, riferiva agli Israeliti ciò che gli era stato ordinato.</span> <span class="verse"><a name="35">35</a>Gli Israeliti, guardando in faccia Mosè, vedevano che la pelle del suo viso era raggiante. Poi egli si rimetteva il velo sul viso, fin quando fosse di nuovo entrato a parlare con lui.</span> </p></div</div></div></body></html>