<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/exod/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/exod">Exodus</a> &gt <strong>Chapter 37</strong></div><p><span class="verse"><a name="1">1</a>Bezaleel fece l`arca di legno di acacia: aveva due cubiti e mezzo di lunghezza, un cubito e mezzo di larghezza, un cubito e mezzo di altezza.</span> <span class="verse"><a name="2">2</a>La rivestì d`oro puro, dentro e fuori. Le fece intorno un bordo d`oro.</span> <span class="verse"><a name="3">3</a>Fuse per essa quattro anelli d`oro e li fissò ai suoi quattro piedi: due anelli su di un lato e due anelli sull`altro.</span> <span class="verse"><a name="4">4</a>Fece stanghe di legno di acacia e le rivestì d`oro.</span> <span class="verse"><a name="5">5</a>Introdusse le stanghe negli anelli sui due lati dell`arca per trasportare l`arca.</span> <span class="verse"><a name="6">6</a>Fece il coperchio d`oro puro: aveva due cubiti e mezzo di lunghezza e un cubito e mezzo di larghezza.</span> <span class="verse"><a name="7">7</a>Fece due cherubini d`oro: li fece lavorati a martello sulle due estremità del coperchio:</span> <span class="verse"><a name="8">8</a>un cherubino ad una estremità e un cherubino all`altra estremità. Fece i cherubini tutti di un pezzo con il coperchio, alle sue due estremità.</span> <span class="verse"><a name="9">9</a>I cherubini avevano le due ali stese di sopra, proteggendo con le ali il coperchio; erano rivolti l`uno verso l`altro e le facce dei cherubini erano rivolte verso il coperchio.</span> <span class="verse"><a name="10">10</a>Fece la tavola di legno di acacia: aveva due cubiti di lunghezza, un cubito di larghezza, un cubito e mezzo di altezza.</span> <span class="verse"><a name="11">11</a>La rivestì d`oro puro e le fece intorno un bordo d`oro.</span> <span class="verse"><a name="12">12</a>Le fece attorno una cornice di un palmo e un bordo d`oro per la cornice.</span> <span class="verse"><a name="13">13</a>Fuse per essa quattro anelli d`oro e li fissò ai quattro angoli che costituivano i suoi quattro piedi.</span> <span class="verse"><a name="14">14</a>Gli anelli erano fissati alla cornice e servivano per inserire le stanghe destinate a trasportare la tavola.</span> <span class="verse"><a name="15">15</a>Fece le stanghe di legno di acacia e le rivestì d`oro.</span> <span class="verse"><a name="16">16</a>Fece anche gli accessori della tavola: piatti, coppe, anfore e tazze per le libazioni; li fece di oro puro.</span> <span class="verse"><a name="17">17</a>Fece il candelabro d`oro puro; lo fece lavorato a martello, il suo fusto e i suoi bracci; i suoi calici, i suoi bulbi e le sue corolle facevano corpo con esso.</span> <span class="verse"><a name="18">18</a>Sei bracci uscivano dai suoi lati: tre bracci del candelabro da un lato e tre bracci del candelabro dall`altro.</span> <span class="verse"><a name="19">19</a>Vi erano su un braccio tre calici in forma di fiore di mandorlo, con bulbo e corolla; anche sull`altro braccio tre calici in forma di fiore di mandorlo, con bulbo e corolla. Così era per i sei bracci che uscivano dal candelabro.</span> <span class="verse"><a name="20">20</a>Il fusto del candelabro aveva quattro calici in forma di fiore di mandorlo, con i loro bulbi e le loro corolle:</span> <span class="verse"><a name="21">21</a>un bulbo sotto due bracci che si dipartivano da esso, e un bulbo sotto i due altri bracci che si dipartivano da esso, e un bulbo sotto i due altri bracci che si dipartivano da esso; così per tutti i sei bracci che uscivano dal candelabro.</span> <span class="verse"><a name="22">22</a>I bulbi e i relativi bracci facevano corpo con esso: il tutto era formato da una sola massa d`oro puro lavorata a martello.</span> <span class="verse"><a name="23">23</a>Fece le sue sette lampade, i suoi smoccolatoi e i suoi portacenere d`oro puro.</span> <span class="verse"><a name="24">24</a>Impiegò un talento d`oro puro per esso e per tutti i suoi accessori.</span> <span class="verse"><a name="25">25</a>Fece l`altare per bruciare l`incenso, di legno di acacia; aveva un cubito di lunghezza e un cubito di larghezza, era cioè quadrato; aveva due cubiti di altezza e i suoi corni erano di un sol pezzo.</span> <span class="verse"><a name="26">26</a>Rivestì d`oro puro il suo piano, i suoi lati, i suoi corni e gli fece intorno un orlo d`oro.</span> <span class="verse"><a name="27">27</a>Fece anche due anelli d`oro sotto l`orlo, sui due fianchi, cioè sui due lati opposti; servivano per inserire le stanghe destinate a trasportarlo.</span> <span class="verse"><a name="28">28</a>Fece le stanghe di legno di acacia e le rivestì d`oro.</span> <span class="verse"><a name="29">29</a>Preparò l`olio dell`unzione sacra e il profumo aromatico da bruciare, puro, secondo l`arte del profumiere.</span> </p></div</div></div></body></html>