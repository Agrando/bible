<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1macc/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1macc">1 Maccabees</a> &gt <strong>Chapter 14</strong></div><p><span class="verse"><a name="1">1</a>Nell`anno centosettantadue il re Demetrio radunò le sue milizie e partì per la Media per raccogliere rinforzi e combattere Trifone.</span> <span class="verse"><a name="2">2</a>Ma Arsace, re della Persia e della Media, appena seppe che Demetrio era entrato nel suo territorio, mandò uno dei suoi generali per catturarlo vivo.</span> <span class="verse"><a name="3">3</a>Costui venne, battè l`esercito di Demetrio, lo catturò e lo condusse ad Arsace e questi lo mise in carcere.</span> <span class="verse"><a name="4">4</a>Ebbe pace la terra di Giuda per tutta la vita di Simone; egli cercò il bene della sua gente e ad essi fu gradito il suo potere e la sua gloria per tutti i suoi giorni.</span> <span class="verse"><a name="5">5</a>In aggiunta a tutte le sue glorie egli prese Giaffa per farne un porto e aprì un accesso alle isole del mare.</span> <span class="verse"><a name="6">6</a>Ampliò i confini del suo popolo e riconquistò la regione.</span> <span class="verse"><a name="7">7</a>Raccolse una turba di prigionieri e s`impadronì di Ghezer, di Bet-Zur e dell`Acra;</span> <span class="verse"><a name="8">8</a>spazzò via da essa le immondezze, e nessuno gli si oppose. In pace si diedero a coltivare la loro terra; il suolo dava i suoi prodotti e gli alberi della campagna i loro frutti.</span> <span class="verse"><a name="9">9</a>I vecchi sedevano nelle piazze, tutti s`interessavano al bene i giovani indossavano splendide vesti e armature di guerra.</span> <span class="verse"><a name="10">10</a>Alle città fornì vettovaglie, e le munì con mezzi di difesa; così divenne celebre il suo nome e la sua gloria fino all`estremità della terra.</span> <span class="verse"><a name="11">11</a>Fece regnare sul paese la pace e Israele gioì di grande letizia.</span> <span class="verse"><a name="12">12</a>Ognuno sedeva sotto la sua vite e sotto il suo fico e nessuno incuteva loro timore.</span> <span class="verse"><a name="13">13</a>Scomparve dal paese chi li avversava e i re andarono in rovina in quei giorni.</span> <span class="verse"><a name="14">14</a>Confortò tutti i derelitti nel suo popolo; ricercò la legge ed eliminò ogni iniquo e maligno.</span> <span class="verse"><a name="15">15</a>Diede splendore al tempio e lo rifornì di tutti gli arredi.</span> <span class="verse"><a name="16">16</a>Si sparse fino a Roma e a Sparta la notizia che era morto Giònata e se ne rattristarono molto.</span> <span class="verse"><a name="17">17</a>Tuttavia, quando seppero che Simone suo fratello era divenuto sommo sacerdote al suo posto e continuava a mantenere il potere sulla regione e sulle città,</span> <span class="verse"><a name="18">18</a>scrissero a lui su tavolette di bronzo per rinnovare con lui l`amicizia e l`alleanza che avevano concluso con Giuda e Giònata suoi fratelli.</span> <span class="verse"><a name="19">19</a>I messaggi furono letti davanti all`adunanza in Gerusalemme.</span> <span class="verse"><a name="20">20</a>Questa è la copia della lettera che inviarono gli Spartani: "Le autorità e la cittadinanza degli Spartani a Simone sommo sacerdote, agli anziani, ai sacerdoti e al resto del popolo giudaico, loro fratelli, salute.</span> <span class="verse"><a name="21">21</a>I messaggeri inviati al nostro popolo ci hanno riferito intorno alla vostra gloria e al vostro onore e noi ci siamo rallegrati per il loro arrivo.</span> <span class="verse"><a name="22">22</a>Abbiamo registrato le loro dichiarazioni negli atti pubblici, in questi termini: Numenio, figlio di Antioco, e Antìpatro, figlio di Giasone, messaggeri dei Giudei, sono giunti presso di noi per rinnovare l`amicizia con noi.</span> <span class="verse"><a name="23">23</a>E` piaciuto al popolo di ricevere questi uomini con ogni onore e di inserire il testo del loro discorso nei registri a disposizione del pubblico, perché il popolo degli Spartani ne mantenga il ricordo".</span> <span class="verse"><a name="24">24</a>Successivamente Simone mandò a Roma Numenio con un grande scudo d`oro, del peso di mille mine, per concludere l`alleanza con loro.</span> <span class="verse"><a name="25">25</a>Quando il popolo seppe queste cose, disse: "Quale contraccambio daremo a Simone e ai suoi figli?</span> <span class="verse"><a name="26">26</a>Egli infatti e i suoi fratelli e la casa di suo padre sono stati saldi e hanno scacciato da sé con le armi i nemici d`Israele e hanno assicurato la libertà". Poi fecero un`iscrizione su tavole di bronzo, che furono poste su colonne sul monte Sion.</span> <span class="verse"><a name="27">27</a>Questo è il testo dell`iscrizione: "Il diciotto di Elul dell`anno centosettantadue, che è il terzo anno di Simone sommo sacerdote, in Asaramel,</span> <span class="verse"><a name="28">28</a>nella grande assemblea dei sacerdoti e del popolo, dei capi della nazione e degli anziani della regione ci è stato reso noto:</span> <span class="verse"><a name="29">29</a>Poiché più volte erano sorte guerre nel paese, Simone, figlio di Mattatia, sacerdote della stirpe di Ioarìb, e i suoi fratelli si gettarono nella mischia e si opposero agli avversari del loro popolo, perché restassero incolumi il santuario e la legge, e arrecarono gloria grande al loro popolo.</span> <span class="verse"><a name="30">30</a>Giònata riunì la sua nazione e ne divenne il sommo sacerdote, poi andò a raggiungere i suoi antenati.</span> <span class="verse"><a name="31">31</a>I loro nemici vollero invadere il loro paese e stendere la mano contro il santuario.</span> <span class="verse"><a name="32">32</a>Simone allora si oppose e si battè per il suo popolo e spese molto del suo per dotare di armi le milizie della sua nazione e assegnare loro un salario.</span> <span class="verse"><a name="33">33</a>Inoltre fortificò le città della Giudea e Bet-Zur nel territorio della Giudea, dove prima c`era la roccaforte dei nemici, e vi pose un presidio di soldati giudei.</span> <span class="verse"><a name="34">34</a>Fortificò Giaffa, situata sul mare, e Ghezer presso i confini di Asdòd, nelle quali prima risiedevano i nemici, e vi impiantò i Giudei e provvide in esse quanto era necessario al loro sostentamento.</span> <span class="verse"><a name="35">35</a>Il popolo ammirò la fede di Simone e la gloria che egli si proponeva di procurare al suo popolo; lo costituirono loro capo e sommo sacerdote per queste sue imprese e per la giustizia e la fede che egli aveva conservate al suo popolo e perché aveva cercato con ogni mezzo di elevare la sua gente.</span> <span class="verse"><a name="36">36</a>Nei suoi giorni si riuscì felicemente per mezzo suo a scacciare dal loro paese i pagani e quelli che erano nella città di Davide e in Gerusalemme, che si erano edificati l`Acra e ne uscivano profanando i dintorni del santuario e recando offesa grande alla sua purità.</span> <span class="verse"><a name="37">37</a>Egli vi insediò soldati giudei, la fortificò per la purità della regione e della città ed elevò le mura di Gerusalemme.</span> <span class="verse"><a name="38">38</a>Il re Demetrio quindi gli confermò il sommo sacerdozio;</span> <span class="verse"><a name="39">39</a>lo ascrisse tra i suoi amici e gli conferì grandi onori.</span> <span class="verse"><a name="40">40</a>Seppe infatti che i Giudei erano considerati amici, alleati e fratelli da parte dei Romani, e che questi erano andati incontro ai messaggeri di Simone con segni di onore;</span> <span class="verse"><a name="41">41</a>che i Giudei e i sacerdoti avevano approvato che Simone fosse sempre loro condottiero e sommo sacerdote finché sorgesse un profeta fedele,</span> <span class="verse"><a name="42">42</a>che fosse loro comandante militare e avesse cura del santuario e fossero nominati da lui i sovrintendenti ai loro lavori, al paese, agli armamenti e alle fortezze;</span> <span class="verse"><a name="43">43</a>che, prendendosi cura del santuario, fosse da tutti obbedito; che scrivessero nel suo nome tutti i contratti del paese e vestisse di porpora e ornamenti d`oro;</span> <span class="verse"><a name="44">44</a>né doveva essere lecito a nessuno del popolo né dei sacerdoti respingere alcuno di questi diritti o disobbedire ai suoi ordini o convocare riunioni senza suo consenso e vestire di porpora e ornarsi della fibbia aurea;</span> <span class="verse"><a name="45">45</a>chiunque agisse contro questi decreti o ne respingesse alcuno, fosse ritenuto colpevole.</span> <span class="verse"><a name="46">46</a>Piacque a tutto il popolo sancire che Simone si comportasse secondo questi decreti.</span> <span class="verse"><a name="47">47</a>Simone da parte sua accettò e gradì di esercitare il sommo sacerdozio, di essere anche stratega ed etnarca dei Giudei e dei sacerdoti e capo di tutti".</span> <span class="verse"><a name="48">48</a>Disposero che questa iscrizione fosse riportata su tavole di bronzo da collocarsi nel recinto del santuario in luogo visibile</span> <span class="verse"><a name="49">49</a>e che se ne depositasse copia nel tesoro, perché fosse a disposizione di Simone e dei suoi figli.</span> </p></div</div></div></body></html>