<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1macc/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1macc">1 Maccabees</a> &gt <strong>Chapter 3</strong></div><p><span class="verse"><a name="1">1</a>Al suo posto sorse il figlio di lui Giuda, chiamato Maccabeo;</span> <span class="verse"><a name="2">2</a>lo aiutavano tutti i fratelli e quanti si erano legati al padre e conducevano la battaglia d`Israele con entusiasmo.</span> <span class="verse"><a name="3">3</a>Egli accrebbe la gloria del suo popolo, rivestì la corazza come gigante, cinse l`armatura di guerra e impegnò battaglia difendendo il campo con la spada.</span> <span class="verse"><a name="4">4</a>Nelle sue gesta fu simile a leone, come leoncello ruggente sulla preda.</span> <span class="verse"><a name="5">5</a>Inseguì gli empi braccandoli; i perturbatori del popolo distrusse con il fuoco.</span> <span class="verse"><a name="6">6</a>Gli empi sbigottirono per paura di lui e tutti i malfattori furono confusi e si avviò la salvezza per mano di lui.</span> <span class="verse"><a name="7">7</a>Inflisse amarezze a molti re, rallegrò con le sue gesta Giacobbe; sempre la sua memoria sarà benedetta.</span> <span class="verse"><a name="8">8</a>Egli passò per le città di Giuda e vi disperse gli empi e distolse l`ira da Israele.</span> <span class="verse"><a name="9">9</a>Divenne celebre fino all`estremità della terra perché radunò coloro che erano sperduti.</span> <span class="verse"><a name="10">10</a>Apollonio radunò dei pagani e un forte esercito dalla Samaria per combattere Israele.</span> <span class="verse"><a name="11">11</a>Giuda lo seppe e avanzò contro di lui, lo sconfisse e lo uccise; molti caddero colpiti a morte e i superstiti fuggirono.</span> <span class="verse"><a name="12">12</a>Così si impadronirono delle loro spoglie e Giuda si riservò la spada di Apollonio e l`adoperò in guerra per tutto il tempo della sua vita.</span> <span class="verse"><a name="13">13</a>Quando Seron, comandante delle forze di Siria, seppe che Giuda aveva radunato un contingente e c`era con lui uno stuolo di fedeli e uomini preparati alla guerra,</span> <span class="verse"><a name="14">14</a>disse: "Mi farò un nome e mi coprirò di gloria nel regno combattendo Giuda e i suoi uomini che hanno disprezzato gli ordini del re".</span> <span class="verse"><a name="15">15</a>Fece i preparativi e si unì a lui un forte gruppo di empi per aiutarlo a vendicarsi degli Israeliti.</span> <span class="verse"><a name="16">16</a>Si spinse fino alla salita di Bet-Coròn e Giuda gli andò incontro con piccola schiera.</span> <span class="verse"><a name="17">17</a>Ma come videro lo schieramento avanzare contro di loro, dissero a Giuda: "Come faremo noi così pochi ad attaccar battaglia contro una moltitudine così forte? Oltre tutto, siamo rimasti oggi senza mangiare".</span> <span class="verse"><a name="18">18</a>Giuda rispose: "Non è impossibile che molti cadano in mano a pochi e non c`è differenza per il Cielo tra il salvare per mezzo di molti e il salvare per mezzo di pochi;</span> <span class="verse"><a name="19">19</a>perché la vittoria in guerra non dipende dalla moltitudine delle forze, ma è dal Cielo che viene l`aiuto.</span> <span class="verse"><a name="20">20</a>Costoro vengono contro di noi pieni d`insolenza e di empietà per eliminare noi, le nostre mogli e i nostri figli e saccheggiarci;</span> <span class="verse"><a name="21">21</a>noi combattiamo per la nostra vita e le nostre leggi.</span> <span class="verse"><a name="22">22</a>Sarà lui a stritolarli davanti a noi. Voi dunque non temeteli".</span> <span class="verse"><a name="23">23</a>Quando ebbe finito di parlare, piombò su di loro all`improvviso e Seron con il suo schieramento fu sgominato davanti a lui;</span> <span class="verse"><a name="24">24</a>lo inseguirono nella discesa di Bet-Coròn fino alla pianura. Di essi caddero circa ottocento uomini, gli altri fuggirono nella regione dei Filistei.</span> <span class="verse"><a name="25">25</a>Così cominciò a diffondersi il timore di Giuda e dei suoi fratelli e le genti intorno furon prese da terrore.</span> <span class="verse"><a name="26">26</a>La fama di lui giunse fino al re e delle sue imprese militari parlavano le genti.</span> <span class="verse"><a name="27">27</a>Quando il re Antioco seppe queste cose, si adirò furiosamente e diede ordine di radunare tutte le forze militari del suo regno: un esercito grande e potente.</span> <span class="verse"><a name="28">28</a>Aprì l`erario e diede alle truppe il soldo per un anno, ordinando loro di star pronti per ogni evenienza.</span> <span class="verse"><a name="29">29</a>Ma si accorse che non bastavano le riserve del suo tesoro e che le entrate del paese erano poche a causa delle rivolte e delle rovine che aveva provocato nella regione per estirpare le tradizioni che erano in vigore dai tempi antichi;</span> <span class="verse"><a name="30">30</a>temette di non poter disporre, come altre volte in passato, delle risorse per le spese e i doni, che faceva con mano prodiga, superando i re precedenti.</span> <span class="verse"><a name="31">31</a>Allora si sentì grandemente angustiato e prese la decisione di invadere la Persia, per riscuotere i tributi di quelle province e ammassare molto denaro.</span> <span class="verse"><a name="32">32</a>Lasciò Lisia, uomo illustre e di stirpe regia, alla direzione degli affari del re dall`Eufrate fino ai confini dell`Egitto</span> <span class="verse"><a name="33">33</a>e con l`incarico di curare l`educazione del figlio Antioco fino al suo ritorno.</span> <span class="verse"><a name="34">34</a>A lui affidò metà dell`esercito e gli elefanti e gli diede istruzioni per tutte le cose che voleva fossero eseguite; riguardo agli abitanti della Giudea e di Gerusalemme,</span> <span class="verse"><a name="35">35</a>gli ordinò di mandare contro di loro milizie per distruggere ed eliminare le forze d`Israele e quanto restava in Gerusalemme e cancellare il loro ricordo dalla regione;</span> <span class="verse"><a name="36">36</a>di trasferire degli stranieri su tutti i loro monti e di distribuire le loro terre.</span> <span class="verse"><a name="37">37</a>Il re poi prese l`altra metà dell`esercito e partì da Antiochia, la capitale del suo regno, nell`anno centoquarantasette; passò l`Eufrate e percorse le regioni settentrionali.</span> <span class="verse"><a name="38">38</a>Allora Lisia scelse Tolomeo, figlio di Dorìmene, Nicànore e Gorgia, uomini potenti tra gli amici del re</span> <span class="verse"><a name="39">39</a>e spedì ai loro ordini quarantamila uomini e settemila cavalli nel paese di Giuda per devastarlo secondo il comando del re.</span> <span class="verse"><a name="40">40</a>Questi partirono con tutte le truppe e andarono ad accamparsi vicino ad Emmaus nella pianura.</span> <span class="verse"><a name="41">41</a>I mercanti della regione ne ebbero notizia e si rifornirono molto di oro e di argento e di catene e vennero presso l`accampamento per acquistare come schiavi gli Israeliti. A quelle truppe si aggiunsero forze della Siria e di paesi stranieri.</span> <span class="verse"><a name="42">42</a>Giuda e i suoi fratelli videro che i mali si erano aggravati e che l`esercito era accampato nel loro territorio e vennero a conoscenza che il re aveva ordinato di attuare la distruzione totale del loro popolo.</span> <span class="verse"><a name="43">43</a>Allora si dissero l`un l`altro: "Facciamo risorgere il popolo dalla sua rovina e combattiamo per il nostro popolo e per i nostri luoghi santi".</span> <span class="verse"><a name="44">44</a>Si radunò l`assemblea per prepararsi alla battaglia e per pregare e chiedere pietà e misericordia.</span> <span class="verse"><a name="45">45</a>Gerusalemme era disabitata come un deserto, nessuno dei suoi figli vi entrava o ne usciva, il santuario era calpestato, gli stranieri erano nella fortezza dell`Acra, soggiorno dei pagani. La gioia era sparita da Giacobbe, erano scomparsi il flauto e la cetra.</span> <span class="verse"><a name="46">46</a>Si radunarono dunque e vennero in Masfa di fronte a Gerusalemme, perché nei tempi antichi Masfa era stato luogo di preghiera in Israele.</span> <span class="verse"><a name="47">47</a>In quel giorno digiunarono e si vestirono di sacco, si sparsero la cenere sul capo e si stracciarono le vesti.</span> <span class="verse"><a name="48">48</a>Aprirono il libro della legge per scoprirvi quanto i pagani cercavano di sapere dagli idoli dei loro dei.</span> <span class="verse"><a name="49">49</a>Portarono le vesti sacerdotali, le primizie e le decime e fecero venire avanti i Nazirei, che avevano compiuto i giorni del loro voto,</span> <span class="verse"><a name="50">50</a>e alzarono la voce al cielo gridando: "Che faremo di costoro e dove li condurremo,</span> <span class="verse"><a name="51">51</a>mentre il tuo santuario è conculcato e profanato e i tuoi sacerdoti sono in lutto e desolazione?</span> <span class="verse"><a name="52">52</a>Ecco i pagani si sono alleati contro di noi per distruggerci; tu sai quello che vanno macchinando contro di noi.</span> <span class="verse"><a name="53">53</a>Come potremo resistere di fronte a loro, se tu non ci aiuterai?".</span> <span class="verse"><a name="54">54</a>Diedero fiato alle trombe e gridarono a gran voce.</span> <span class="verse"><a name="55">55</a>Dopo questo, Giuda stabilì i condottieri del popolo, i comandanti di mille, di cento, di cinquanta e di dieci uomini.</span> <span class="verse"><a name="56">56</a>Disse a coloro che costruivano case o che stavano per prendere moglie, a quelli che piantavano la vigna o che erano paurosi, di tornare a casa loro, secondo la legge.</span> <span class="verse"><a name="57">57</a>Poi levò il campo e si disposero a mezzogiorno di Emmaus.</span> <span class="verse"><a name="58">58</a>Giuda ordinò: "Cingetevi e siate forti e state preparati per l`alba di domani a dar battaglia a questi stranieri che si sono alleati per distruggere noi e il nostro santuario.</span> <span class="verse"><a name="59">59</a>Del resto è meglio per noi morire in battaglia che vedere poi la rovina della nostra gente e del santuario.</span> <span class="verse"><a name="60">60</a>Il Cielo farà succedere gli avvenimenti secondo quanto è stabilito lassù".</span> </p></div</div></div></body></html>