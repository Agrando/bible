<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1macc/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1macc">1 Maccabees</a> &gt <strong>Chapter 9</strong></div><p><span class="verse"><a name="1">1</a>Demetrio seppe che era morto Nicànore ed era stato distrutto il suo esercito in combattimento e decise di mandare di nuovo Bàcchide e Alcimo in Giudea e l`ala destra dell`esercito con loro.</span> <span class="verse"><a name="2">2</a>Seguirono la via di Gàlgala e si accamparono sopra Mesalot in Arbè la; la occuparono prima e vi fecero morire molti uomini.</span> <span class="verse"><a name="3">3</a>Nel primo mese dell`anno centocinquantadue posero il campo contro Gerusalemme.</span> <span class="verse"><a name="4">4</a>Poi lo tolsero e si portarono a Berea con ventimila uomini e duemila cavalli.</span> <span class="verse"><a name="5">5</a>Giuda era accampato in Elasa con tremila uomini scelti.</span> <span class="verse"><a name="6">6</a>Quando videro la massa di un esercito così numeroso, ne rimasero sgomentati e molti si dileguarono dal campo e non rimasero che ottocento uomini.</span> <span class="verse"><a name="7">7</a>Giuda vide che il suo esercito si disgregava mentre la battaglia incalzava; si sentì venire meno il cuore, perché non aveva possibilità di radunare i suoi,</span> <span class="verse"><a name="8">8</a>e tutto affranto disse ai superstiti: "Alziamoci e andiamo contro i nostri avversari, se mai possiamo debellarli".</span> <span class="verse"><a name="9">9</a>Ma lo dissuadevano dicendo: "Non riusciremo ora se non a mettere in salvo noi stessi, ma torneremo poi con i nostri fratelli e combatteremo; da soli siamo troppo pochi".</span> <span class="verse"><a name="10">10</a>Giuda disse: "Non sia mai che facciamo una cosa simile, fuggire da loro; se è giunta la nostra ora, moriamo da eroi per i nostri fratelli e non lasciamo ombra alla nostra gloria".</span> <span class="verse"><a name="11">11</a>L`esercito nemico uscì dal campo schierandosi contro i Giudei: la cavalleria si divise in due ali e i frombolieri e gli arcieri precedevano lo schieramento; i più validi erano in prima fila e Bàcchide stava all`ala destra.</span> <span class="verse"><a name="12">12</a>La falange si mosse avanzando ai due lati e al suono delle trombe; anche dalla parte di Giuda si diede fiato alle trombe.</span> <span class="verse"><a name="13">13</a>La terra fu scossa dal fragore degli eserciti; si scatenò la battaglia che durò dal mattino fino a sera.</span> <span class="verse"><a name="14">14</a>Giuda notò che Bàcchide e la parte più forte dell`esercito era a destra: allora si unirono a lui tutti i più coraggiosi</span> <span class="verse"><a name="15">15</a>e fu travolta l`ala destra dal loro urto ed egli l`inseguì fino al monte di Asdòd.</span> <span class="verse"><a name="16">16</a>Ma quelli dell`ala sinistra, vedendo che era stata sconfitta l`ala destra, si volsero sugli stessi passi di Giuda e dei suoi uomini assalendoli alle spalle.</span> <span class="verse"><a name="17">17</a>Così si accese la battaglia e caddero feriti a morte molti da una parte e dall`altra;</span> <span class="verse"><a name="18">18</a>cadde anche Giuda e gli altri fuggirono.</span> <span class="verse"><a name="19">19</a>Giònata e Simone raccolsero Giuda loro fratello e lo seppellirono nel sepolcro dei suoi padri in Modin.</span> <span class="verse"><a name="20">20</a>Tutto Israele lo pianse: furono in gran lutto e fecero lamenti per molti giorni, esclamando:</span> <span class="verse"><a name="21">21</a>Come è caduto l`eroe che salvava Israele?".</span> <span class="verse"><a name="22">22</a>Il resto delle imprese di Giuda e delle sue battaglie, degli eroismi di cui diede prova e dei suoi titoli di gloria non è stato scritto, perché troppo grande era il loro numero.</span> <span class="verse"><a name="23">23</a>Dopo la morte di Giuda riapparvero i rinnegati in tutto il territorio d`Israele e risorsero tutti gli operatori di iniquità.</span> <span class="verse"><a name="24">24</a>In quei giorni sopravvenne una terribile carestia e la terra stessa congiurò in loro favore.</span> <span class="verse"><a name="25">25</a>Bàcchide scelse gli uomini più empi e li fece padroni della regione.</span> <span class="verse"><a name="26">26</a>Quelli si diedero a ricercare e braccare gli amici di Giuda e li condussero da Bàcchide, che si vendicava di loro e li scherniva.</span> <span class="verse"><a name="27">27</a>Ci fu grande tribolazione in Israele, come non si verificava da quando fra loro erano scomparsi i profeti.</span> <span class="verse"><a name="28">28</a>Allora tutti gli amici di Giuda si radunarono e dissero a Giònata:</span> <span class="verse"><a name="29">29</a>"Da quando è morto tuo fratello Giuda, non c`è uomo simile a lui per condurre l`azione contro i nemici e Bàcchide e gli avversari della nostra nazione.</span> <span class="verse"><a name="30">30</a>Ora noi ti eleggiamo oggi nostro capo e condottiero nelle nostre battaglie".</span> <span class="verse"><a name="31">31</a>Giònata assunse il comando in quella occasione e prese il posto di Giuda suo fratello.</span> <span class="verse"><a name="32">32</a>Appena Bàcchide ne ebbe notizia, cercò di ucciderlo.</span> <span class="verse"><a name="33">33</a>Furono informati anche Giònata e Simone suo fratello e tutti i loro seguaci, ed essi fuggirono nel deserto di Tekòa e si accamparono presso la cisterna di Asfar.</span> <span class="verse"><a name="34">34</a>Bàcchide lo seppe in giorno di sabato e si portò con tutto il suo esercito al di là del Giordano.</span> <span class="verse"><a name="35">35</a>Giònata inviò suo fratello, capo della turba, a chiedere ai Nabatei suoi amici di custodire presso di sé i loro equipaggiamenti che erano abbondanti.</span> <span class="verse"><a name="36">36</a>Ma i figli di Iambri che abitavano in Màdaba fecero una razzia e catturarono Giovanni, con tutte le cose che aveva, e portarono via tutto.</span> <span class="verse"><a name="37">37</a>Dopo questo fatto riferirono a Giònata e a Simone suo fratello: "I figli di Iambri hanno una grande festa di nozze e conducono a Nàdabat la sposa, figlia di uno dei grandi magnati di Canaan, con corteo solenne".</span> <span class="verse"><a name="38">38</a>Si ricordarono allora del sangue del loro fratello Giovanni, perciò si mossero e si appostarono in un antro del monte.</span> <span class="verse"><a name="39">39</a>Ed ecco alzando gli occhi videro un corteo numeroso e festante e lo sposo con gli amici e fratelli, che avanzava incontro al corteo, con tamburi e strumenti musicali e grande apparato.</span> <span class="verse"><a name="40">40</a>Balzando dal loro appostamento li trucidarono; molti caddero colpiti a morte mentre gli altri ripararono sul monte ed essi presero le loro spoglie.</span> <span class="verse"><a name="41">41</a>Le nozze furono mutate in lutto e i suoni delle loro musiche in lamento.</span> <span class="verse"><a name="42">42</a>Così vendicarono il sangue del loro fratello e ritornarono nelle paludi del Giordano.</span> <span class="verse"><a name="43">43</a>Bàcchide ne ebbe notizia e venne in giorno di sabato fin sulle sponde del Giordano con numeroso esercito.</span> <span class="verse"><a name="44">44</a>Giònata disse ai suoi: "Alziamoci e combattiamo per la nostra vita, perché oggi non è come gli altri giorni.</span> <span class="verse"><a name="45">45</a>Ecco abbiamo i nemici di fronte a noi e alle spalle, dall`uno e dall`altro lato l`acqua del Giordano o la palude o la boscaglia, non c`è possibilità di sfuggire.</span> <span class="verse"><a name="46">46</a>Alzate ora le vostre grida al Cielo, perché possiate scampare dalla mano dei vostri nemici".</span> <span class="verse"><a name="47">47</a>E si attaccò battaglia. Giònata stese la mano per colpire Bàcchide, ma questi lo scansò e si tirò indietro.</span> <span class="verse"><a name="48">48</a>Allora Giònata e i suoi uomini si gettarono nel Giordano e raggiunsero a nuoto l`altra sponda; gli altri non passarono il Giordano per inseguirli.</span> <span class="verse"><a name="49">49</a>Dalla parte di Bàcchide caddero in quella giornata circa duemila uomini.</span> <span class="verse"><a name="50">50</a>Bàcchide tornò in Gerusalemme ed edificò fortezze in tutta la Giudea: le fortezze di Gerico, Emmaus, Bet-Coròn, Betel, Tamnata, Piraton e Tefon con mura alte, porte e sbarre e</span> <span class="verse"><a name="51">51</a>vi pose un presidio per molestare Israele.</span> <span class="verse"><a name="52">52</a>Fortificò anche la città di Bet-Zur e Ghezer e l`Acra e vi stabilì milizie e vettovaglie.</span> <span class="verse"><a name="53">53</a>Prese come ostaggi i figli dei capi della regione e li pose come prigionieri nell`Acra a Gerusalemme.</span> <span class="verse"><a name="54">54</a>Nell`anno centocinquantatrè, nel secondo mese, Alcimo ordinò di demolire il muro del cortile interno del santuario; così demoliva l`opera dei profeti. Si incominciò dunque a demolire.</span> <span class="verse"><a name="55">55</a>Ma in quel tempo Alcimo ebbe un colpo e fu interrotta la sua opera. La sua bocca rimase impedita e paralizzata e non poteva più parlare né dare disposizioni per la sua casa.</span> <span class="verse"><a name="56">56</a>Alcimo morì in quel tempo con grande spasimo.</span> <span class="verse"><a name="57">57</a>Bàcchide, vedendo che Alcimo era morto, se ne tornò presso il re e la Giudea rimase tranquilla per due anni.</span> <span class="verse"><a name="58">58</a>Tutti gli empi tennero questo consiglio: "Ecco Giònata e i suoi vivono tranquilli e sicuri. Noi dunque faremo venire Bàcchide e li catturerà tutti in una sola notte".</span> <span class="verse"><a name="59">59</a>Andarono e tennero consiglio da lui.</span> <span class="verse"><a name="60">60</a>Egli si mosse per venire con un esercito numeroso e mandò di nascosto lettere a tutti i suoi fautori nella Giudea, perché s`impadronissero di Giònata e dei suoi. Ma non riuscirono, perché era stata svelata la loro trama.</span> <span class="verse"><a name="61">61</a>Anzi questi presero una cinquantina di uomini, tra i promotori di tale iniquità nel paese e li misero a morte.</span> <span class="verse"><a name="62">62</a>Poi Giònata e Simone con i loro uomini si recarono fuori del paese a Bet-Basi nel deserto e ricostruirono le sue rovine e la fortificarono.</span> <span class="verse"><a name="63">63</a>Lo seppe Bàcchide e radunò la sua gente e avvisò quelli della Giudea.</span> <span class="verse"><a name="64">64</a>Andò ad accamparsi presso Bet-Basi e la attaccò per molti giorni allestendo anche macchine.</span> <span class="verse"><a name="65">65</a>Giònata lasciò Simone suo fratello nella città e uscì nella regione, percorrendola con un drappello di armati.</span> <span class="verse"><a name="66">66</a>Battè Odomè ra con i suoi fratelli e i figli di Fasiron nel loro attendamento. Cominciarono così a battersi e aumentarono di forze.</span> <span class="verse"><a name="67">67</a>Simone a sua volta e i suoi fecero una sortita dalla città e incendiarono le macchine.</span> <span class="verse"><a name="68">68</a>Poi attaccarono Bàcchide, che fu sconfitto, e lo gettarono in grande disappunto, perché il suo piano e la sua impresa erano andati a vuoto.</span> <span class="verse"><a name="69">69</a>Si rivolse con rabbia contro quei rinnegati che l`avevano consigliato di venire nel paese, e ne mandò a morte molti; poi prese la decisione di ritornare nel suo paese.</span> <span class="verse"><a name="70">70</a>Giònata lo seppe e gli mandò messaggeri per concludere la pace con lui e scambiare i prigionieri.</span> <span class="verse"><a name="71">71</a>Quegli accettò e fece secondo le sue proposte e gli giurò che non gli avrebbe recato alcun male per il resto dei suoi giorni;</span> <span class="verse"><a name="72">72</a>poi gli restituì i prigionieri che prima aveva catturati nella Giudea e, messosi sulla via del ritorno, se ne andò nel suo paese e non volle più tornare nel loro territorio.</span> <span class="verse"><a name="73">73</a>Così si riposò la spada in Israele. Giònata risiedeva in Micmas e incominciò a governare il popolo e a far scomparire gli empi da Israele.</span> </p></div</div></div></body></html>