<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1macc/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1macc">1 Maccabees</a> &gt <strong>Chapter 8</strong></div><p><span class="verse"><a name="1">1</a>Giuda venne a conoscere la fama dei Romani: che essi erano molto potenti e favorivano tutti quelli che simpatizzavano per loro e accordavano amicizia a quanti si rivolgevano a loro e che erano forti e potenti.</span> <span class="verse"><a name="2">2</a>Gli furono narrate le loro guerre e le loro imprese gloriose compiute tra i Galli: come li avessero vinti e sottoposti al tributo.</span> <span class="verse"><a name="3">3</a>Aveva saputo quanto avevano compiuto nella Spagna per impadronirsi delle miniere di oro e di argento che vi sono;</span> <span class="verse"><a name="4">4</a>e come avevano sottomesso tutta la regione con la loro saggezza e costanza, benché il paese fosse assai lontano da loro, e avevano vinto i re che erano venuti contro di loro dall`estremità della terra: li avevano sconfitti e avevano inflitto loro gravi colpi e gli altri re pagavano loro il tributo ogni anno.</span> <span class="verse"><a name="5">5</a>Avevano poi sconfitto in guerra e sottomesso Filippo e Perseo re dei Chittim e quanti si erano sollevati contro di loro.</span> <span class="verse"><a name="6">6</a>Venne a sapere che Antioco, il grande re dell`Asia, era sceso in guerra contro di loro con centoventi elefanti e cavalleria e carri e un`esercito immenso e fu sconfitto da loro,</span> <span class="verse"><a name="7">7</a>che lo presero vivo e gli imposero di pagare, lui e i suoi successori, un tributo ingente, di consegnare ostaggi e cedere territori:</span> <span class="verse"><a name="8">8</a>la regione dell`India, la Media, la Lidia, tra le migliori loro province, e che, dopo averle tolte a lui, le avevano date al re Eumene.</span> <span class="verse"><a name="9">9</a>Gli fu riferito inoltre come i Greci avevano deciso di affrontarli e distruggerli,</span> <span class="verse"><a name="10">10</a>ma la cosa fu da loro risaputa e mandarono contro di quelli un solo generale; vennero a battaglia con loro e ne caddero uccisi molti; i Romani condussero in schiavitù le loro mogli e i loro figli e saccheggiarono i loro beni, conquistarono il paese e abbatterono le loro fortezze e li resero soggetti fino ad oggi.</span> <span class="verse"><a name="11">11</a>Gli altri regni e le isole e quanti per avventura si erano opposti a loro, li distrussero e soggiogarono; con i loro amici invece e con quanti si appoggiavano ad essi avevano mantenuto amicizia.</span> <span class="verse"><a name="12">12</a>Avevano assoggettato i re vicini e quelli lontani e quanti sentivano il loro nome ne avevano timore.</span> <span class="verse"><a name="13">13</a>Quelli che essi vogliono aiutare e far regnare, regnano; quelli che essi vogliono, li depongono, tanto si sono innalzati in potenza.</span> <span class="verse"><a name="14">14</a>Con tutti questi successi nessuno di loro si è imposto il diadema e non vestono la porpora per fregiarsene.</span> <span class="verse"><a name="15">15</a>Essi hanno costituito un consiglio e ogni giorno trecentoventi consiglieri discutono pienamente riguardo al popolo perché tutto vada bene.</span> <span class="verse"><a name="16">16</a>Affidano il comando e il governo di tutti i loro domìni a uno di loro per un anno e tutti obbediscono a quel solo e non c`è in loro invidia né gelosia.</span> <span class="verse"><a name="17">17</a>Giuda pertanto scelse Eupòlemo, figlio di Giovanni, figlio di Accos, e Giasone, figlio di Eleàzaro, e li inviò a Roma a stringere amicizia e alleanza</span> <span class="verse"><a name="18">18</a>per liberarsi dal giogo, perché vedevano che il regno dei Greci riduceva Israele in schiavitù.</span> <span class="verse"><a name="19">19</a>Andarono fino a Roma con viaggio lunghissimo, entrarono nel senato e incominciarono a dire:</span> <span class="verse"><a name="20">20</a>"Giuda, chiamato anche Maccabeo, e i suoi fratelli e il popolo dei Giudei ci hanno inviati a voi, per concludere con voi alleanza e amicizia e per essere iscritti tra i vostri alleati e amici".</span> <span class="verse"><a name="21">21</a>Piacque loro la proposta.</span> <span class="verse"><a name="22">22</a>Questa è la copia della lettera che trascrissero su tavolette di bronzo e inviarono a Gerusalemme, perché vi rimanesse come documento di amicizia e alleanza per i Giudei.</span> <span class="verse"><a name="23">23</a>"Salute ai Romani e al popolo dei Giudei per mare e per terra sempre; lungi da loro la spada nemica.</span> <span class="verse"><a name="24">24</a>Se verrà mossa guerra prima contro Roma o contro uno qualsiasi dei suoi alleati in tutto il suo dominio,</span> <span class="verse"><a name="25">25</a>il popolo dei Giudei combatterà al loro fianco con piena lealtà come suggerirà loro l`occasione;</span> <span class="verse"><a name="26">26</a>ai nemici non forniranno né procureranno granaglie, armi, denaro, navi, secondo la decisione di Roma, ma manterranno i loro impegni senza compenso.</span> <span class="verse"><a name="27">27</a>Allo stesso modo se capiterà prima una guerra al popolo dei Giudei, combatteranno con loro i Romani con tutto l`animo, come permetteranno loro le circostanze;</span> <span class="verse"><a name="28">28</a>ai nemici non forniranno granaglie, armi, denaro, navi, secondo la decisione di Roma; osserveranno questi impegni senza frode.</span> <span class="verse"><a name="29">29</a>Secondo queste formule i Romani hanno stabilito un`alleanza con il popolo dei Giudei.</span> <span class="verse"><a name="30">30</a>Se dopo queste decisioni vorranno gli uni o gli altri aggiungere o togliere qualche cosa, lo faranno di comune accordo e quello che avranno aggiunto o tolto sarà obbligatorio.</span> <span class="verse"><a name="31">31</a>Riguardo poi ai mali che il re Demetrio compie ai loro danni, gli abbiamo scritto: Perché aggravi il giogo sui Giudei nostri amici e alleati?</span> <span class="verse"><a name="32">32</a>Se dunque si appelleranno contro di te, difenderemo i loro diritti e ti faremo guerra per mare e per terra".</span> </p></div</div></div></body></html>