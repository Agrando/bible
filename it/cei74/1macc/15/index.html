<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1macc/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1macc">1 Maccabees</a> &gt <strong>Chapter 15</strong></div><p><span class="verse"><a name="1">1</a>Antioco, figlio del re Demetrio, inviò lettere dalle isole del mare, a Simone sommo sacerdote ed etnarca dei Giudei e a tutto il popolo,</span> <span class="verse"><a name="2">2</a>il cui contenuto era del seguente tenore: "Il re Antioco a Simone sommo sacerdote ed etnarca e al popolo dei Giudei salute.</span> <span class="verse"><a name="3">3</a>Poiché alcuni uomini pestiferi si sono impadroniti del regno dei nostri padri, voglio rivendicare i miei diritti sul regno, per ricostruirlo com`era prima; ho reclutato un esercito ingente di mercenari e allestito navi da guerra.</span> <span class="verse"><a name="4">4</a>E` mia volontà sbarcare nella regione, per punire coloro che hanno rovinato il nostro paese e desolato molte città nel mio regno.</span> <span class="verse"><a name="5">5</a>Ora ti confermo tutte le esenzioni che ti hanno concesse i re miei predecessori, e tutti gli altri esoneri dai doni.</span> <span class="verse"><a name="6">6</a>Ti concedo di batter moneta propria con corso legale al tuo paese;</span> <span class="verse"><a name="7">7</a>Gerusalemme e il suo santuario siano liberi; tutti gli armamenti che hai preparato e le fortezze che hai costruite e occupi, restino in tuo possesso.</span> <span class="verse"><a name="8">8</a>Quanto devi al re e i debiti che potrai avere verso il re in avvenire da ora e sempre ti sono rimessi.</span> <span class="verse"><a name="9">9</a>Quando poi avremo preso possesso del nostro regno, onoreremo te, il tuo popolo e il tempio con grandi onori, così da render chiara la vostra gloria in tutta la terra".</span> <span class="verse"><a name="10">10</a>Nell`anno centosettantaquattro Antioco entrò nella terra dei suoi padri e si schierarono con lui tutte le milizie, così che pochi rimasero con Trifone.</span> <span class="verse"><a name="11">11</a>Antioco si diede ad inseguirlo e quegli dovette fuggire e venne fino a Dora situata sul mare,</span> <span class="verse"><a name="12">12</a>perché vedeva che i mali si addensavano su di lui, mentre le truppe lo abbandonavano.</span> <span class="verse"><a name="13">13</a>Antioco pose il campo contro Dora, avendo con sé centoventimila armati e ottomila cavalli.</span> <span class="verse"><a name="14">14</a>Egli circondò la città mentre le navi attaccarono dal mare; fece così pressione contro la città dalla terra e dal mare, non lasciando più entrare né uscire nessuno.</span> <span class="verse"><a name="15">15</a>Intanto arrivarono da Roma Numenio e i suo compagni, portando lettere per i re dei vari paesi. Esse dicevano:</span> <span class="verse"><a name="16">16</a>"Lucio console dei Romani al re Tolomeo salute.</span> <span class="verse"><a name="17">17</a>Gli anziani dei Giudei sono giunti a noi come amici nostri e alleati, a rinnovare l`antica amicizia e alleanza, inviati da Simone sommo sacerdote e dal popolo dei Giudei.</span> <span class="verse"><a name="18">18</a>Essi hanno portato uno scudo d`oro di mille mine.</span> <span class="verse"><a name="19">19</a>E` piaciuto a noi di scrivere ai re dei vari paesi, perché non procurino loro del male, né facciano guerra alle loro città o alla loro regione, né prestino alleanza a chi entri in guerra con loro.</span> <span class="verse"><a name="20">20</a>Ci è parso bene accettare da essi lo scudo.</span> <span class="verse"><a name="21">21</a>Se pertanto uomini pestiferi sono fuggiti dalla loro regione presso di voi, consegnateli a Simone, perché ne faccia giustizia secondo la loro legge".</span> <span class="verse"><a name="22">22</a>Uguali espressioni scrissero al re Demetrio, ad Attalo, ad Ariarate e Arsace</span> <span class="verse"><a name="23">23</a>e a tutti i paesi: a Sampsame, agli Spartani, a Delo, a Mindo, a Sicione, alla Caria, a Samo, alla Pamfilia, alla Lidia, ad Alicarnasso, a Rodi, a Faselide, a Coo, a Side, ad Arado, a Gortina, a Cnido, a Cipro e a Cirene.</span> <span class="verse"><a name="24">24</a>Copia di queste lettere avevano trascritto per Simone sommo sacerdote.</span> <span class="verse"><a name="25">25</a>Antioco dunque teneva il campo contro Dora da due giorni, lanciando continuamente contro di essa le schiere e costruendo macchine; aveva precluso a Trifone ogni possibilità di uscire ed entrare.</span> <span class="verse"><a name="26">26</a>Simone gli inviò duemila uomini scelti per combattere al suo fianco e insieme argento, oro e molti equipaggiamenti.</span> <span class="verse"><a name="27">27</a>Ma Antioco non volle accettare niente, anzi ritirò quanto aveva prima concesso a Simone e si inimicò con lui.</span> <span class="verse"><a name="28">28</a>Poi gli inviò Atenobio, uno dei suoi amici, a trattare con lui in questi termini: "Voi occupate Giaffa, Ghezer e l`Acra in Gerusalemme, tutte città del mio regno.</span> <span class="verse"><a name="29">29</a>Avete devastato il loro territorio e avete causato rovina grande nel paese e vi siete impadroniti di molte località nel mio regno.</span> <span class="verse"><a name="30">30</a>Ora, consegnate le città che avete occupate, insieme con i tributi delle località di cui vi siete impadroniti fuori del territorio della Giudea,</span> <span class="verse"><a name="31">31</a>oppure date in sostituzione cinquecento talenti d`argento e, in compenso dei danni arrecati e dei tributi delle città, altri cinquecento talenti; altrimenti verremo e vi muoveremo guerra".</span> <span class="verse"><a name="32">32</a>Atenobio, l`amico del re, si recò in Gerusalemme e vide la gloria di Simone, il vasellame con lavori in oro e argento e il suo grande fasto, e ne rimase meravigliato; poi gli riferì le parole del re.</span> <span class="verse"><a name="33">33</a>Simone gli rispose: "Non abbiamo occupato terra straniera né ci siamo impossessati di beni altrui ma dell`eredità dei nostri padri, che fu posseduta dai nostri nemici senza alcun diritto nel tempo passato.</span> <span class="verse"><a name="34">34</a>Noi, avendone avuta l`opportunità, abbiamo ricuperato l`eredità dei nostri padri.</span> <span class="verse"><a name="35">35</a>Quanto a Giaffa e a Ghezer, che tu reclami, esse causarono rovina grande nel nostro paese: per esse daremo cento talenti".</span> <span class="verse"><a name="36">36</a>Atenobio non gli rispose parola, ma tornò indispettito presso il re, al quale riferì quelle parole e la gloria di Simone e quanto aveva visto. Il re si adirò furiosamente.</span> <span class="verse"><a name="37">37</a>Trifone intanto, salito su una nave, fuggì a Ortosia.</span> <span class="verse"><a name="38">38</a>Il re allora nominò Cendebèo primo stratega della zona litoranea e mise al suo comando forze di fanteria e cavalleria.</span> <span class="verse"><a name="39">39</a>Poi gli ordinò di accamparsi in vista della Giudea e gli ordinò di ricostruire Cedron, rinforzando le porte, e di iniziare la guerra contro il popolo. Il re intanto continuò la caccia a Trifone.</span> <span class="verse"><a name="40">40</a>Cendebèo si recò a Iamnia e cominciò a molestare il popolo, a invadere la Giudea, a far prigionieri tra il popolo e metterli a morte.</span> <span class="verse"><a name="41">41</a>Egli ricostruì Cedron e vi dispose la cavalleria e la truppa perché potessero uscire e battere le strade della Giudea, come gli aveva ordinato il re.</span> </p></div</div></div></body></html>