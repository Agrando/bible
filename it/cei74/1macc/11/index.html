<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1macc/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1macc">1 Maccabees</a> &gt <strong>Chapter 11</strong></div><p><span class="verse"><a name="1">1</a>Il re d`Egitto raccolse forze numerose come la sabbia che è lungo il lido del mare e molte navi e cercava di impadronirsi con inganno del regno di Alessandro per annetterlo al proprio regno.</span> <span class="verse"><a name="2">2</a>Venne in Siria con dimostrazioni pacifiche e tutte le città gli aprivano le porte e gli andavano incontro, perché era ordine del re Alessandro di andargli incontro, essendo suo suocero.</span> <span class="verse"><a name="3">3</a>Ma quando Tolomeo entrava nelle città, stabiliva in ognuna di esse le sue truppe di guarnigione.</span> <span class="verse"><a name="4">4</a>Quando giunse ad Asdòd, gli mostrarono il tempio di Dagon bruciato e i villaggi intorno distrutti, i cadaveri buttati qua e là e quelli carbonizzati dagli incendi nella guerra: li avevano appunto accumulati lungo il percorso del re.</span> <span class="verse"><a name="5">5</a>Raccontarono al re quanto aveva fatto Giònata, per metterlo in cattiva luce, ma il re tacque.</span> <span class="verse"><a name="6">6</a>Giònata andò incontro al re in Giaffa con grande apparato e si salutarono a vicenda e passarono la notte colà.</span> <span class="verse"><a name="7">7</a>Giònata accompagnò poi il re fino al fiume chiamato Elè utero e fece ritorno in Gerusalemme.</span> <span class="verse"><a name="8">8</a>Il re Tolomeo si impadronì di tutte le città della costa fino a Selè ucia marittima e covava piani iniqui riguardo ad Alessandro.</span> <span class="verse"><a name="9">9</a>Mandò un`ambasciata a dire al re Demetrio: "Su, concludiamo un`alleanza fra noi: io ti darò mia figlia, che Alessandro ha in moglie, e la possibilità di rientrare nel regno di tuo padre.</span> <span class="verse"><a name="10">10</a>Mi sono pentito di avergli dato mia figlia, perché ha cercato di uccidermi".</span> <span class="verse"><a name="11">11</a>Lo calunniò perché egli aspirava al suo regno;</span> <span class="verse"><a name="12">12</a>quindi, toltagli la figlia, la diede a Demetrio e cambiò atteggiamento verso Alessandro e divenne così manifesta la loro inimicizia.</span> <span class="verse"><a name="13">13</a>Tolomeo entrò in Antiochia e cinse la corona dell`Asia; si pose in capo due corone, quella dell`Egitto e quella dell`Asia.</span> <span class="verse"><a name="14">14</a>Alssandro in quel frattempo era in Cilicia, perché si erano sollevati gli abitanti di quelle province.</span> <span class="verse"><a name="15">15</a>Appena seppe la cosa, Alessandro venne contro di lui per combatterlo. Tolomeo condusse l`esercito contro di lui e gli andò incontro con forze ingenti e lo sconfisse.</span> <span class="verse"><a name="16">16</a>Alessandro fuggì in Arabia per trovarvi scampo e il re Tolomeo trionfò.</span> <span class="verse"><a name="17">17</a>L`arabo Zabdiel tagliò la testa ad Alessandro e la mandò a Tolomeo.</span> <span class="verse"><a name="18">18</a>Ma anche il re Tolomeo morì tre giorni dopo e quelli che egli aveva lasciato nelle fortezze furono sopraffatti da altri che si trovavano sulle fortezze stesse.</span> <span class="verse"><a name="19">19</a>Così Demetrio divenne re nell`anno centosessantasette.</span> <span class="verse"><a name="20">20</a>In quei giorni Giònata radunò gli uomini della Giudea per espugnare l`Acra in Gerusalemme e allestì molte macchine contro di essa.</span> <span class="verse"><a name="21">21</a>Allora alcuni nemici del popolo, uomini iniqui, corsero dal re ad annunciare che Giònata assediava l`Acra</span> <span class="verse"><a name="22">22</a>Sentendo la cosa, quegli si adirò; quando ne ebbe conferma, si mise subito in viaggio, venne a Tolemàide e scrisse a Giònata di sospendere l`assedio e di andargli incontro a Tolemàide al più presto per un colloquio.</span> <span class="verse"><a name="23">23</a>Quando Giònata ricevette il messaggio, ordinò di continuare l`assedio e, scelti alcuni anziani e sacerdoti, decise di esporre se stesso al pericolo;</span> <span class="verse"><a name="24">24</a>prese con sé argento e oro, vesti e molti altri doni e si recò dal re a Tolemàide e trovò favore presso di lui.</span> <span class="verse"><a name="25">25</a>C`erano però alcuni traditori del suo popolo a deporre contro di lui,</span> <span class="verse"><a name="26">26</a>ma il re lo trattò come lo avevano trattato i suoi predecessori e lo esaltò davanti a tutti i suoi amici,</span> <span class="verse"><a name="27">27</a>lo confermò nella dignità di sommo sacerdote e in tutti gli onori che aveva prima e stabilì che fosse annoverato tra i primi suoi amici.</span> <span class="verse"><a name="28">28</a>Gionata ottenne che il re dichiarasse la Giudea esente dai tributi insieme alle tre toparchie e alla Samaria e gli promise trecento talenti.</span> <span class="verse"><a name="29">29</a>Il re acconsentì e scrisse a Giònata, a proposito di tutto questo, lettere del seguente tenore:</span> <span class="verse"><a name="30">30</a>"Il re Demetrio al fratello Giònata e al popolo dei Giudei salute.</span> <span class="verse"><a name="31">31</a>Rimettiamo anche a voi copia della lettera che abbiamo scritta a Làstene nostro parente intorno a voi, perché ne prendiate conoscenza.</span> <span class="verse"><a name="32">32</a>Re Demetrio a Làstene suo padre salute.</span> <span class="verse"><a name="33">33</a>Abbiamo deciso di beneficare il popolo dei Giudici nostri amici e rispettosi dei nostri diritti, per la loro benevolenza nei nostri riguardi.</span> <span class="verse"><a name="34">34</a>Abbiamo assegnato a loro il territorio della Giudea; i tre distretti di Afè rema, Lidda e Ramatàim restano trasferiti dalla Samaria alla Giudea con le loro dipendenze in favore di quanti offrono sacrifici in Gerusalemme, in compenso dei diritti che il re prelevava in passato ogni anno da loro sui frutti della terra e degli alberi.</span> <span class="verse"><a name="35">35</a>Da qui innanzi tutte le altre nostre competenze delle decime e delle tasse a noi dovute e le saline e le corone a noi spettanti, tutto condoniamo loro.</span> <span class="verse"><a name="36">36</a>Nessuna di queste disposizioni sarà mai revocata da oggi.</span> <span class="verse"><a name="37">37</a>Sia dunque vostra cura preparare una copia della presente e rimetterla a Giònata perché sia esposta sul monte santo in luogo visibile".</span> <span class="verse"><a name="38">38</a>Il re Demetrio, vedendo che il paese era in pace sotto di lui e nessuno gli faceva resistenza, congedò le truppe perché ognuno tornasse a casa sua, eccetto le forze straniere che aveva assoldate dalle isole dei pagani. Allora gli si inimicarono tutte le milizie dei suoi padri.</span> <span class="verse"><a name="39">39</a>Trifone, che prima stava con Alessandro, vide che tutte le milizie mormoravano contro Demetrio e andò presso l`arabo Imalcue che allevava il piccolo Antioco figlio di Alessandro.</span> <span class="verse"><a name="40">40</a>Egli insistette che glielo cedesse per farlo regnare al posto di suo padre e gli riferì quanto aveva detto Demetrio e l`ostilità che avevano per lui i soldati, e rimase là molti giorni.</span> <span class="verse"><a name="41">41</a>Giònata intanto mandò a chiedere al re che richiamasse gli occupanti dell`Acra in Gerusalemme e quelli delle altre fortezze, perché erano sempre in lotta con Israele.</span> <span class="verse"><a name="42">42</a>Demetrio fece rispondere a Giònata: "Non solo questo farò per te e per il tuo popolo ma colmerò te e il tuo popolo di onori appena ne avrò l`opportunità.</span> <span class="verse"><a name="43">43</a>Ora però farai bene a inviarmi uomini che combattano con me, perché si sono ritirate le mie truppe".</span> <span class="verse"><a name="44">44</a>Giònata gli inviò ad Antiochia tremila degli uomini più forti; essi si recarono presso il re, e il re si rallegrò della loro venuta.</span> <span class="verse"><a name="45">45</a>I cittadini della capitale si radunarono al centro della città in numero di circa centoventimila uomini e volevano eliminare il re.</span> <span class="verse"><a name="46">46</a>Il re si rifugiò nel palazzo, ma i cittadini occuparono le vie della città e incominciarono i combattimenti.</span> <span class="verse"><a name="47">47</a>Il re chiamò in aiuto i Giudei, i quali accorsero tutti a lui; poi si sparsero per la città e ne uccisero in quel giorno circa centomila;</span> <span class="verse"><a name="48">48</a>quindi incendiarono la città, fecero in quel giorno gran bottino e salvarono il re.</span> <span class="verse"><a name="49">49</a>I cittadini videro che i Giudei si erano impadroniti della città a loro piacere e si persero d`animo e gridarono verso il re con voce supplichevole:</span> <span class="verse"><a name="50">50</a>"Stendi a noi la destra e desistano i Giudei dal combattere noi e la città".</span> <span class="verse"><a name="51">51</a>Gettarono le armi e fecero la pace. I Giudei crebbero in fama presso il re e presso quanti erano nel suo regno e fecero ritorno in Gerusalemme portando grande bottino.</span> <span class="verse"><a name="52">52</a>Demetrio rimase sul trono del suo regno e il paese fu in pace sotto di lui.</span> <span class="verse"><a name="53">53</a>Ma rinnegò quanto aveva detto, cambiò rapporti con Giònata e non corrispose alla benevolenza che questi gli aveva dimostrata e lo fece soffrire molto.</span> <span class="verse"><a name="54">54</a>Dopo questi fatti, Trifone ritornò con Antioco ancora adolescente, il quale cominciò a regnare e cinse la corona.</span> <span class="verse"><a name="55">55</a>Si raccolsero presso di lui tutte le milizie che Demetrio aveva licenziate e mossero guerra contro di lui ed egli fuggì e rimase sconfitto.</span> <span class="verse"><a name="56">56</a>Trifone catturò gli elefanti e si impadronì di Antiochia.</span> <span class="verse"><a name="57">57</a>Allora il giovinetto Antioco scrisse a Giònata: "Ti confermo il sommo sacerdozio, ti faccio capo dei quattro distretti e ti concedo di essere tra gli amici del re".</span> <span class="verse"><a name="58">58</a>Gli inviò vasi d`oro e un servizio da tavola con la facoltà di bere in quei vasi, di vestire la porpora e portare la fibbia d`oro.</span> <span class="verse"><a name="59">59</a>Nominò anche Simone suo fratello comandante dalla Scala di Tiro fino ai confini dell`Egitto.</span> <span class="verse"><a name="60">60</a>Giònata si diede a percorrere la provincia dell`Oltrefiume e le varie città e accorse a lui, come alleato, tutto l`esercito della Siria. Andò ad Ascalòna e i cittadini gli uscirono incontro a rendergli omaggio.</span> <span class="verse"><a name="61">61</a>Di là passò a Gaza, ma gli abitanti di Gaza gli chiusero le porte; egli la cinse d`assedio e incendiò i sobborghi e li mise a sacco.</span> <span class="verse"><a name="62">62</a>Allora quelli di Gaza supplicarono Giònata, il quale diede loro la destra, prelevando i figli dei loro capi come ostaggi e inviandoli a Gerusalemme; poi percorse la regione fino a Damasco.</span> <span class="verse"><a name="63">63</a>Giònata venne a sapere che i capi di Demetrio si trovavano presso Cades in Galilea con un numeroso esercito e con l`intenzione di distorglielo dall`impresa.</span> <span class="verse"><a name="64">64</a>Egli si mosse contro di loro, lasciando il fratello Simone nel paese.</span> <span class="verse"><a name="65">65</a>Simone si accampò contro Bet-Zur e l`assalì per molti giorni assediandola.</span> <span class="verse"><a name="66">66</a>Allora supplicarono che desse loro la destra ed egli la diede, ma li fece sloggiare di là, occupò la città e vi pose una guarnigione.</span> <span class="verse"><a name="67">67</a>Giònata a sua volta e il suo esercito si erano accampati presso il lago di Gennesaret e raggiunsero di buon mattino la pianura di Casòr.</span> <span class="verse"><a name="68">68</a>Ed ecco l`esercito degli stranieri avanzare contro di lui nella pianura, dopo aver disposto appostamenti contro di lui sui monti. Essi avanzavano di fronte</span> <span class="verse"><a name="69">69</a>quando gli appostati sbucarono dalle loro posizioni e attaccarono battaglia.</span> <span class="verse"><a name="70">70</a>Tutti gli uomini di Giònata fuggirono, nessuno di loro rimase se non Mattatia figlio di Assalonne e Giuda figlio di Calfi, comandanti di contingenti dell`esercito.</span> <span class="verse"><a name="71">71</a>Allora Giònata si stracciò le vesti, si cosparse il capo di polvere e si prostrò a pregare.</span> <span class="verse"><a name="72">72</a>Poi ritornò a combattere contro di loro, li sconfisse e li costrinse alla fuga.</span> <span class="verse"><a name="73">73</a>I suoi che erano fuggiti, quando videro ciò, ritornarono a lui e con lui si diedero all`inseguimento fino a Cades dov`era il loro accampamento e là anch`essi si accamparono.</span> <span class="verse"><a name="74">74</a>Gli stranieri caduti in quel giorno furono circa tremila. Giònata tornò poi in Gerusalemme.</span> </p></div</div></div></body></html>