<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1macc/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1macc">1 Maccabees</a> &gt <strong>Chapter 2</strong></div><p><span class="verse"><a name="1">1</a>In quei giorni Mattatia figlio di Giovanni, figlio di Simone, sacerdote della stirpe di Ioarìb, partì da Gerusalemme e venne a stabilirsi a Modin.</span> <span class="verse"><a name="2">2</a>Egli aveva cinque figli: Giovanni chiamato anche Gaddi,</span> <span class="verse"><a name="3">3</a>Simeone chiamato Tassi,</span> <span class="verse"><a name="4">4</a>Giuda chiamato Maccabeo,</span> <span class="verse"><a name="5">5</a>Eleàzaro chiamato Auaran, Giònata chiamato Affus.</span> <span class="verse"><a name="6">6</a>Viste le empietà che si commettevano in Giuda e Gerusalemme,</span> <span class="verse"><a name="7">7</a>disse: "Ohimè ! perché mai sono nato per vedere lo strazio del mio popolo e lo strazio della città santa e debbo sedere qui mentre essa è in balìa dei nemici e il santuario in mano agli stranieri?</span> <span class="verse"><a name="8">8</a>Il suo tempio è diventato come un uomo ignobile,</span> <span class="verse"><a name="9">9</a>gli ornamenti della sua gloria sono stati portati via come preda, sono stati sgozzati i suoi bambini nelle piazze e i giovinetti dalla spada nemica.</span> <span class="verse"><a name="10">10</a>Qual popolo non ha invaso il suo regno e non si è impadronito delle sue spoglie?</span> <span class="verse"><a name="11">11</a>Ogni ornamento le è stato strappato, da padrona è diventata schiava.</span> <span class="verse"><a name="12">12</a>Ecco, le nostre cose sante, la nostra bellezza, la nostra gloria sono state devastate, le hanno profanate i pagani.</span> <span class="verse"><a name="13">13</a>Perché vivere ancora?".</span> <span class="verse"><a name="14">14</a>Mattatia e i suoi figli si stracciarono le vesti, si vestirono di sacco e si misero in grande lutto.</span> <span class="verse"><a name="15">15</a>Ora vennero nella città di Modin i messaggeri del re, incaricati di costringere all`apostasia e a far sacrificare.</span> <span class="verse"><a name="16">16</a>Molti Israeliti andarono da loro; invece Mattatia e i suoi figli si raccolsero in disparte.</span> <span class="verse"><a name="17">17</a>I messaggeri del re si rivolsero a Mattatia e gli dissero: "Tu sei uomo autorevole e stimato e grande in questa città e sei sostenuto da figli e fratelli;</span> <span class="verse"><a name="18">18</a>su, fatti avanti per primo e adempi il comando del re, come hanno fatto tutti i popoli e gli uomini di Giuda e quelli rimasti in Gerusalemme; così passerai tu e i tuoi figli nel numero degli amici del re e tu e i tuoi figli avrete in premio oro e argento e doni in quantità".</span> <span class="verse"><a name="19">19</a>Ma Mattatia rispose a gran voce: "Anche se tutti i popoli nei domini del re lo ascolteranno e ognuno si staccherà dal culto dei suoi padri e vorranno tutti aderire alle sue richieste,</span> <span class="verse"><a name="20">20</a>io, i miei figli e i miei fratelli cammineremo nell`alleanza dei nostri padri;</span> <span class="verse"><a name="21">21</a>ci guardi il Signore dall`abbandonare la legge e le tradizioni;</span> <span class="verse"><a name="22">22</a>non ascolteremo gli ordini del re per deviare dalla nostra religione a destra o a sinistra".</span> <span class="verse"><a name="23">23</a>Terminate queste parole, si avvicinò un Giudeo alla vista di tutti per sacrificare sull`altare in Modin secondo il decreto del re.</span> <span class="verse"><a name="24">24</a>Ciò vedendo Mattatia arse di zelo; fremettero le sue viscere ed egli ribollì di giusto sdegno. Fattosi avanti di corsa, lo uccise sull`altare;</span> <span class="verse"><a name="25">25</a>uccise nel medesimo tempo il messaggero del re, che costringeva a sacrificare, e distrusse l`altare.</span> <span class="verse"><a name="26">26</a>Egli agiva per zelo verso la legge come aveva fatto Pincas con Zambri figlio di Salom.</span> <span class="verse"><a name="27">27</a>La voce di Mattatia tuonò nella città: "Chiunque ha zelo per la legge e vuol difendere l`alleanza mi segua!".</span> <span class="verse"><a name="28">28</a>Fuggì con i suoi figli tra i monti, abbandonando in città quanto avevano.</span> <span class="verse"><a name="29">29</a>Allora molti che ricercavano la giustizia e il diritto scesero per dimorare nel deserto</span> <span class="verse"><a name="30">30</a>con i loro figli, le loro mogli e i greggi, perché si erano addensati i mali sopra di essi.</span> <span class="verse"><a name="31">31</a>Fu riferito agli uomini del re e alle milizie che stavano in Gerusalemme, nella città di Davide, che si erano raccolti laggiù in luoghi nascosti del deserto uomini che avevano stracciato l`editto del re.</span> <span class="verse"><a name="32">32</a>Molti corsero ad inseguirli, li raggiunsero, si accamparono di fronte a loro e si prepararono a dar battaglia in giorno di sabato.</span> <span class="verse"><a name="33">33</a>Dicevano loro: "Basta ormai; uscite, obbedite ai comandi del re e avrete salva la vita".</span> <span class="verse"><a name="34">34</a>Ma quelli risposero: "Non usciremo, né seguiremo gli ordini del re, profanando il giorno del sabato".</span> <span class="verse"><a name="35">35</a>Quelli si precipitarono all`assalto contro di loro.</span> <span class="verse"><a name="36">36</a>Ma essi non risposero, né lanciarono pietra, né ostruirono i nascondigli,</span> <span class="verse"><a name="37">37</a>protestando: "Moriamo tutti nella nostra innocenza. Testimoniano per noi il cielo e la terra che ci fate morire ingiustamente".</span> <span class="verse"><a name="38">38</a>Così quelli mossero contro di loro a battaglia di sabato: essi morirono con le mogli e i figli e i loro greggi, in numero di circa mille persone.</span> <span class="verse"><a name="39">39</a>Quando Mattatia e i suoi amici lo seppero, ne fecero gran pianto.</span> <span class="verse"><a name="40">40</a>Poi dissero tra di loro: "Se faremo tutti come hanno fatto i nostri fratelli e non combatteremo contro i pagani per la nostra vita e per le nostre leggi, ci faranno sparire in breve dalla terra".</span> <span class="verse"><a name="41">41</a>Presero in quel giorno questa decisione: "Noi combatteremo contro chiunque venga a darci battaglia in giorno di sabato e non moriremo tutti come sono morti i nostri fratelli nei nascondigli".</span> <span class="verse"><a name="42">42</a>In quel tempo si unì con loro un gruppo degli Asidei, i forti d`Israele, e quanti volevano mettersi a disposizione della legge;</span> <span class="verse"><a name="43">43</a>inoltre quanti fuggivano davanti alle sventure si univano a loro e divenivano loro rinforzo.</span> <span class="verse"><a name="44">44</a>Così organizzarono un contingente di forze e percossero con ira i peccatori e gli uomini empi con furore; gli scampati fuggirono tra i pagani per salvarsi.</span> <span class="verse"><a name="45">45</a>Mattatia poi e i suoi amici andarono in giro a demolire gli altari</span> <span class="verse"><a name="46">46</a>e fecero circoncidere a forza tutti i bambini non circoncisi che trovarono nel territorio d`Israele;</span> <span class="verse"><a name="47">47</a>non diedero tregua agli orgogliosi e l`impresa ebbe buona riuscita nelle loro mani;</span> <span class="verse"><a name="48">48</a>difesero la legge dalla prepotenza dei popoli e dei re e non la diedero vinta ai peccatori.</span> <span class="verse"><a name="49">49</a>Intanto si avvicinava per Mattatia l`ora della morte ed egli disse ai figli: "Ora domina la superbia e l`ingiustizia, è il tempo della distruzione e dell`ira rabbiosa.</span> <span class="verse"><a name="50">50</a>Ora, figli, mostrate zelo per la legge e date la vostra vita per l`alleanza dei nostri padri.</span> <span class="verse"><a name="51">51</a>Ricordate le gesta compiute dai nostri padri ai loro tempi e ne trarrete gloria insigne e nome eterno.</span> <span class="verse"><a name="52">52</a>Abramo non fu trovato forse fedele nella tentazione e non gli fu ciò accreditato a giustizia?</span> <span class="verse"><a name="53">53</a>Giuseppe nell`ora dell`oppressione osservò il precetto e divenne signore dell`Egitto.</span> <span class="verse"><a name="54">54</a>Pincas nostro padre per lo zelo dimostrato conseguì l`alleanza del sacerdozio perenne.</span> <span class="verse"><a name="55">55</a>Giosuè, obbedendo alla divina parola, divenne giudice in Israele.</span> <span class="verse"><a name="56">56</a>Caleb, testimoniando nell`adunanza, ebbe in sorte parte del nostro paese.</span> <span class="verse"><a name="57">57</a>Davide per la sua pietà ottenne il trono del regno per sempre.</span> <span class="verse"><a name="58">58</a>Elia, poiché aveva dimostrato zelo ardente per la legge, fu assunto in cielo.</span> <span class="verse"><a name="59">59</a>Anania, Azaria e Misaele per la loro fede furono salvati dalla fiamma.</span> <span class="verse"><a name="60">60</a>Daniele nella sua innocenza fu sottratto alle fauci dei leoni.</span> <span class="verse"><a name="61">61</a>Così, di seguito, considerate di generazione in generazione che quanti hanno fiducia in lui non soccombono.</span> <span class="verse"><a name="62">62</a>Non abbiate paura delle parole dell`empio, perché la sua gloria andrà a finire ai rifiuti e ai vermi;</span> <span class="verse"><a name="63">63</a>oggi è esaltato, domani non si trova più, perché ritorna alla sua polvere e i suoi calcoli falliscono.</span> <span class="verse"><a name="64">64</a>Figli, siate valorosi e forti nella legge, perché in questa sarete glorificati.</span> <span class="verse"><a name="65">65</a>Ecco qui vostro fratello Simone, che io so uomo saggio: ascoltatelo sempre, egli sarà vostro padre.</span> <span class="verse"><a name="66">66</a>Giuda Maccabeo, forte guerriero dalla sua gioventù, sarà capo del vostro esercito e condurrà la battaglia contro i pagani.</span> <span class="verse"><a name="67">67</a>Voi, dunque, radunate intorno a voi quanti praticano la legge e vendicate il vostro popolo;</span> <span class="verse"><a name="68">68</a>rendete il meritato castigo ai pagani e applicatevi all`ordinamento della legge".</span> <span class="verse"><a name="69">69</a>Poi li benedisse e si riunì ai suoi padri.</span> <span class="verse"><a name="70">70</a>Morì nell`anno centoquarantasei e fu sepolto nella tomba dei suoi padri in Modin; tutto Israele fece grande pianto su di lui.</span> </p></div</div></div></body></html>