<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1macc/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1macc">1 Maccabees</a> &gt <strong>Chapter 4</strong></div><p><span class="verse"><a name="1">1</a>Gorgia prese allora cinquemila uomini e mille cavalli scelti e si levò il campo di notte</span> <span class="verse"><a name="2">2</a>per sorprendere il campo dei Giudei e annientarli all`improvviso; gli uomini dell`Acra gli facevano da guida.</span> <span class="verse"><a name="3">3</a>Ma Giuda lo venne a sapere e mosse anche lui con i suoi valorosi per assalire le forze del re che sostavano in Emmaus,</span> <span class="verse"><a name="4">4</a>mentre i soldati erano ancora dispersi fuori del campo.</span> <span class="verse"><a name="5">5</a>Gorgia giunse al campo di Giuda di notte e non vi trovò nessuno; li andava cercando sui monti dicendo: "Costoro ci sfuggono".</span> <span class="verse"><a name="6">6</a>Fattosi giorno, Giuda apparve nella pianura con tremila uomini; non avevano però né corazze né spade come avrebbero voluto.</span> <span class="verse"><a name="7">7</a>Videro l`accampamento dei pagani difeso e fortificato e la cavalleria disposta intorno e tutti esperti nella guerra.</span> <span class="verse"><a name="8">8</a>Ma Giuda disse ai suoi uomini: "Non temete il loro numero, né abbiate paura dei loro assalti;</span> <span class="verse"><a name="9">9</a>ricordate come i nostri padri furono salvati nel Mare Rosso, quando il faraone li inseguiva con l`esercito.</span> <span class="verse"><a name="10">10</a>Alziamo la nostra voce al Cielo, perché ci usi benevolenza e si ricordi dell`alleanza con i nostri padri e voglia sconfiggere questo schieramento davanti a noi oggi;</span> <span class="verse"><a name="11">11</a>si accorgeranno tutti i popoli che c`è uno che riscatta e salva Israele".</span> <span class="verse"><a name="12">12</a>Gli stranieri alzarono gli occhi e videro che quelli venivano loro incontro;</span> <span class="verse"><a name="13">13</a>così uscirono dagli accampamenti per dar battaglia. Gli uomini di Giuda diedero fiato alle trombe</span> <span class="verse"><a name="14">14</a>e attaccarono. I pagani furono sconfitti e fuggirono verso la pianura,</span> <span class="verse"><a name="15">15</a>ma quelli che erano più indietro caddero tutti uccisi di spada. Li inseguirono fino a Ghezer e fino alle pianure dell`Idumea e di Asdod e di Iamnia; ne furono uccisi circa tremila.</span> <span class="verse"><a name="16">16</a>Quando Giuda e i suoi armati tornarono dal loro inseguimento,</span> <span class="verse"><a name="17">17</a>egli disse alla sua gente: "Non siate avidi delle spoglie, perché ci attende ancora la battaglia. Gorgia e il suo esercito è sul monte vicino a noi;</span> <span class="verse"><a name="18">18</a>ora voi state pronti ad opporvi ai nemici e a combatterli; in seguito farete tranquillamente bottino".</span> <span class="verse"><a name="19">19</a>Aveva appena finito di parlare, quando apparve un reparto che spiava dal monte.</span> <span class="verse"><a name="20">20</a>Avevano visto infatti che i loro erano stati sconfitti e gli altri incendiavano il campo: il fumo che si scorgeva segnalava l`accaduto.</span> <span class="verse"><a name="21">21</a>Ed essi a quello spettacolo si sgomentarono grandemente; vedendo inoltre giù nella pianura lo schieramento di Giuda pronto all`attacco,</span> <span class="verse"><a name="22">22</a>fuggirono tutti nel territorio dei Filistei.</span> <span class="verse"><a name="23">23</a>Allora Giuda ritornò a depredare il campo e raccolsero oro e argento in quantità e stoffe tinte di porpora viola e porpora marina e grandi ricchezze.</span> <span class="verse"><a name="24">24</a>Di ritorno cantavano e innalzavano benedizioni al cielo " perché egli è buono e la sua grazia dura sempre ".</span> <span class="verse"><a name="25">25</a>Fu quello un giorno di grande liberazione in Israele.</span> <span class="verse"><a name="26">26</a>Quanti degli stranieri erano scampati, presentandosi a Lisia, gli narrarono tutto quello che era accaduto.</span> <span class="verse"><a name="27">27</a>Egli sentendo ciò, fu preso da turbamento e scoraggiamento, perché le cose in Israele non erano andate come egli voleva e l`esito non era stato secondo gli ordini del re.</span> <span class="verse"><a name="28">28</a>Perciò l`anno dopo mise insieme sessantamila uomini scelti e cinquemila cavalli per combattere contro di loro.</span> <span class="verse"><a name="29">29</a>Vennero nell`Idumea e si accamparono in Bet-Zur. Giuda mosse contro di essi con diecimila uomini.</span> <span class="verse"><a name="30">30</a>Quando vide l`imponente accampamento, innalzò questa preghiera: "Benedetto sei tu, o salvatore d`Israele, tu che hai fiaccato l`impeto del potente per mezzo del tuo servo Davide e hai fatto cadere l`esercito degli stranieri nelle mani di Giònata, figlio di Saul e del suo scudiero;</span> <span class="verse"><a name="31">31</a>fà cadere ancora nello stesso modo questo esercito nelle mani di Israele tuo popolo e fà ricadere l`obbrobrio sul loro esercito e sulla loro cavalleria;</span> <span class="verse"><a name="32">32</a>infondi in loro timore e spezza l`audacia della loro forza, siano travolti nella loro rovina.</span> <span class="verse"><a name="33">33</a>Abbattili con la spada dei tuoi devoti; ti lodino con canti tutti coloro che riconoscono il tuo nome".</span> <span class="verse"><a name="34">34</a>Poi sferrarono l`attacco da una parte e dall`altra e caddero davanti ai Giudei circa cinquemila uomini del campo di Lisia.</span> <span class="verse"><a name="35">35</a>Vedendo Lisia lo scompiglio delle sue file, mentre alle schiere di Giuda cresceva il coraggio ed erano pronti a vivere o a morire gloriosamente, se ne tornò in Antiochia dove assoldò mercenari in maggior numero per venire di nuovo in Giudea.</span> <span class="verse"><a name="36">36</a>Giuda intanto e i suoi fratelli dissero: "Ecco sono stati sconfitti i nostri nemici: andiamo a purificare il santuario e a riconsacrarlo".</span> <span class="verse"><a name="37">37</a>Così si radunò tutto l`esercito e salirono al monte Sion.</span> <span class="verse"><a name="38">38</a>Trovarono il santuario desolato, l`altare profanato, le porte arse e cresciute le erbe nei cortili come in un luogo selvatico o montuoso, e gli appartamenti sacri in rovina.</span> <span class="verse"><a name="39">39</a>Allora si stracciarono le vesti, fecero grande pianto, si cosparsero di cenere,</span> <span class="verse"><a name="40">40</a>si prostrarono con la faccia a terra, fecero dare i segnali con le trombe e alzarono grida al Cielo.</span> <span class="verse"><a name="41">41</a>Giuda ordinò ai suoi uomini di tenere impegnati quelli dell`Acra, finché non avesse purificato il santuario.</span> <span class="verse"><a name="42">42</a>Poi scelse sacerdoti incensurati, osservanti della legge,</span> <span class="verse"><a name="43">43</a>i quali purificarono il santuario e portarono le pietre profanate in luogo immondo.</span> <span class="verse"><a name="44">44</a>Tennero consiglio per decidere che cosa fare circa l`altare degli olocausti, che era stato profanato.</span> <span class="verse"><a name="45">45</a>Vennero nella felice determinazione di demolirlo, perché non fosse loro di vergogna, essendo stato profanato dai pagani. Demolirono dunque l`altare</span> <span class="verse"><a name="46">46</a>e riposero le pietre sul monte del tempio in luogo conveniente finché fosse comparso un profeta a decidere di esse.</span> <span class="verse"><a name="47">47</a>Poi presero pietre grezze secondo la legge ed edificarono un altare nuovo come quello di prima;</span> <span class="verse"><a name="48">48</a>restaurarono il santuario e consacrarono l`interno del tempio e i cortili;</span> <span class="verse"><a name="49">49</a>rifecero gli arredi sacri e collocarono il candelabro e l`altare degli incensi e la tavola nel tempio.</span> <span class="verse"><a name="50">50</a>Poi bruciarono incenso sull`altare e accesero sul candelabro le lampade che splendettero nel tempio.</span> <span class="verse"><a name="51">51</a>Posero ancora i pani sulla tavola e stesero le cortine. Così portarono a termine le opere intraprese.</span> <span class="verse"><a name="52">52</a>Si radunarono il mattino del venticinque del nono mese, cioè il mese di Casleu, nell`anno centoquarantotto,</span> <span class="verse"><a name="53">53</a>e offrirono il sacrificio secondo la legge sull`altare degli olocausti che avevano rinnovato.</span> <span class="verse"><a name="54">54</a>Nella stessa stagione e nello stesso giorno in cui l`avevano profanato i pagani, fu riconsacrato fra canti e suoni di cetre e arpe e cembali.</span> <span class="verse"><a name="55">55</a>Tutto il popolo si prostrò con la faccia a terra e adorarono e benedissero il Cielo che era stato loro propizio.</span> <span class="verse"><a name="56">56</a>Celebrarono la dedicazione dell`altare per otto giorni e offrirono olocausti con gioia e sacrificarono vittime di ringraziamento e di lode.</span> <span class="verse"><a name="57">57</a>Poi ornarono la facciata del tempio con corone d`oro e piccoli scudi. Rifecero i portoni e le camere e vi misero le porte.</span> <span class="verse"><a name="58">58</a>Vi fu gioia molto grande in mezzo al popolo, perché era stata cancellata la vergogna dei pagani.</span> <span class="verse"><a name="59">59</a>Poi Giuda e i suoi fratelli e tutta l`assemblea d`Israele stabilirono che si celebrassero i giorni della dedicazione dell`altare nella loro ricorrenza, ogni anno, per otto giorni, cominciando dal venticinque del mese di Casleu, con gioia e letizia.</span> <span class="verse"><a name="60">60</a>Edificarono in quel tempo intorno al monte Sion mura alte e torri solide, perché i pagani non tornassero a calpestarlo come avevano fatto la prima volta.</span> <span class="verse"><a name="61">61</a>Vi stabilì un contingente per presidiarlo e fortificò il presidio di Bet-Zur perché il popolo avesse una difesa contro l`Idumea.</span> </p></div</div></div></body></html>