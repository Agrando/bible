<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1macc/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1macc">1 Maccabees</a> &gt <strong>Chapter 1</strong></div><p><span class="verse"><a name="1">1</a>Queste cose avvennero dopo che Alessandro il Macedone, figlio di Filippo, uscito dalla regione dei Kittim sconfisse Dario, re dei Persiani e dei Medi, e regnò al suo posto, cominciando dalla Grecia.</span> <span class="verse"><a name="2">2</a>Intraprese molte guerre, si impadronì di fortezze e uccise i re della terra;</span> <span class="verse"><a name="3">3</a>arrivò sino ai confini della terra e raccolse le spoglie di molti popoli. La terra si ridusse al silenzio davanti a lui; il suo cuore si esaltò e si gonfiò di orgoglio.</span> <span class="verse"><a name="4">4</a>Radunò forze ingenti e conquistò regioni, popoli e principi, che divennero suoi tributari.</span> <span class="verse"><a name="5">5</a>Dopo questo cadde ammalato e comprese che stava per morire.</span> <span class="verse"><a name="6">6</a>Allora chiamò i suoi luogotenenti più importanti, che erano cresciuti con lui fin dalla giovinezza e mentre era ancora vivo divise tra di loro il suo impero.</span> <span class="verse"><a name="7">7</a>Regnò dunque Alessandro dodici anni e morì.</span> <span class="verse"><a name="8">8</a>I suoi subalterni assunsero il potere, ognuno nella sua regione;</span> <span class="verse"><a name="9">9</a>dopo la sua morte tutti cinsero il diadema e dopo di loro i loro figli per molti anni e si moltiplicarono i mali sulla terra.</span> <span class="verse"><a name="10">10</a>Uscì da quelli una radice perversa, Antioco Epìfane, figlio del re Antioco che era stato ostaggio a Roma, e assunse il regno nell`anno centotrentasette del dominio dei Greci.</span> <span class="verse"><a name="11">11</a>In quei giorni sorsero da Israele figli empi che persuasero molti dicendo: "Andiamo e facciamo lega con le nazioni che ci stanno attorno, perché da quando ci siamo separati da loro, ci sono capitati molti mali".</span> <span class="verse"><a name="12">12</a>Parve ottimo ai loro occhi questo ragionamento;</span> <span class="verse"><a name="13">13</a>alcuni del popolo presero l`iniziativa e andarono dal re, che diede loro facoltà di introdurre le istituzioni dei pagani.</span> <span class="verse"><a name="14">14</a>Essi costruirono una palestra in Gerusalemme secondo le usanze dei pagani</span> <span class="verse"><a name="15">15</a>e cancellarono i segni della circoncisione e si allontanarono dalla santa alleanza; si unirono alle nazioni pagane e si vendettero per fare il male.</span> <span class="verse"><a name="16">16</a>Quando il regno fu consolidato in mano di Antioco, egli volle conquistare l`Egitto per dominare due regni:</span> <span class="verse"><a name="17">17</a>entrò nell`Egitto con un esercito imponente, con carri ed elefanti, con la cavalleria e una grande flotta</span> <span class="verse"><a name="18">18</a>e venne a battaglia con Tolomeo re di Egitto. Tolomeo fu travolto davanti a lui e dovette fuggire e molti caddero colpiti a morte.</span> <span class="verse"><a name="19">19</a>Espugnarono le fortezze dell`Egitto e Antioco saccheggiò il paese di Egitto.</span> <span class="verse"><a name="20">20</a>Ritornò quindi Antioco dopo aver sconfitto l`Egitto nell`anno centoquarantatre, si diresse contro Israele e mosse contro Gerusalemme con forze ingenti.</span> <span class="verse"><a name="21">21</a>Entrò con arroganza nel santuario e ne asportò l`altare d`oro e il candelabro dei lumi con tutti i suoi arredi</span> <span class="verse"><a name="22">22</a>e la tavola dell`offerta e i vasi per le libazioni, le coppe e gli incensieri d`oro, il velo, le corone e i fregi d`oro della facciata del tempio e lo sguarnì tutto;</span> <span class="verse"><a name="23">23</a>si impadronì dell`argento e dell`oro e d`ogni oggetto pregiato e asportò i tesori nascosti che riuscì a trovare;</span> <span class="verse"><a name="24">24</a>quindi, raccolta ogni cosa, fece ritorno nella sua regione. Fece anche molte stragi e parlò con grande arroganza.</span> <span class="verse"><a name="25">25</a>Allora vi fu lutto grande per gli Israeliti in ogni loro regione.</span> <span class="verse"><a name="26">26</a>Gemettero i capi e gli anziani, le vergini e i giovani persero vigore e la bellezza delle donne svanì.</span> <span class="verse"><a name="27">27</a>Ogni sposo levò il suo lamento e la sposa nel talamo fu in lutto.</span> <span class="verse"><a name="28">28</a>Tremò la terra per i suoi abitanti e tutta la casa di Giacobbe si vestì di vergogna.</span> <span class="verse"><a name="29">29</a>Due anni dopo, il re mandò alle città di Giuda un sovrintendente ai tributi. Egli venne in Gerusalemme con ingenti forze</span> <span class="verse"><a name="30">30</a>e rivolse loro con perfidia parole di pace ed essi gli prestarono fede. Ma all`improvviso piombò sulla città, le inflisse colpi crudeli e mise a morte molta gente in Israele.</span> <span class="verse"><a name="31">31</a>Mise a sacco la città, la diede alle fiamme e distrusse le sue abitazioni e le mura intorno.</span> <span class="verse"><a name="32">32</a>Trassero in schiavitù le donne e i bambini e si impossessarono dei greggi.</span> <span class="verse"><a name="33">33</a>Poi costruirono attorno alla città di Davide un muro grande e massiccio, con torri solidissime, e questa divenne per loro una fortezza.</span> <span class="verse"><a name="34">34</a>Vi stabilirono una razza empia, uomini scellerati, che si fortificarono dentro,</span> <span class="verse"><a name="35">35</a>vi collocarono armi e vettovaglie e, radunato il bottino di Gerusalemme, lo depositarono colà e divennero come una grande trappola;</span> <span class="verse"><a name="36">36</a>questo fu un`insidia per il santuario e un avversario maligno per Israele in ogni momento</span> <span class="verse"><a name="37">37</a>Versarono sangue innocente intorno al santuario e profanarono il luogo santo.</span> <span class="verse"><a name="38">38</a>Fuggirono gli abitanti di Gerusalemme a causa loro e la città divenne abitazione di stranieri; divenne straniera alla sua gente e i suoi figli l`abbandonarono.</span> <span class="verse"><a name="39">39</a>Il suo santuario fu desolato come il deserto, le sue feste si mutarono in lutto, i suoi sabati in vergogna il suo onore in disprezzo.</span> <span class="verse"><a name="40">40</a>Quanta era stata la sua gloria altrettanto fu il suo disonore e il suo splendore si cambiò in lutto.</span> <span class="verse"><a name="41">41</a>Poi il re prescrisse con decreto a tutto il suo regno, che tutti formassero un sol popolo</span> <span class="verse"><a name="42">42</a>e ciascuno abbandonasse le proprie leggi. Tutti i popoli consentirono a fare secondo gli ordini del re.</span> <span class="verse"><a name="43">43</a>Anche molti Israeliti accettarono di servirlo e sacrificarono agli idoli e profanarono il sabato.</span> <span class="verse"><a name="44">44</a>Il re spedì ancora decreti per mezzo di messaggeri a Gerusalemme e alle città di Giuda, ordinando di seguire usanze straniere al loro paese,</span> <span class="verse"><a name="45">45</a>di far cessare nel tempio gli olocausti, i sacrifici e le libazioni, di profanare i sabati e le feste</span> <span class="verse"><a name="46">46</a>e di contaminare il santuario e i fedeli,</span> <span class="verse"><a name="47">47</a>di innalzare altari, templi ed edicole e sacrificare carni suine e animali immondi,</span> <span class="verse"><a name="48">48</a>di lasciare che i propri figli, non circoncisi, si contaminassero con ogni impurità e profanazione,</span> <span class="verse"><a name="49">49</a>così da dimenticare la legge e mutare ogni istituzione,</span> <span class="verse"><a name="50">50</a>pena la morte a chiunque non avesse agito secondo gli ordini del re.</span> <span class="verse"><a name="51">51</a>Secondo questi ordini scrisse a tutto il regno, stabilì ispettori su tutto il popolo e intimò alle città di Giuda di sacrificare città per città.</span> <span class="verse"><a name="52">52</a>Anche molti del popolo si unirono a loro, tutti i traditori della legge, e commisero il male nella regione</span> <span class="verse"><a name="53">53</a>e ridussero Israele a nascondersi in ogni possibile rifugio.</span> <span class="verse"><a name="54">54</a>Nell`anno centoquarantacinque, il quindici di Casleu il re innalzò sull`altare un idolo. Anche nelle città vicine di Giuda eressero altari</span> <span class="verse"><a name="55">55</a>e bruciarono incenso sulle porte delle case e nelle piazze.</span> <span class="verse"><a name="56">56</a>Stracciavano i libri della legge che riuscivano a trovare e li gettavano nel fuoco.</span> <span class="verse"><a name="57">57</a>Se qualcuno veniva trovato in possesso di una copia del libro dell`alleanza o ardiva obbedire alla legge, la sentenza del re lo condannava a morte.</span> <span class="verse"><a name="58">58</a>Con prepotenza trattavano gli Israeliti che venivano scoperti ogni mese nella città</span> <span class="verse"><a name="59">59</a>e specialmente al venticinque del mese, quando sacrificavano sull`ara che era sopra l`altare dei sacrifici.</span> <span class="verse"><a name="60">60</a>Mettevano a morte, secondo gli ordini, le donne che avevano fatto circoncidere i loro figli,</span> <span class="verse"><a name="61">61</a>con i bambini appesi al collo e con i familiari e quelli che li avevano circoncisi.</span> <span class="verse"><a name="62">62</a>Tuttavia molti in Israele si fecero forza e animo a vicenda per non mangiare cibi immondi</span> <span class="verse"><a name="63">63</a>e preferirono morire pur di non contaminarsi con quei cibi e non disonorare la santa alleanza; così appunto morirono.</span> <span class="verse"><a name="64">64</a>Sopra Israele fu così scatenata un`ira veramente grande.</span> </p></div</div></div></body></html>