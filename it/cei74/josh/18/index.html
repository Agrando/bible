<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/josh/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/josh">Joshua</a> &gt <strong>Chapter 18</strong></div><p><span class="verse"><a name="1">1</a>Allora tutta la comunità degli Israeliti si radunò in Silo, e qui eresse la tenda del convegno. Il paese era stato sottomesso a loro.</span> <span class="verse"><a name="2">2</a>Rimanevano tra gli Israeliti sette tribù che non avevano avuto la loro parte.</span> <span class="verse"><a name="3">3</a>Disse allora Giosuè ai figli di Israele: "Fino a quando trascurerete di andare ad occupare il paese, che vi ha dato il Signore, Dio dei padri vostri?</span> <span class="verse"><a name="4">4</a>Sceglietevi tre uomini per tribù e io li invierò. Essi si alzeranno, gireranno nella regione, la descriveranno secondo la loro eredità e torneranno da me.</span> <span class="verse"><a name="5">5</a>Essi se la divideranno in sette parti: Giuda rimarrà sul suo territorio nel meridione e quelli della casa di Giuseppe rimarranno sul loro territorio al settentrione.</span> <span class="verse"><a name="6">6</a>Voi poi farete una descrizione del paese in sette parti e me la porterete qui e io getterò per voi la sorte qui dinanzi al Signore Dio nostro.</span> <span class="verse"><a name="7">7</a>Infatti non viè parte per i leviti in mezzo a voi, perchè il sacerdozio del Signoreè la loro eredità, e Gad, Ruben e metà della tribù di Manàsse hanno già ricevuta la loro eredità oltre il Giordano, ad oriente, come ha concesso loro Mosè, servo del Signore".</span> <span class="verse"><a name="8">8</a>Si alzarono dunque gli uomini e si misero in cammino; Giosuè a coloro che andavano a descrivere il paese ordinò: "Andate, girate nella regione, descrivetela e tornate da me e qui io getterò per voi la sorte davanti al Signore, in Silo".</span> <span class="verse"><a name="9">9</a>Gli uomini andarono, passarono per la regione, la descrissero secondo le città in sette parti su di un libro e vennero da Giosuè all`accampamento, in Silo.</span> <span class="verse"><a name="10">10</a>Allora Giosuè gettò per loro la sorte in Silo, dinanzi al Signore, e lì Giosuè spartì il paese tra gli Israeliti, secondo le loro divisioni.</span> <span class="verse"><a name="11">11</a>Fu tirata a sorte la parte della tribù dei figli di Beniamino, secondo le loro famiglie; la parte che toccò loro aveva i confini tra i figli di Giuda e i figli di Giuseppe.</span> <span class="verse"><a name="12">12</a>Dal lato di settentrione, il loro confine partiva dal Giordano, saliva il pendio settentrionale di Gerico, saliva per la montagna verso occidente e faceva capo al deserto di Bet-Aven.</span> <span class="verse"><a name="13">13</a>Di là passava per Luza, sul versante meridionale di Luza, cio` Betel, e scendeva ad Atarot-Addar, presso il monte cheè a mezzogiorno di Bet-Coron inferiore.</span> <span class="verse"><a name="14">14</a>Poi il confine si piegava e, al lato occidentale, girava a mezzogiorno dal monte posto di fronte a Bet-Coron, a mezzogiorno, e faceva capo a Kiriat-Baal, cio` Kiriat-Iearim, città dei figli di Giuda. Questo era il lato occidentale.</span> <span class="verse"><a name="15">15</a>Il lato meridionale cominciava all`estremità di Kiriat-Iearim. Il confine piegava verso occidente fino alla fonte delle acque di Neftoach;</span> <span class="verse"><a name="16">16</a>poi scendeva all`estremità del monte di fronte alla valle di Ben-Innom, nella valle dei Refaim, al nord, e scendeva per la valle di Innom, sul pendio meridionale dei Gebusei, fino a En-Roghel.</span> <span class="verse"><a name="17">17</a>Si estendeva quindi verso il nord e giungeva a En-Semes; di là si dirigeva verso le Curve di fronte alla salita di Adummim e scendeva al sasso di Bocan, figlio di Ruben;</span> <span class="verse"><a name="18">18</a>poi passava per il pendio settentrionale di fronte all`Araba e scendeva all`Araba.</span> <span class="verse"><a name="19">19</a>Il confine passava quindi per il pendio settentrionale di Bet-Ogla e faceva capo al golfo settentrionale del Mar Morto, alla foce meridionale del Giordano. Questo era il confine meridionale.</span> <span class="verse"><a name="20">20</a>Il Giordano serviva di confine dal lato orientale. Questo il possedimento dei figli di Beniamino, secondo le loro famiglie, con i suoi confini da tutti i lati.</span> <span class="verse"><a name="21">21</a>Le città della tribù dei figli di Beniamino, secondo le loro famiglie erano: Gerico, Bet-Ogla, Emek-Kesis,</span> <span class="verse"><a name="22">22</a>Bet-Araba, Semaraim, Betel,</span> <span class="verse"><a name="23">23</a>Avvim, Para, Ofra,</span> <span class="verse"><a name="24">24</a>Chefar-Ammonai, Ofni e Gheba; dodici città e i loro villaggi;</span> <span class="verse"><a name="25">25</a>Gàbaon, Rama, Beerot,</span> <span class="verse"><a name="26">26</a>Mizpe, Chefira, Mosa,</span> <span class="verse"><a name="27">27</a>Rekem, Irpeel, Tareala,</span> <span class="verse"><a name="28">28</a>Sela-Elef, Iebus, cio` Gerusalemme, Gabaa, Kiriat-Iearim: quattordici città e i loro villaggi. Questo fu il possesso dei figli di Beniamino, secondo le loro famiglie.</span> </p></div</div></div></body></html>