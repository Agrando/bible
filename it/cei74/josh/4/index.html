<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/josh/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/josh">Joshua</a> &gt <strong>Chapter 4</strong></div><p><span class="verse"><a name="1">1</a>Quando tutta la gente ebbe finito di attraversare il Giordano, il Signore disse a Giosuè :</span> <span class="verse"><a name="2">2</a>"Sceglietevi dal popolo dodici uomini, un uomo per ogni tribù,</span> <span class="verse"><a name="3">3</a>e comandate loro: Prendetevi dodici pietre da qui, in mezzo al Giordano, dal luogo dove stanno immobili i piedi dei sacerdoti; trasportatele con voi e deponetele nel luogo, dove vi accamperete questa notte".</span> <span class="verse"><a name="4">4</a>Allora Giosuè  convocò i dodici uomini, che aveva designati tra gli Israeliti, un uomo per ogni tribù,</span> <span class="verse"><a name="5">5</a>e disse loro: "Passate davanti all`arca del Signore vostro Dio in mezzo al Giordano e caricatevi sulle spalle ciascuno una pietra, secondo il numero delle tribù degli Israeliti,</span> <span class="verse"><a name="6">6</a>perchè  diventino un segno in mezzo a voi. Quando domani i vostri figli vi chiederanno: Che significano per voi queste pietre?</span> <span class="verse"><a name="7">7</a>risponderete loro: Perchè  si divisero le acque del Giordano dinanzi all`arca dell`alleanza del Signore; mentre essa attraversava il Giordano, le acque del Giordano si divisero e queste pietre dovranno essere un memoriale per gli Israeliti, per sempre".</span> <span class="verse"><a name="8">8</a>Fecero dunque gli Israeliti come aveva comandato Giosuè, presero dodici pietre in mezzo al Giordano, secondo quanto aveva comandato il Signore a Giosuè, in base al numero delle tribù degli Israeliti, le trasportarono con sè verso l`accampamento e le deposero in quel luogo.</span> <span class="verse"><a name="9">9</a>Giosuè  fece collocare altre dodici pietre in mezzo al Giordano, nel luogo dove poggiavano i piedi dei sacerdoti che portavano l`arca dell`alleanza: esse si trovano là fino ad oggi.</span> <span class="verse"><a name="10">10</a>I sacerdoti che portavano l`arca si erano fermati in mezzo al Giordano, finchè fosse eseguito ogni ordine che il Signore aveva comandato a Giosuè  di comunicare al popolo, e secondo tutte le prescrizioni di Mosè  a Giosuè. Il popolo dunque si affrettò a passare.</span> <span class="verse"><a name="11">11</a>Quando poi tutto il popolo ebbe terminato la traversata, passò l`arca del Signore e i sacerdoti, dinanzi al popolo.</span> <span class="verse"><a name="12">12</a>Passarono i figli di Ruben, i figli di Gad e metà della tribù di Manàsse, ben armati, davanti agli Israeliti, secondo quanto aveva comandato loro Mosè;</span> <span class="verse"><a name="13">13</a>circa quarantamila, armati per la guerra, passarono davanti al Signore per il combattimento verso le steppe di Gerico.</span> <span class="verse"><a name="14">14</a>In quel giorno il Signore glorificò Giosuè  agli occhi di tutto Israele e lo temettero, come avevano temuto Mosè  in tutti i giorni della sua vita.</span> <span class="verse"><a name="15">15</a>Disse allora il Signore a Giosuè:</span> <span class="verse"><a name="16">16</a>"Comanda ai sacerdoti che portano l`arca della testimonianza che salgano dal Giordano".</span> <span class="verse"><a name="17">17</a>Giosuè  comandò ai sacerdoti: "Salite dal Giordano".</span> <span class="verse"><a name="18">18</a>Non appena i sacerdoti, che portavano l`arca dell`alleanza del Signore, furono saliti dal Giordano, mentre le piante dei piedi dei sacerdoti raggiungevano l`asciutto, le acque del Giordano tornarono al loro posto e rifluirono come prima su tutta l`ampiezza delle loro sponde.</span> <span class="verse"><a name="19">19</a>Il popolo salì dal Giordano il dieci del primo mese e si accampò in Gàlgala, dalla parte orientale di Gerico.</span> <span class="verse"><a name="20">20</a>Quelle dodici pietre che avevano portate dal Giordano, Giosuè  le eresse in Gàlgala.</span> <span class="verse"><a name="21">21</a>Si rivolse poi agli Israeliti: "Quando domani i vostri figli interrogheranno i loro padri: Che cosa sono queste pietre?,</span> <span class="verse"><a name="22">22</a>arete sapere ai vostri figli: All`asciutto Israele ha attraversato questo Giordano,</span> <span class="verse"><a name="23">23</a>poichè  il Signore Dio vostro prosciugò le acque del Giordano dinanzi a voi, finchè  foste passati, come fece il Signore Dio vostro al Mare Rosso, che prosciugò davanti a noi finchè  non fummo passati;</span> <span class="verse"><a name="24">24</a>perchè tutti i popoli della terra sappiano quanto è forte la mano del Signore e temiate il Signore Dio vostro, per sempre".</span> </p></div</div></div></body></html>