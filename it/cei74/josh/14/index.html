<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/josh/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/josh">Joshua</a> &gt <strong>Chapter 14</strong></div><p><span class="verse"><a name="1">1</a>Questo invece ebbero in eredità gli Israeliti nel paese di Canaan: lo assegnarono loro in eredità il sacerdote Eleazaro e Giosuè, figlio di Nun, e i capi dei casati delle tribù degli Israeliti.</span> <span class="verse"><a name="2">2</a>La loro eredità fu stabilita per sorte, come aveva comandato il Signore per mezzo di Mosè, per le nove tribù e per la mezza tribù;</span> <span class="verse"><a name="3">3</a>infatti Mosè  aveva assegnato l`eredità di due tribù e della mezza tribù oltre il Giordano; ai leviti non aveva dato alcuna eredità in mezzo a loro;</span> <span class="verse"><a name="4">4</a>però i figli di Giuseppe formano due tribù, Manàsse ed Efraim, mentre non si diede parte alcuna ai leviti del paese, tranne le città dove abitare e i loro contadi per i loro greggi e gli armenti.</span> <span class="verse"><a name="5">5</a>Come aveva comandato il Signore a Mosè, così fecero gli Israeliti e si divisero il paese.</span> <span class="verse"><a name="6">6</a>Si presentarono allora i figli di Giuda da Giosuè a Gàlgala e Caleb, figlio di Iefunne, il Kenizzita gli disse: "Tu conosci la parola che ha detto il Signore a Mosè, l`uomo di Dio, riguardo a me e a te a Kades-Barnea.</span> <span class="verse"><a name="7">7</a>Avevo quarant`anni quando Mosè, servo del Signore, mi inviò da Kades-Barnea a esplorare il paese e io gliene riferii come pensavo.</span> <span class="verse"><a name="8">8</a>I compagni che vennero con me scoraggiarono il popolo, io invece fui pienamente fedele al Signore Dio mio.</span> <span class="verse"><a name="9">9</a>Mosè  in quel giorno giurò: Certo la terra, che ha calcato il tuo piede, sarà in eredità a te e ai tuoi figli, per sempre, perchè sei stato pienamente fedele al Signore Dio mio.</span> <span class="verse"><a name="10">10</a>Ora, ecco il Signore mi ha fatto vivere, come aveva detto, sono cio` quarantacinque anni da quando disse questa parola a Mosè, mentre Israele camminava nel deserto, e oggi, ecco ho ottantacinque anni;</span> <span class="verse"><a name="11">11</a>io sono ancora oggi come quando Mosè  mi inviò: come il mio vigore allora, così il mio vigore ora, sia per la battaglia, sia per ogni altro servizio;</span> <span class="verse"><a name="12">12</a>ora concedimi questi monti, di cui il Signore ha parlato in quel giorno, poichè tu hai allora saputo che vi sono gli Anakiti e città grandi e fortificate; spero che il Signore sia con me e io le conquisterò secondo quanto ha detto il Signore!".</span> <span class="verse"><a name="13">13</a>Giosuè lo benedisse e diede Ebron in eredità a Caleb, figlio di Iefunne.</span> <span class="verse"><a name="14">14</a>Per questo Caleb, figlio di Iefunne, il Kenizzita, ebbe in eredità Ebron fino ad oggi, perchè pienamente fedele al Signore, Dio di Israele. Ebron si chiamava prima Kiriat-Arba: Arba era stato l`uomo più grande tra gli Anakiti. Poi il paese non ebbe più la guerra.</span> </p></div</div></div></body></html>