<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/josh/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/josh">Joshua</a> &gt <strong>Chapter 22</strong></div><p><span class="verse"><a name="1">1</a>Allora Giosuè convocò i Rubeniti, i Gaditi e metà della tribù di Manàsse</span> <span class="verse"><a name="2">2</a>e disse loro: "Voi avete osservato quanto Mosè, servo del Signore, vi aveva ordinato e avete obbedito alla mia voce, in tutto quello che io vi ho comandato.</span> <span class="verse"><a name="3">3</a>Non avete abbandonato i vostri fratelli durante questo lungo tempo fino ad oggi e avete osservato il comando del Signore vostro Dio.</span> <span class="verse"><a name="4">4</a>Ora che il Signore vostro Dio ha dato tranquillità ai vostri fratelli, come aveva loro promesso, tornate e andate alle vostre tende, nel paese che vi appartiene, e che Mosè, servo del Signore, vi ha assegnato oltre il Giordano.</span> <span class="verse"><a name="5">5</a>Soltanto abbiate gran cura di eseguire i comandi e la legge che Mosè, servo del Signore, vi ha dato, amando il Signore vostro Dio, camminando in tutte le sue vie, osservando i suoi comandi, restando fedeli a lui e servendolo con tutto il cuore e con tutta l`anima".</span> <span class="verse"><a name="6">6</a>Poi Giosuè li benedisse e li congedò ed essi tornarono alle loro tende.</span> <span class="verse"><a name="7">7</a>Mosè  aveva dato a metà della tribù di Manàsse un possesso in Basan e Giosuè diede all`altra metà un possesso tra i loro fratelli, di qua del Giordano, a occidente. Quando Giosuè li rimandò alle loro tende e li benedisse,</span> <span class="verse"><a name="8">8</a>aggiunse: "Voi tornate alle vostre tende con grandi ricchezze, con bestiame molto numeroso, con argento, oro, rame, ferro e con grande quantità di vesti; dividete con i vostri fratelli il bottino, tolto ai vostri nemici".</span> <span class="verse"><a name="9">9</a>I figli di Ruben, i figli di Gad e metà della tribù di Manàsse dunque tornarono, dopo aver lasciato gli Israeliti a Silo, nel paese di Canaan, per andare nel paese di Gàlaad, il paese di loro proprietà, che avevano ricevuto in possesso, in forza del comando del Signore, per mezzo di Mosè.</span> <span class="verse"><a name="10">10</a>Quando furono giunti alle Curve del Giordano, che sono nel paese di Canaan, i figli di Ruben, i figli di Gad e metà della tribù di Manàsse vi costruirono un altare, presso il Giordano: un altare di forma grandiosa.</span> <span class="verse"><a name="11">11</a>Gli Israeliti udirono che si diceva: "Ecco i figli di Ruben, i figli di Gad e metà della tribù di Manàsse hanno costruito un altare di fronte al paese di Canaan, alle Curve del Giordano, dalla parte degli Israeliti".</span> <span class="verse"><a name="12">12</a>Quando gli Israeliti seppero questo, tutta la loro comunità si riunì a Silo per muover loro guerra.</span> <span class="verse"><a name="13">13</a>Gli Israeliti mandarono ai figli di Ruben, ai figli di Gad e metà della tribù di Manàsse nel paese di Gàlaad, Pincas, figlio del sacerdote Eleazaro,</span> <span class="verse"><a name="14">14</a>e con lui dieci capi, un capo per ciascun casato paterno di tutte le tribù d`Israele:</span> <span class="verse"><a name="15">15</a>tutti erano capi di un casato paterno fra i gruppi di migliaia d`Israele; essi andarono dai figli di Ruben, dai figli di Gad e da metà della tribù di Manàsse nel paese di Gàlaad e dissero loro:</span> <span class="verse"><a name="16">16</a>"Dice tutta la comunità del Signore: Che è questa infedeltà, che avete commessa contro il Dio d`Israele, desistendo oggi dal seguire il Signore, costruendovi un altare per ribellarvi oggi al Signore?</span> <span class="verse"><a name="17">17</a>Non ci basta l`iniquità di Peor, della quale non ci siamo ancora purificati oggi e che attirò quel flagello sulla comunità del Signore?</span> <span class="verse"><a name="18">18</a>Voi oggi desistete dal seguire il Signore! Poichè oggi vi siete ribellati al Signore, domani egli si adirerà contro tutta la comunità d`Israele.</span> <span class="verse"><a name="19">19</a>Se ritenete immondo il paese che possedete, ebbene, passate nel paese cheè possesso del Signore, doveè stabilita la Dimora del Signore, e stabilitevi in mezzo a noi; ma non ribellatevi al Signore e non fate di noi dei ribelli, costruendovi un altare oltre l`altare del Signore nostro Dio.</span> <span class="verse"><a name="20">20</a>Quando Acan figlio di Zerach commise un`infedeltà riguardo allo sterminio, non venne forse l`ira del Signore su tutta la comunità d`Israele sebbene fosse un individuo solo? Non dovette egli morire per la sua colpa?".</span> <span class="verse"><a name="21">21</a>Allora i figli di Ruben, i figli di Gad e metà della tribù di Manàsse risposero e dissero ai capi dei gruppi di migliaia d`Israele:</span> <span class="verse"><a name="22">22</a>"Dio, Dio, Signore! Dio, Dio, Signore! Lui lo sa, ma anche Israele lo sappia. Se abbiamo agito per ribellione o per infedeltà verso il Signore, che Egli non ci salvi oggi!</span> <span class="verse"><a name="23">23</a>Se abbiamo costruito un altare per desistere dal seguire il Signore; se è stato per offrire su di esso olocausti od oblazioni e per fare su di esso sacrifici di comunione, il Signore stesso ce ne chieda conto!</span> <span class="verse"><a name="24">24</a>In verità l`abbiamo fatto preoccupati di questo: pensando cio` che in avvenire i vostri figli potessero dire ai nostri figli: Che avete in comune voi con il Signore Dio d`Israele?</span> <span class="verse"><a name="25">25</a>Il Signore ha posto il Giordano come confine tra noi e voi, figli di Ruben e figli di Gad; voi non avete parte alcuna con il Signore! Così i vostri figli farebbero desistere i nostri figli dal temere il Signore.</span> <span class="verse"><a name="26">26</a>Perciò abbiamo detto: Costruiamo un altare, non per olocausti, nè per sacrifici,</span> <span class="verse"><a name="27">27</a>ma perch` sia testimonio fra noi e voi e fra i nostri discendenti dopo di noi, dimostrando che vogliamo servire al Signore dinanzi a lui, con i nostri olocausti, con le nostre vittime e con i nostri sacrifici di comunione. Così i vostri figli non potranno un giorno dire ai nostri figli: Voi non avete parte alcuna con il Signore.</span> <span class="verse"><a name="28">28</a>Abbiamo detto: Se in avvenire essi diranno questo a noi o ai nostri discendenti, noi risponderemo: Guardate la forma dell`altare del Signore, che i nostri padri fecero, non per olocausti, nè per sacrifici, ma perchè fosse di testimonio fra noi e voi.</span> <span class="verse"><a name="29">29</a>Lungi da noi l`idea di ribellarci al Signore e di desistere dal seguire il Signore, costruendo un altare per olocausti, per oblazioni o per sacrifici, oltre l`altare del Signore nostro Dio, cheè davanti alla sua Dimora!".</span> <span class="verse"><a name="30">30</a>Quando Pincas e i capi della comunità, i capi dei gruppi di migliaia d`Israele che erano con lui, udirono le parole dette dai figli di Ruben, dai figli di Gad e dai figli di Manàsse, ne rimasero soddisfatti.</span> <span class="verse"><a name="31">31</a>Pincas, figlio del sacerdote Eleazaro, disse ai figli di Ruben, ai figli di Gad e ai figli di Manàsse: "Oggi riconosciamo che il Signoreè in mezzo a noi, poichè non avete commesso questa infedeltà verso il Signore; così avete preservato gli Israeliti dal castigo del Signore".</span> <span class="verse"><a name="32">32</a>Pincas, figlio del sacerdote Eleazaro, e i capi lasciarono i figli di Ruben e i figli di Gad e tornarono dal paese di Gàlaad al paese di Canaan presso gli Israeliti, ai quali riferirono l`accaduto.</span> <span class="verse"><a name="33">33</a>La cosa piacque agli Israeliti, i quali benedissero Dio e non parlarono più di muover guerra ai figli di Ruben e di Gad, per devastare il paese che essi abitavano.</span> <span class="verse"><a name="34">34</a>I figli di Ruben e i figli di Gad chiamarono quell`altare Testimonio perchè dissero: "Esso è testimonio fra di noi che il Signore è Dio".</span> </p></div</div></div></body></html>