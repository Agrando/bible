<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/josh/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/josh">Joshua</a> &gt <strong>Chapter 5</strong></div><p><span class="verse"><a name="1">1</a>Quando tutti i re degli Amorrei, che sono oltre il Giordano ad occidente, e tutti i re dei Cananei, che erano presso il mare, seppero che il Signore aveva prosciugato le acque del Giordano davanti agli Israeliti, finchè furono passati, si sentirono venir meno il cuore e non ebbero più fiato davanti agli Israeliti.</span> <span class="verse"><a name="2">2</a>In quel tempo il Signore disse a Giosuè: "Fatti coltelli di selce e circoncidi di nuovo gli Israeliti".</span> <span class="verse"><a name="3">3</a>Giosuè si fece coltelli di selce e circoncise gli Israeliti alla collina Aralot.</span> <span class="verse"><a name="4">4</a>La ragione per cui Giosuè fece praticare la circoncisione è la seguente: tutto il popolo uscito dall`Egitto, i maschi, tutti gli uomini atti alla guerra, morirono nel deserto dopo l`uscita dall`Egitto;</span> <span class="verse"><a name="5">5</a>mentre tutto quel popolo che ne era uscito era circonciso, tutto il popolo nato nel deserto, dopo l`uscita dall`Egitto, non era circonciso.</span> <span class="verse"><a name="6">6</a>Quarant`anni infatti camminarono gli Israeliti nel deserto, finchè fu estinta tutta la nazione, cio` gli uomini atti alla guerra usciti dall`Egitto, i quali non avevano ascoltato la voce del Signore e ai quali il Signore aveva giurato di non mostrare loro quella terra, dove scorre latte e miele, che il Signore aveva giurato ai padri di darci,</span> <span class="verse"><a name="7">7</a>ma al loro posto fece sorgere i loro figli e questi circoncise Giosuè; non erano infatti circoncisi perchè non era stata fatta la circoncisione durante il viaggio.</span> <span class="verse"><a name="8">8</a>uando si terminò di circoncidere tutta la nazione, rimasero al loro posto nell`accampamento finchè furono guariti.</span> <span class="verse"><a name="9">9</a>Allora il Signore disse a Giosuè: "Oggi ho allontanato da voi l`infamia d`Egitto". Quel luogo si chiamò Gàlgala fino ad oggi.</span> <span class="verse"><a name="10">10</a>Si accamparono dunque in Gàlgala gli Israeliti e celebrarono la pasqua al quattordici del mese, alla sera, nella steppa di Gerico.</span> <span class="verse"><a name="11">11</a>Il giorno dopo la pasqua mangiarono i prodotti della regione, azzimi e frumento abbrustolito in quello stesso giorno.</span> <span class="verse"><a name="12">12</a>La manna cessò il giorno dopo, come essi ebbero mangiato i prodotti della terra e non ci fu più manna per gli Israeliti; in quell`anno mangiarono i frutti della terra di Canaan.</span> <span class="verse"><a name="13">13</a>Mentre Giosuè era presso Gerico, alzò gli occhi ed ecco, vide un uomo in piedi davanti a sè che aveva in mano una spada sguainata. Giosuè si diresse verso di lui e gli chiese: "Tu sei per noi o per i nostri avversari?".</span> <span class="verse"><a name="14">14</a>Rispose: "No, io sono il capo dell`esercito del Signore. Giungo proprio ora". Allora Giosuè cadde con la faccia a terra, si prostrò e gli disse: "Che dice il mio signore al suo servo?".</span> <span class="verse"><a name="15">15</a>Rispose il capo dell`esercito del Signore a Giosuè: "Togliti i sandali dai tuoi piedi, perchè il luogo sul quale tu stai è santo". Giosuè così fece.</span> </p></div</div></div></body></html>