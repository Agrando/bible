<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/josh/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/josh">Joshua</a> &gt <strong>Chapter 2</strong></div><p><span class="verse"><a name="1">1</a>In seguito Giosuè, figlio di Nun, di nascosto inviò da Sittim due spie, ingiungendo: "Andate, osservate il territorio e Gerico". Essi andarono ed entrarono in casa di una donna, una prostituta chiamata Raab, dove passarono la notte.</span> <span class="verse"><a name="2">2</a>Ma fu riferito al re di Gerico: "Ecco alcuni degli Israeliti sono venuti qui questa notte per esplorare il paese".</span> <span class="verse"><a name="3">3</a>Allora il re di Gerico mandò a dire a Raab: "Fà uscire gli uomini che sono venuti da te e sono entrati in casa tua, perchè  sono venuti per esplorare tutto il paese".</span> <span class="verse"><a name="4">4</a>Allora la donna prese i due uomini e, dopo averli nascosti, rispose: "Sì, sono venuti da me quegli uomini, ma non sapevo di dove fossero.</span> <span class="verse"><a name="5">5</a>Ma quando stava per chiudersi la porta della città al cader della notte, essi uscirono e non so dove siano andati. Inseguiteli subito e li raggiungerete".</span> <span class="verse"><a name="6">6</a>Essa invece li aveva fatti salire sulla terrazza e li aveva nascosti fra gli steli di lino che vi aveva accatastato.</span> <span class="verse"><a name="7">7</a>Gli uomini li inseguirono sulla strada del Giordano verso i guadi e si chiuse la porta, dopo che furono usciti gli inseguitori.</span> <span class="verse"><a name="8">8</a>Quelli non si erano ancora coricati quando la donna salì da loro sulla terrazza</span> <span class="verse"><a name="9">9</a>e disse loro: "So che il Signore vi ha assegnato il paese, che il terrore da voi gettato siè abbattuto su di noi e che tutti gli abitanti della regione sono sopraffatti dallo spavento davanti a voi,</span> <span class="verse"><a name="10">10</a>perchè  abbiamo sentito come il Signore ha prosciugato le acque del Mare Rosso davanti a voi, alla vostra uscita dall`Egitto e come avete trattato i due re Amorrei, che erano oltre il Giordano, Sicon ed Og, da voi votati allo sterminio.</span> <span class="verse"><a name="11">11</a>Lo si è saputo e il nostro cuoreè venuto meno e nessuno ardisce di fiatare dinanzi a voi, perchè  il Signore vostro Dioè Dio lassù in cielo e quaggiù sulla terra.</span> <span class="verse"><a name="12">12</a>Ora giuratemi per il Signore che, come io ho usato benevolenza, anche voi userete benevolenza alla casa di mio padre; datemi dunque un segno certo</span> <span class="verse"><a name="13">13</a>che lascerete vivi mio padre, mia madre, i miei fratelli, le mie sorelle e quanto loro appartiene e risparmierete le nostre vite dalla morte".</span> <span class="verse"><a name="14">14</a>Gli uomini le dissero: "A morte le nostre vite al posto vostro, purchè  non riveliate questo nostro affare; quando poi il Signore ci darà il paese, ti tratteremo con benevolenza e lealtà".</span> <span class="verse"><a name="15">15</a>Allora essa li fece scendere con una corda dalla finestra, perchè  la sua casa era addossata al muro di cinta; infatti sulle mura aveva l`abitazione.</span> <span class="verse"><a name="16">16</a>Disse loro: "Andate verso la montagna, perchè  non si imbattano in voi i vostri inseguitori e là rimarrete nascosti tre giorni fino al loro ritorno; poi andrete per la vostra strada".</span> <span class="verse"><a name="17">17</a>Le risposero allora gli uomini: "Saremo sciolti da questo giuramento, che ci hai fatto fare, a queste condizioni:</span> <span class="verse"><a name="18">18</a>quando noi entreremo nel paese, legherai questa cordicella di filo scarlatto alla finestra, per la quale ci hai fatto scendere e radunerai presso di te in casa tuo padre, tua madre, i tuoi fratelli e tutta la famiglia di tuo padre.</span> <span class="verse"><a name="19">19</a>Chiunque allora uscirà dalla porta di casa tua, il suo sangue ricadrà sulla sua testa e noi non ne avremo colpa; chiunque invece sarà con te in casa, il suo sangue ricada sulla nostra testa, se gli si metterà addosso una mano.</span> <span class="verse"><a name="20">20</a>Ma se tu rivelerai questo nostro affare, noi saremo liberi da ciò che ci hai fatto giurare".</span> <span class="verse"><a name="21">21</a>Essa allora rispose: "Sia così secondo le vostre parole". Poi li congedò e quelli se ne andarono. Essa legò la cordicella scarlatta alla finestra.</span> <span class="verse"><a name="22">22</a>Se ne andarono dunque e giunsero alla montagna dove rimasero tre giorni, finchè  non furono tornati gli inseguitori. Gli inseguitori li avevano cercati in ogni direzione senza trovarli.</span> <span class="verse"><a name="23">23</a>I due uomini allora tornarono sui loro passi, scesero dalla montagna, passarono il Giordano e vennero da Giosuè, figlio di Nun, e gli raccontarono quanto era loro accaduto.</span> <span class="verse"><a name="24">24</a>Dissero a Giosuè: "Dio ha messo nelle nostre mani tutto il paese e tutti gli abitanti del paese sono già disfatti dinanzi a noi".</span> </p></div</div></div></body></html>