<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/sir/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/sir">Sirach</a> &gt <strong>Chapter 32</strong></div><p><span class="verse"><a name="1">1</a>Ti hanno fatto capotavola? Non esaltarti; comportati con gli altri come uno di loro. Pensa a loro e poi mettiti a tavola;</span> <span class="verse"><a name="2">2</a>quando avrai assolto il tuo compito, accòmodati per ricrearti con loro e ricevere la corona per la tua cortesia.</span> <span class="verse"><a name="3">3</a>Parla, o anziano, ciò ti s`addice, ma con discrezione e non disturbare la musica.</span> <span class="verse"><a name="4">4</a>Quando ascolti non effonderti in chiacchiere, non fare fuori luogo il sapiente.</span> <span class="verse"><a name="5">5</a>Sigillo di rubino in un anello d`oro è un concerto musicale in un banchetto.</span> <span class="verse"><a name="6">6</a>Sigillo di smeraldo in una guarnizione d`oro è la melodia dei canti unita alla dolcezza del vino.</span> <span class="verse"><a name="7">7</a>Parla, giovinetto, se è necessario, ma appena un paio di volte, se interrogato.</span> <span class="verse"><a name="8">8</a>Compendia il tuo discorso, molte cose in poche parole; compòrtati come uno che sa ma che tace.</span> <span class="verse"><a name="9">9</a>Fra i grandi non crederti loro uguale, se un altro parla, non ciarlare troppo.</span> <span class="verse"><a name="10">10</a>Prima del tuono viene la folgore, la grazia precede l`uomo modesto.</span> <span class="verse"><a name="11">11</a>All`ora stabilita àlzati e non restare per ultimo, corri a casa e non indugiare.</span> <span class="verse"><a name="12">12</a>Là divèrtiti e fà quello che desideri, ma non peccare con un discorso arrogante.</span> <span class="verse"><a name="13">13</a>Per tutto ciò benedici chi ti ha creato, chi ti colma dei suoi benefici.</span> <span class="verse"><a name="14">14</a>Chi teme il Signore accetterà la correzione, coloro che lo ricercano troveranno il suo favore.</span> <span class="verse"><a name="15">15</a>Chi indaga la legge ne sarà appagato, ma l`ipocrita vi troverà motivo di scandalo.</span> <span class="verse"><a name="16">16</a>Quanti temono il Signore troveranno la giustizia, le loro virtù brilleranno come luci.</span> <span class="verse"><a name="17">17</a>Un uomo peccatore schiva il rimprovero, trova scuse secondo i suoi capricci.</span> <span class="verse"><a name="18">18</a>Un uomo assennato non trascura l`avvertimento, quello empio e superbo non prova alcun timore.</span> <span class="verse"><a name="19">19</a>Non far nulla senza riflessione, alla fine dell`azione non te ne pentirai.</span> <span class="verse"><a name="20">20</a>Non camminare in una via piena d`ostacoli, per non inciampare contro i sassi.</span> <span class="verse"><a name="21">21</a>Non fidarti di una via senza inciampi,</span> <span class="verse"><a name="22">22</a>e guàrdati anche dai tuoi figli.</span> <span class="verse"><a name="23">23</a>In ogni azione abbi fiducia in te stesso, poiché anche questo è osservare i comandamenti.</span> <span class="verse"><a name="24">24</a>Chi crede alla legge è attento ai comandamenti, chi confida nel Signore non resterà deluso.</span> </p></div</div></div></body></html>