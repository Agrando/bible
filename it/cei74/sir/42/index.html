<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/sir/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/sir">Sirach</a> &gt <strong>Chapter 42</strong></div><p><span class="verse"><a name="1">1</a>Non ti vergognare delle cose seguenti e non peccare per rispetto umano:</span> <span class="verse"><a name="2">2</a>della legge dell`Altissimo né dell`alleanza, della sentenza per assolvere l`empio,</span> <span class="verse"><a name="3">3</a>dei conti con il socio e con i compagni di viaggio, del dono di un`eredità agli amici,</span> <span class="verse"><a name="4">4</a>dell`esattezza della bilancia e dei pesi, dell`acquisto di molte o poche cose,</span> <span class="verse"><a name="5">5</a>della contrattazione sul prezzo con i commercianti, della frequente correzione dei figli e del far sanguinare i fianchi di uno schiavo pigro.</span> <span class="verse"><a name="6">6</a>Con una moglie malvagia è opportuno il sigillo, dove ci sono troppe mani usa la chiave.</span> <span class="verse"><a name="7">7</a>Qualunque cosa depositi, contala e pesala; il dare e l`avere sia tutto per iscritto.</span> <span class="verse"><a name="8">8</a>Non vergognarti di correggere l`insensato e lo stolto e il vecchio decrepito che disputa con i giovani; sarai così veramente assennato e approvato da ogni vivente.</span> <span class="verse"><a name="9">9</a>Una figlia è per il padre un`inquietudine segreta, la preoccupazione per lei allontana il sonno: nella sua giovinezza, perché non sfiorisca, una volta accasata, perché non sia ripudiata.</span> <span class="verse"><a name="10">10</a>Finché è ragazza, si teme che sia sedotta e che resti incinta nella casa paterna; quando è con un marito, che cada in colpa, quando è accasata, che sia sterile.</span> <span class="verse"><a name="11">11</a>Su una figlia indocile rafforza la vigilanza, perché non ti renda scherno dei nemici, oggetto di chiacchiere in città e favola della gente, sì da farti vergognare davanti a tutti.</span> <span class="verse"><a name="12">12</a>Non mostri la sua bellezza a qualsiasi uomo, non segga a ciarlare insieme con le altre donne,</span> <span class="verse"><a name="13">13</a>perché dagli abiti esce fuori la tignola e dalla donna malizia di donna.</span> <span class="verse"><a name="14">14</a>Meglio la cattiveria di un uomo che la bontà di una donna, una donna che porta vergogna fino allo scherno.</span> <span class="verse"><a name="15">15</a>Ricorderò ora le opere del Signore e descriverò quanto ho visto. Con le parole del Signore sono state create le sue opere.</span> <span class="verse"><a name="16">16</a>Il sole con il suo splendore illumina tutto, della gloria del Signore è piena la sua opera.</span> <span class="verse"><a name="17">17</a>Neppure i santi del Signore sono in grado di narrare tutte le sue meraviglie, ciò che il Signore onnipotente ha stabilito perché l`universo stesse saldo a sua gloria.</span> <span class="verse"><a name="18">18</a>Egli scruta l`abisso e il cuore e penetra tutti i loro segreti. L`Altissimo conosce tutta la scienza e osserva i segni dei tempi,</span> <span class="verse"><a name="19">19</a>annunziando le cose passate e future e svelando le tracce di quelle nascoste.</span> <span class="verse"><a name="20">20</a>Nessun pensiero gli sfugge, neppure una parola gli è nascosta.</span> <span class="verse"><a name="21">21</a>Ha ordinato le meraviglie della sua sapienza, poiché egli è da sempre e per sempre. Nulla può essergli aggiunto e nulla tolto, non ha bisogno di alcun consigliere.</span> <span class="verse"><a name="22">22</a>Quanto sono amabili tutte le sue opere! E appena una scintilla se ne può osservare.</span> <span class="verse"><a name="23">23</a>Tutte queste cose vivono e resteranno per sempre in tutte le circostanze e tutte gli obbediscono.</span> <span class="verse"><a name="24">24</a>Tutte sono a coppia, una di fronte all`altra, egli non ha fatto nulla di incompleto.</span> <span class="verse"><a name="25">25</a>L`una conferma i meriti dell`altra, chi si sazierà nel contemplare la sua gloria?</span> </p></div</div></div></body></html>