<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/sir/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/sir">Sirach</a> &gt <strong>Chapter 30</strong></div><p><span class="verse"><a name="1">1</a>Chi ama il proprio figlio usa spesso la frusta, per gioire di lui alla fine.</span> <span class="verse"><a name="2">2</a>Chi corregge il proprio figlio ne trarrà vantaggio e se ne potrà vantare con i suoi conoscenti.</span> <span class="verse"><a name="3">3</a>Chi ammaestra il proprio figlio renderà geloso il nemico, mentre davanti agli amici potrà gioire.</span> <span class="verse"><a name="4">4</a>Muore il padre? E` come se non morisse, perché lascia un suo simile dopo di sé.</span> <span class="verse"><a name="5">5</a>Durante la vita egli gioiva nel contemplarlo, in punto di morte non prova dolore.</span> <span class="verse"><a name="6">6</a>Di fronte ai nemici lascia un vendicatore, per gli amici uno che sa ricompensarli.</span> <span class="verse"><a name="7">7</a>Chi accarezza un figlio ne fascerà poi le ferite, a ogni grido il suo cuore sarà sconvolto.</span> <span class="verse"><a name="8">8</a>Un cavallo non domato diventa restio, un figlio lasciato a se stesso diventa sventato.</span> <span class="verse"><a name="9">9</a>Coccola il figlio ed egli ti incuterà spavento, scherza con lui, ti procurerà dispiaceri.</span> <span class="verse"><a name="10">10</a>Non ridere con lui per non doverti con lui rattristare, che non debba digrignare i denti alla fine.</span> <span class="verse"><a name="11">11</a>Non concedergli libertà in gioventù, non prendere alla leggera i suoi difetti.</span> <span class="verse"><a name="12">12</a>Piegagli il collo in gioventù e battigli le costole finché è fanciullo, perché poi intestardito non ti disobbedisca e tu ne abbia un profondo dolore.</span> <span class="verse"><a name="13">13</a>Educa tuo figlio e prenditi cura di lui, così non dovrai affrontare la sua insolenza.</span> <span class="verse"><a name="14">14</a>Meglio un povero di aspetto sano e forte che un ricco malato nel suo corpo.</span> <span class="verse"><a name="15">15</a>Salute e vigore valgono più di tutto l`oro, un corpo robusto più di un`immensa fortuna.</span> <span class="verse"><a name="16">16</a>Non c`è ricchezza migliore della salute del corpo e non c`è contentezza al di sopra della gioia del cuore.</span> <span class="verse"><a name="17">17</a>Meglio la morte che una vita amara, il riposo eterno che una malattia cronica.</span> <span class="verse"><a name="18">18</a>Leccornie versate su una bocca chiusa tali le offerte cibarie poste su una tomba.</span> <span class="verse"><a name="19">19</a>A che serve all`idolo l`offerta di frutti? Esso non mangia né sente il profumo; così è il perseguitato dal Signore.</span> <span class="verse"><a name="20">20</a>Osserva con gli occhi e sospira, come un eunuco che abbraccia una vergine e sospira.</span> <span class="verse"><a name="21">21</a>Non abbandonarti alla tristezza, non tormentarti con i tuoi pensieri.</span> <span class="verse"><a name="22">22</a>La gioia del cuore è vita per l`uomo, l`allegria di un uomo è lunga vita.</span> <span class="verse"><a name="23">23</a>Distrai la tua anima, consola il tuo cuore, tieni lontana la malinconia. La malinconia ha rovinato molti, da essa non si ricava nulla di buono.</span> <span class="verse"><a name="24">24</a>Gelosia e ira accorciano i giorni, la preoccupazione anticipa la vecchiaia.</span> <span class="verse"><a name="25">25</a>Un cuore sereno è anche felice davanti ai cibi, quello che mangia egli gusta.</span> </p></div</div></div></body></html>