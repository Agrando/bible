<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/sir/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/sir">Sirach</a> &gt <strong>Chapter 17</strong></div><p><span class="verse"><a name="1">1</a>Il Signore creò l`uomo dalla terra e ad essa lo fa tornare di nuovo.</span> <span class="verse"><a name="2">2</a>Egli assegnò agli uomini giorni contati e un tempo fissato, diede loro il dominio di quanto è sulla terra.</span> <span class="verse"><a name="3">3</a>Secondo la sua natura li rivestì di forza, e a sua immagine li formò.</span> <span class="verse"><a name="4">4</a>Egli infuse in ogni essere vivente il timore dell`uomo, perché l`uomo dominasse sulle bestie e sugli uccelli.</span> <span class="verse"><a name="5">5</a>Discernimento, lingua, occhi, orecchi e cuore diede loro perché ragionassero.</span> <span class="verse"><a name="6">6</a>Li riempì di dottrina e d`intelligenza, e indicò loro anche il bene e il male.</span> <span class="verse"><a name="7">7</a>Pose lo sguardo nei loro cuori per mostrar loro la grandezza delle sue opere.</span> <span class="verse"><a name="8">8</a>Loderanno il suo santo nome per narrare la grandezza delle sue opere.</span> <span class="verse"><a name="9">9</a>Inoltre pose davanti a loro la scienza e diede loro in eredità la legge della vita.</span> <span class="verse"><a name="10">10</a>Stabilì con loro un`alleanza eterna e fece loro conoscere i suoi decreti.</span> <span class="verse"><a name="11">11</a>I loro occhi contemplarono la grandezza della sua gloria, i loro orecchi sentirono la magnificenza della sua voce.</span> <span class="verse"><a name="12">12</a>Disse loro: "Guardatevi da ogni ingiustizia!" e diede a ciascuno precetti verso il prossimo.</span> <span class="verse"><a name="13">13</a>Le loro vie sono sempre davanti a lui, non restano nascoste ai suoi occhi.</span> <span class="verse"><a name="14">14</a>Su ogni popolo mise un capo, ma Israele è la porzione del Signore.</span> <span class="verse"><a name="15">15</a>Tutte le loro opere sono davanti a lui come il sole, i suoi occhi osservano sempre la loro condotta.</span> <span class="verse"><a name="16">16</a>A lui non sono nascoste le loro ingiustizie, tutti i loro peccati sono davanti al Signore.</span> <span class="verse"><a name="17">17</a>La beneficenza dell`uomo è per lui come un sigillo, egli serberà la generosità come la propria pupilla.</span> <span class="verse"><a name="18">18</a>Alla fine si leverà e renderà loro la ricompensa, riverserà su di loro il contraccambio.</span> <span class="verse"><a name="19">19</a>Ma a chi si pente egli offre il ritorno, consola quanti vengono meno nella pazienza.</span> <span class="verse"><a name="20">20</a>Ritorna al Signore e cessa di peccare, prega davanti a lui e cessa di offendere.</span> <span class="verse"><a name="21">21</a>Fà ritorno all`Altissimo e volta le spalle all`ingiustizia; detesta interamente l`iniquità.</span> <span class="verse"><a name="22">22</a>Negli inferi infatti chi loderà l`Altissimo, al posto dei viventi e di quanti gli rendono lode?</span> <span class="verse"><a name="23">23</a>Da un morto, che non è più, la riconoscenza si perde, chi è vivo e sano loda il Signore.</span> <span class="verse"><a name="24">24</a>Quanto è grande la misericordia del Signore, il suo perdono per quanti si convertono a lui!</span> <span class="verse"><a name="25">25</a>L`uomo non può avere tutto, poiché un figlio dell`uomo non è immortale.</span> <span class="verse"><a name="26">26</a>Che c`è di più luminoso del sole? Anch`esso scompare. Così carne e sangue pensano al male.</span> <span class="verse"><a name="27">27</a>Esso sorveglia le schiere dell`alto cielo, ma gli uomini sono tutti terra e cenere.</span> </p></div</div></div></body></html>