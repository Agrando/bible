<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 51</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/sir/51"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/sir">Sirach</a> &gt <strong>Chapter 51</strong></div><p><span class="verse"><a name="1">1</a>Ti glorificherò, Signore mio re, ti loderò, Dio mio salvatore; glorificherò il tuo nome,</span> <span class="verse"><a name="2">2</a>perché fosti mio protettore e mio aiuto e hai liberato il mio corpo dalla perdizione, dal laccio di una lingua calunniatrice, dalle labbra che proferiscono menzogne; di fronte a quanti mi circondavano sei stato il mio aiuto e mi hai liberato,</span> <span class="verse"><a name="3">3</a>secondo la tua grande misericordia e per il tuo nome, dai morsi di chi stava per divorarmi, dalla mano di quanti insidiavano alla mia vita, dalle molte tribolazioni di cui soffrivo,</span> <span class="verse"><a name="4">4</a>dal soffocamento di una fiamma avvolgente, e dal fuoco che non avevo acceso,</span> <span class="verse"><a name="5">5</a>dal profondo seno degli inferi, dalla lingua impura e dalla parola falsa.</span> <span class="verse"><a name="6">6</a>Una calunnia di lingua ingiusta era giunta al re. La mia anima era vicina alla morte, la mia vita era alle porte degli inferi.</span> <span class="verse"><a name="7">7</a>Mi assalivano dovunque e nessuno mi aiutava; mi rivolsi per soccorso agli uomini, ma invano.</span> <span class="verse"><a name="8">8</a>Allora mi ricordai delle tue misericordie, Signore, e delle tue opere che sono da sempre, perché tu liberi quanti sperano in te, li salvi dalla mano dei nemici.</span> <span class="verse"><a name="9">9</a>Ed innalzi dalla terra la mia supplica; pregai per la liberazione dalla morte.</span> <span class="verse"><a name="10">10</a>Esclamai: "Signore, mio padre tu sei e campione della mia salvezza, non mi abbandonare nei giorni dell`angoscia, nel tempo dello sconforto e della desolazione. Io loderò sempre il tuo nome; canterò inni a te con riconoscenza".</span> <span class="verse"><a name="11">11</a>La mia supplica fu esaudita; tu mi salvasti infatti dalla rovina e mi strappasti da una cattiva situazione.</span> <span class="verse"><a name="12">12</a>Per questo ti ringrazierò e ti loderò, benedirò il nome del Signore.</span> <span class="verse"><a name="13">13</a>Quando ero ancora giovane, prima di viaggiare, ricercai assiduamente la sapienza nella preghiera.</span> <span class="verse"><a name="14">14</a>Davanti al santuario pregando la domandavo, e sino alla fine la ricercherò.</span> <span class="verse"><a name="15">15</a>Del suo fiorire, come uva vicina a maturare, il mio cuore si rallegrò. Il mio piede si incamminò per la via retta; dalla giovinezza ho seguito le sue orme.</span> <span class="verse"><a name="16">16</a>Chinai un poco l`orecchio per riceverla; vi trovai un insegnamento abbondante.</span> <span class="verse"><a name="17">17</a>Con essa feci progresso; renderò gloria a chi mi ha concesso la sapienza.</span> <span class="verse"><a name="18">18</a>Sì, ho deciso di metterla in pratica; sono stato zelante nel bene, non resterò confuso.</span> <span class="verse"><a name="19">19</a>La mia anima si è allenata in essa; fui diligente nel praticare la legge. Ho steso le mani verso l`alto; ho deplorato che la si ignori.</span> <span class="verse"><a name="20">20</a>A lei rivolsi il mio desiderio, e la trovai nella purezza. In essa acquistai senno fin da principio; per questo non la abbandonerò.</span> <span class="verse"><a name="21">21</a>Le mie viscere si commossero nel ricercarla; per questo ottenni il suo prezioso acquisto.</span> <span class="verse"><a name="22">22</a>Il Signore mi ha dato in ricompensa una lingua, con cui lo loderò.</span> <span class="verse"><a name="23">23</a>Avvicinatevi, voi che siete senza istruzione, prendete dimora nella mia scuola.</span> <span class="verse"><a name="24">24</a>Fino a quando volete rimanerne privi, mentre la vostra anima ne è tanto assetata?</span> <span class="verse"><a name="25">25</a>Ho aperto la bocca e ho parlato: "Acquistatela senza denaro.</span> <span class="verse"><a name="26">26</a>Sottoponete il collo al suo giogo, accogliete l`istruzione. Essa è vicina e si può trovare.</span> <span class="verse"><a name="27">27</a>Vedete con gli occhi che poco mi faticai, e vi trovai per me una grande pace.</span> <span class="verse"><a name="28">28</a>Acquistate anche l`istruzione con molto denaro; con essa otterrete molto oro.</span> <span class="verse"><a name="29">29</a>Si diletti l`anima vostra della misericordia del Signore; non vogliate vergognarvi di lodarlo.</span> <span class="verse"><a name="30">30</a>Compite la vostra opera prima del tempo ed egli a suo tempo vi ricompenserà".Libri sapienzialiLibri sapienziali - Siracide</span> </p></div</div></div></body></html>