<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/sir/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/sir">Sirach</a> &gt <strong>Chapter 12</strong></div><p><span class="verse"><a name="1">1</a>Se fai il bene, sappi a chi lo fai; così avrai una ricompensa per i tuoi benefici.</span> <span class="verse"><a name="2">2</a>Fà il bene al pio e ne avrai il contraccambio, se non da lui, certo dall`Altissimo.</span> <span class="verse"><a name="3">3</a>Nessun beneficio a chi si ostina nel male né a chi rifiuta di fare l`elemosina.</span> <span class="verse"><a name="4">4</a>Dá al pio e non aiutare il peccatore.</span> <span class="verse"><a name="5">5</a>Benefica il misero e non dare all`empio, impedisci che gli diano il pane e tu non dargliene, perché egli non ne usi per dominarti; difatti tu riceverai il male in doppia misura per tutti i benefici che gli avrai fatto.</span> <span class="verse"><a name="6">6</a>Poiché anche l`Altissimo odia i peccatori e farà giustizia degli empi.</span> <span class="verse"><a name="7">7</a>Dá al buono e non aiutare il peccatore.</span> <span class="verse"><a name="8">8</a>L`amico non si può riconoscere nella prosperità, ma nell`avversità il nemico non si nasconderà.</span> <span class="verse"><a name="9">9</a>Quando uno prospera, i suoi nemici sono nel dolore; ma quando uno è infelice, anche l`amico se ne separa.</span> <span class="verse"><a name="10">10</a>Non fidarti mai del tuo nemico, poiché, come il metallo s`arrugginisce, così la sua malvagità.</span> <span class="verse"><a name="11">11</a>Anche se si abbassa e cammina curvo, stá attento e guardati da lui; compòrtati con lui come chi pulisce uno specchio e ti accorgerai che la sua ruggine non resiste a lungo.</span> <span class="verse"><a name="12">12</a>Non metterlo al tuo fianco,perché non ti rovesci e si ponga al tuo posto,non farlo sedere alla tua destra,perché non ricerchi la tua sedia,e alla fine tu conosca la verità delle mie parolee senta rimorso per i miei detti.</span> <span class="verse"><a name="13">13</a>Chi avrà pietà di un incantatore morso da un serpente e di quanti si avvicinano alle belve?</span> <span class="verse"><a name="14">14</a>Così capita a chi si associa a un peccatore e s`imbratta dei suoi misfatti.</span> <span class="verse"><a name="15">15</a>Per un momento rimarrà con te, ma se cadi, egli non reggerà più.</span> <span class="verse"><a name="16">16</a>Il nemico ha il dolce sulle labbra, ma in cuore medita di gettarti in una fossa. Il nemico avrà lacrime agli occhi, ma se troverà l`occasione, non si sazierà del tuo sangue.</span> <span class="verse"><a name="17">17</a>Se ti capiterà il male, egli sarà là per il primo e, con il pretesto di aiutarti, ti prenderà per il tallone.</span> <span class="verse"><a name="18">18</a>Scuoterà il capo e batterà le mani, poi bisbigliando a lungo cambierà faccia.</span> </p></div</div></div></body></html>