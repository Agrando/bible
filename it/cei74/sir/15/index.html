<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/sir/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/sir">Sirach</a> &gt <strong>Chapter 15</strong></div><p><span class="verse"><a name="1">1</a>Così agirà chi teme il Signore; chi è fedele alla legge otterrà anche la sapienza.</span> <span class="verse"><a name="2">2</a>Essa gli andrà incontro come una madre, l`accoglierà come una vergine sposa;</span> <span class="verse"><a name="3">3</a>lo nutrirà con il pane dell`intelligenza, e l`acqua della sapienza gli darà da bere.</span> <span class="verse"><a name="4">4</a>Egli si appoggerà su di lei e non vacillerà, si affiderà a lei e non resterà confuso.</span> <span class="verse"><a name="5">5</a>Essa l`innalzerà sopra i suoi compagni e gli farà aprir bocca in mezzo all`assemblea;</span> <span class="verse"><a name="6">6</a>egli troverà contentezza e una corona di gioia e otterrà fama perenne.</span> <span class="verse"><a name="7">7</a>Gli insensati non conseguiranno mai la sapienza, i peccatori non la contempleranno mai.</span> <span class="verse"><a name="8">8</a>Essa sta lontana dalla superbia, i bugiardi non pensano ad essa.</span> <span class="verse"><a name="9">9</a>La sua lode non s`addice alla bocca del peccatore, perché non gli è stata concessa dal Signore.</span> <span class="verse"><a name="10">10</a>La lode infatti va celebrata con sapienza; è il Signore che la dirigerà.</span> <span class="verse"><a name="11">11</a>Non dire: "Mi son ribellato per colpa del Signore", perché ciò che egli detesta, non devi farlo.</span> <span class="verse"><a name="12">12</a>Non dire: "Egli mi ha sviato", perché egli non ha bisogno di un peccatore.</span> <span class="verse"><a name="13">13</a>Il Signore odia ogni abominio, esso non è voluto da chi teme Dio.</span> <span class="verse"><a name="14">14</a>Egli da principio creò l`uomo e lo lasciò in balìa del suo proprio volere.</span> <span class="verse"><a name="15">15</a>Se vuoi, osserverai i comandamenti; l`essere fedele dipenderà dal tuo buonvolere.</span> <span class="verse"><a name="16">16</a>Egli ti ha posto davanti il fuoco e l`acqua; là dove vuoi stenderai la tua mano.</span> <span class="verse"><a name="17">17</a>Davanti agli uomini stanno la vita e la morte; a ognuno sarà dato ciò che a lui piacerà.</span> <span class="verse"><a name="18">18</a>Grande infatti è la sapienza del Signore, egli è onnipotente e vede tutto.</span> <span class="verse"><a name="19">19</a>I suoi occhi su coloro che lo temono, egli conosce ogni azione degli uomini.</span> <span class="verse"><a name="20">20</a>Egli non ha comandato a nessuno di essere empio e non ha dato a nessuno il permesso di peccare.</span> </p></div</div></div></body></html>