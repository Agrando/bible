<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/sir/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/sir">Sirach</a> &gt <strong>Chapter 24</strong></div><p><span class="verse"><a name="1">1</a>La sapienza loda se stessa, si vanta in mezzo al suo popolo.</span> <span class="verse"><a name="2">2</a>Nell`assemblea dell`Altissimo apre la bocca, si glorifica davanti alla sua potenza:</span> <span class="verse"><a name="3">3</a>"Io sono uscita dalla bocca dell`Altissimo e ho ricoperto come nube la terra.</span> <span class="verse"><a name="4">4</a>Ho posto la mia dimora lassù, il mio trono era su una colonna di nubi.</span> <span class="verse"><a name="5">5</a>Il giro del cielo da sola ho percorso, ho passeggiato nelle profondità degli abissi.</span> <span class="verse"><a name="6">6</a>Sulle onde del mare e su tutta la terra, su ogni popolo e nazione ho preso dominio.</span> <span class="verse"><a name="7">7</a>Fra tutti questi cercai un luogo di riposo, in quale possedimento stabilirmi.</span> <span class="verse"><a name="8">8</a>Allora il creatore dell`universo mi diede un ordine, il mio creatore mi fece posare la tenda e mi disse: Fissa la tenda in Giacobbe e prendi in eredità Israele.</span> <span class="verse"><a name="9">9</a>Prima dei secoli, fin dal principio, egli mi creò; per tutta l`eternità non verrò meno.</span> <span class="verse"><a name="10">10</a>Ho officiato nella tenda santa davanti a lui, e così mi sono stabilita in Sion.</span> <span class="verse"><a name="11">11</a>Nella città amata mi ha fatto abitare; in Gerusalemme è il mio potere.</span> <span class="verse"><a name="12">12</a>Ho posto le radici in mezzo a un popolo glorioso, nella porzione del Signore, sua eredità.</span> <span class="verse"><a name="13">13</a>Sono cresciuta come un cedro sul Libano, come un cipresso sui monti dell`Ermon.</span> <span class="verse"><a name="14">14</a>Sono cresciuta come una palma in Engaddi, come le piante di rose in Gerico, come un ulivo maestoso nella pianura; sono cresciuta come un platano.</span> <span class="verse"><a name="15">15</a>Come cinnamòmo e balsamo ho diffuso profumo; come mirra scelta ho sparso buon odore; come gàlbano, ònice e storàce, come nuvola di incenso nella tenda.</span> <span class="verse"><a name="16">16</a>Come un terebinto ho esteso i rami e i miei rami son rami di maestà e di bellezza.</span> <span class="verse"><a name="17">17</a>Io come una vite ho prodotto germogli graziosi e i miei fiori, frutti di gloria e ricchezza.</span> <span class="verse"><a name="18">18</a>Avvicinatevi a me, voi che mi desiderate, e saziatevi dei miei prodotti.</span> <span class="verse"><a name="19">19</a>Poiché il ricordo di me è più dolce del miele, il possedermi è più dolce del favo di miele.</span> <span class="verse"><a name="20">20</a>Quanti si nutrono di me avranno ancora fame e quanti bevono di me, avranno ancora sete.</span> <span class="verse"><a name="21">21</a>Chi mi obbedisce non si vergognerà, chi compie le mie opere non peccherà".</span> <span class="verse"><a name="22">22</a>Tutto questo è il libro dell`alleanza del Dio altissimo, la legge che ci ha imposto Mosè, l`eredità delle assemblee di Giacobbe.</span> <span class="verse"><a name="23">23</a>Essa trabocca di sapienza come il Pison e come il Tigri nella stagione dei frutti nuovi;</span> <span class="verse"><a name="24">24</a>fa traboccare l`intelligenza come l`Eufrate e come il Giordano nei giorni della mietitura;</span> <span class="verse"><a name="25">25</a>espande la dottrina come il Nilo, come il Ghicon nei giorni della vendemmia.</span> <span class="verse"><a name="26">26</a>Il primo non ne esaurisce la conoscenza né l`ultimo la può pienamente indagare.</span> <span class="verse"><a name="27">27</a>Il suo pensiero infatti è più vasto del mare e il suo consiglio più del grande abisso.</span> <span class="verse"><a name="28">28</a>Io sono come un canale derivante da un fiume e come un corso d`acqua sono uscita verso un giardino.</span> <span class="verse"><a name="29">29</a>Ho detto: "Innaffierò il mio giardino e irrigherò la mia aiuola". Ed ecco il mio canale è diventato un fiume, il mio fiume è diventato un mare.</span> <span class="verse"><a name="30">30</a>Farò ancora splendere la mia dottrina come l`aurora; la farò brillare molto lontano.</span> <span class="verse"><a name="31">31</a>Riverserò ancora l`insegnamento come una profezia, lo lascerò per le generazioni future.</span> <span class="verse"><a name="32">32</a>Vedete, non ho lavorato solo per me, ma per quanti cercano la dottrina.</span> </p></div</div></div></body></html>