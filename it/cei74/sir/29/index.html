<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/sir/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/sir">Sirach</a> &gt <strong>Chapter 29</strong></div><p><span class="verse"><a name="1">1</a>Chi pratica la misericordia concede prestiti al prossimo, chi lo soccorre di propria mano osserva i comandamenti.</span> <span class="verse"><a name="2">2</a>Dá in prestito al prossimo nel tempo del bisogno, e a tua volta restituisci al prossimo nel momento fissato.</span> <span class="verse"><a name="3">3</a>Mantieni la parola e sii leale con lui, così troverai in ogni momento quanto ti occorre.</span> <span class="verse"><a name="4">4</a>Molti considerano il prestito come cosa trovata e causano fastidi a coloro che li hanno aiutati.</span> <span class="verse"><a name="5">5</a>Prima di ricevere, ognuno bacia le mani del creditore, parla con tono umile per ottenere gli averi dell`amico; ma alla scadenza cerca di guadagnare tempo, restituisce piagnistei e incolpa le circostanze.</span> <span class="verse"><a name="6">6</a>Se riesce a pagare il creditore riceverà appena la metà, e dovrà considerarla come una cosa trovata. In caso contrario, il creditore sarà frodato dei suoi averi e avrà senza motivo un nuovo nemico; maledizioni e ingiurie gli restituirà, renderà insulti invece dell`onore dovuto.</span> <span class="verse"><a name="7">7</a>Molti perciò, per tale cattiveria, rifiutan di prestare: hanno paura di perdere i beni senza ragione.</span> <span class="verse"><a name="8">8</a>Tuttavia sii longanime con il misero, e non fargli attender troppo l`elemosina.</span> <span class="verse"><a name="9">9</a>Per il comandamento soccorri il povero, secondo la sua necessità non rimandarlo a mani vuote.</span> <span class="verse"><a name="10">10</a>Perdi pure denaro per un fratello e amico, non si arrugginisca inutilmente sotto una pietra.</span> <span class="verse"><a name="11">11</a>Sfrutta le ricchezze secondo i comandi dell`Altissimo; ti saranno più utili dell`oro.</span> <span class="verse"><a name="12">12</a>Rinserra l`elemosina nei tuoi scrigni ed essa ti libererà da ogni disgrazia.</span> <span class="verse"><a name="13">13</a>Meglio di uno scudo resistente e di una lancia pesante, combatterà per te di fronte al nemico.</span> <span class="verse"><a name="14">14</a>L`uomo buono garantisce per il prossimo, chi ha perduto il pudore lo abbandona.</span> <span class="verse"><a name="15">15</a>Non dimenticare il favore di chi si è fatto garante, poiché egli si è impegnato per te.</span> <span class="verse"><a name="16">16</a>Il peccatore dilapida i beni del suo garante, l`ingrato di proposito abbandonerà chi l`ha salvato.</span> <span class="verse"><a name="17">17</a>La cauzione ha rovinato molta gente onesta, li ha sballottati come onda del mare.</span> <span class="verse"><a name="18">18</a>Ha mandato in esilio uomini potenti, costretti a errare fra genti straniere.</span> <span class="verse"><a name="19">19</a>Un peccatore che offre premurosamente garanzia e ricerca guadagni, sarà coinvolto in processi.</span> <span class="verse"><a name="20">20</a>Aiuta il tuo prossimo secondo la tua possibilità e bada a te stesso per non cadere.</span> <span class="verse"><a name="21">21</a>Indispensabili alla vita sono l`acqua, il pane, il vestito e una casa che serva da riparo.</span> <span class="verse"><a name="22">22</a>E` meglio vivere da povero sotto un tetto di tavole, che godere di cibi sontuosi in case altrui.</span> <span class="verse"><a name="23">23</a>Del poco come del molto sii contento, così non udirai il disprezzo come straniero.</span> <span class="verse"><a name="24">24</a>Triste vita andare di casa in casa, non potrai aprir bocca, dove sarai come straniero.</span> <span class="verse"><a name="25">25</a>Avrai ospiti, mescerai vino senza un grazie, inoltre ascolterai cose amare:</span> <span class="verse"><a name="26">26</a>"Su, forestiero, apparecchia la tavola, se hai qualche cosa sotto mano, dammi da mangiare".</span> <span class="verse"><a name="27">27</a>"Vattene, forestiero, cedi il posto a persona onorata; mio fratello sarà mio ospite, ho bisogno della casa".</span> <span class="verse"><a name="28">28</a>Tali cose sono dure per un uomo che abbia intelligenza: i rimproveri per l`ospitalità e gli insulti di un creditore.</span> </p></div</div></div></body></html>