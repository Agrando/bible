<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/sir/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/sir">Sirach</a> &gt <strong>Chapter 19</strong></div><p><span class="verse"><a name="1">1</a>Un operaio ubriacone non arricchirà; chi disprezza il poco cadrà presto.</span> <span class="verse"><a name="2">2</a>Vino e donne traviano anche i saggi, ancor più temerario è chi frequenta prostitute.</span> <span class="verse"><a name="3">3</a>Tarli e vermi lo erediteranno, il temerario sarà eliminato.</span> <span class="verse"><a name="4">4</a>Chi si fida con troppa facilità è di animo leggero, chi pecca danneggia se stesso.</span> <span class="verse"><a name="5">5</a>Chi si compiace del male sarà condannato;</span> <span class="verse"><a name="6">6</a>chi odia la loquacità sfugge al male.</span> <span class="verse"><a name="7">7</a>Non riferire mai una diceria e non ne avrai alcun danno;</span> <span class="verse"><a name="8">8</a>non parlarne né all`amico né al nemico, e se puoi farlo senza colpa, non svelar nulla.</span> <span class="verse"><a name="9">9</a>Altrimenti chi ti ascolta diffiderà di te e all`occasione ti avrà in odio.</span> <span class="verse"><a name="10">10</a>Hai udito una parola? Muoia con te! Stá sicuro, non ti farà scoppiare.</span> <span class="verse"><a name="11">11</a>Per una parola lo stolto ha i dolori, come la partoriente per un bambino.</span> <span class="verse"><a name="12">12</a>Una freccia confitta nella carne della coscia: tale una parola in seno allo stolto.</span> <span class="verse"><a name="13">13</a>Interroga l`amico: forse non ha fatto nulla, e se qualcosa ha fatto, perché non continui più.</span> <span class="verse"><a name="14">14</a>Interroga il prossimo: forse non ha detto nulla, e se qualcosa ha detto, perché non lo ripeta.</span> <span class="verse"><a name="15">15</a>Interroga l`amico, perché spesso si tratta di calunnia; non credere a ogni parola.</span> <span class="verse"><a name="16">16</a>C`è chi sdrucciola, ma non di proposito; e chi non ha peccato con la sua lingua?</span> <span class="verse"><a name="17">17</a>Interroga il tuo prossimo, prima di minacciarlo; fà intervenire la legge dell`Altissimo.</span> <span class="verse"><a name="18">18</a>Tutta la sapienza è timore di Dio e in ogni sapienza è la pratica della legge.</span> <span class="verse"><a name="19">19</a>Non c`è sapienza nella conoscenza del male; non è mai prudenza il consiglio dei peccatori.</span> <span class="verse"><a name="20">20</a>V`è un`abilità che è abominevole, c`è uno stolto cui manca solo la saggezza.</span> <span class="verse"><a name="21">21</a>Meglio uno di scarsa intelligenza ma timorato, che uno molto intelligente ma trasgressore della legge.</span> <span class="verse"><a name="22">22</a>Esiste un`abilità scaltra, ma ingiusta; c`è chi intriga per prevalere in giudizio.</span> <span class="verse"><a name="23">23</a>C`è il malvagio curvo nella sua tristezza, ma il suo intimo è pieno di inganno;</span> <span class="verse"><a name="24">24</a>abbassa il volto e finge di essere sordo, ma, quando non è osservato, avrà il sopravvento.</span> <span class="verse"><a name="25">25</a>E se per mancanza di forza gli è impedito di peccare, all`occasione propizia farà del male.</span> <span class="verse"><a name="26">26</a>Dall`aspetto si conosce l`uomo; dal volto si conosce l`uomo di senno.</span> <span class="verse"><a name="27">27</a>Il vestito di un uomo, la bocca sorridente e la sua andatura rivelano quello che è.</span> </p></div</div></div></body></html>