<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/sir/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/sir">Sirach</a> &gt <strong>Chapter 18</strong></div><p><span class="verse"><a name="1">1</a>Colui che vive per sempre ha creato l`intero universo.</span> <span class="verse"><a name="2">2</a>Il Signore soltanto è riconosciuto giusto.</span> <span class="verse"><a name="3">3</a>A nessuno è possibile svelare le sue opere e chi può indagare le sue grandezze?</span> <span class="verse"><a name="4">4</a>La potenza della sua maestà chi potrà misurarla? Chi riuscirà a narrare le sue misericordie?</span> <span class="verse"><a name="5">5</a>Non c`è nulla da togliere e nulla da aggiungere; non è possibile indagare le meraviglie del Signore.</span> <span class="verse"><a name="6">6</a>Quando uno ha finito, allora comincia; quando si ferma, allora rimane perplesso.</span> <span class="verse"><a name="7">7</a>Che è l`uomo? E a che può servire? Qual è il suo bene e qual è il suo male?</span> <span class="verse"><a name="8">8</a>Quanto al numero dei giorni dell`uomo, cento anni sono già molti.</span> <span class="verse"><a name="9">9</a>Come una goccia d`acqua nel mare e un grano di sabbia così questi pochi anni in un giorno dell`eternità.</span> <span class="verse"><a name="10">10</a>Per questo il Signore è paziente con gli uomini e riversa su di essi la sua misericordia.</span> <span class="verse"><a name="11">11</a>Vede e conosce che la loro sorte è misera, per questo moltiplica il perdono.</span> <span class="verse"><a name="12">12</a>La misericordia dell`uomo riguarda il prossimo, la misericordia del Signore ogni essere vivente.</span> <span class="verse"><a name="13">13</a>Egli rimprovera, corregge, ammaestra e guida come un pastore il suo gregge.</span> <span class="verse"><a name="14">14</a>Ha pietà di quanti accettano la dottrina e di quanti sono zelanti per le sue decisioni.</span> <span class="verse"><a name="15">15</a>Figlio, ai benefici non aggiungere il rimprovero, e a ogni dono parole amare.</span> <span class="verse"><a name="16">16</a>La rugiada non mitiga forse il calore? Così una parola è più pregiata del dono.</span> <span class="verse"><a name="17">17</a>Ecco, non vale una parola più di un ricco dono? L`uomo caritatevole offre l`una e l`altro.</span> <span class="verse"><a name="18">18</a>Lo stolto rimprovera senza riguardo, il dono dell`invidioso fa languire gli occhi.</span> <span class="verse"><a name="19">19</a>Prima di parlare, impara; curati ancor prima di ammalarti.</span> <span class="verse"><a name="20">20</a>Prima del giudizio esamina te stesso, così al momento del verdetto troverai perdono.</span> <span class="verse"><a name="21">21</a>Umìliati, prima di cadere malato, e quando hai peccato, mostra il pentimento.</span> <span class="verse"><a name="22">22</a>Nulla ti impedisca di soddisfare a tempo un voto, non aspettare fino alla morte per sdebitarti.</span> <span class="verse"><a name="23">23</a>Prima di fare un voto prepara te stesso, non fare come un uomo che tenta il Signore.</span> <span class="verse"><a name="24">24</a>Pensa all`ira del giorno della morte, al tempo della vendetta, quando egli distoglierà lo sguardo da te.</span> <span class="verse"><a name="25">25</a>Pensa alla carestia nel tempo dell`abbondanza; alla povertà e all`indigenza nei giorni di ricchezza.</span> <span class="verse"><a name="26">26</a>Dal mattino alla sera il tempo cambia; e tutto è effimero davanti al Signore.</span> <span class="verse"><a name="27">27</a>Un uomo saggio è circospetto in ogni cosa; nei giorni del peccato si astiene dalla colpa.</span> <span class="verse"><a name="28">28</a>Ogni uomo assennato conosce la sapienza e a colui che l`ha trovata rende omaggio.</span> <span class="verse"><a name="29">29</a>Quelli istruiti nel parlare anch`essi diventano saggi, fanno piovere massime eccellenti.</span> <span class="verse"><a name="30">30</a>Non seguire le passioni; poni un freno ai tuoi desideri.</span> <span class="verse"><a name="31">31</a>Se ti concedi la soddisfazione della passione, essa ti renderà oggetto di scherno ai tuoi nemici.</span> <span class="verse"><a name="32">32</a>Non godere una vita di piaceri, sua conseguenza è una doppia povertà.</span> <span class="verse"><a name="33">33</a>Non impoverire scialacquando con denaro preso a prestito, quando non hai nulla nella borsa.</span> </p></div</div></div></body></html>