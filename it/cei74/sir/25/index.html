<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/sir/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/sir">Sirach</a> &gt <strong>Chapter 25</strong></div><p><span class="verse"><a name="1">1</a>Di tre cose mi compiaccio e mi faccio bella, di fronte al Signore e agli uomini: concordia di fratelli, amicizia tra vicini, moglie e marito che vivono in piena armonia.</span> <span class="verse"><a name="2">2</a>Tre tipi di persone io detesto, la loro vita è per me un grande orrore: un povero superbo, un ricco bugiardo, un vecchio adultero privo di senno.</span> <span class="verse"><a name="3">3</a>Nella giovinezza non hai raccolto; come potresti procurarti qualcosa nella vecchiaia?</span> <span class="verse"><a name="4">4</a>Come s`addice il giudicare ai capelli bianchi, e agli anziani intendersi di consigli!</span> <span class="verse"><a name="5">5</a>Come s`addice la sapienza ai vecchi, il discernimento e il consiglio alle persone eminenti!</span> <span class="verse"><a name="6">6</a>Corona dei vecchi è un`esperienza molteplice, loro vanto il timore del Signore.</span> <span class="verse"><a name="7">7</a>Nove situazioni io ritengo felici nel mio cuore, la decima la dirò con le parole: un uomo allietato dai figli, chi vede da vivo la caduta dei suoi nemici;</span> <span class="verse"><a name="8">8</a>felice chi vive con una moglie assennata, colui che non pecca con la sua lingua, chi non deve servire a uno indegno di lui;</span> <span class="verse"><a name="9">9</a>fortunato chi ha trovato la prudenza, chi si rivolge a orecchi attenti;</span> <span class="verse"><a name="10">10</a>quanto è grande chi ha trovato la sapienza, ma nessuno supera chi teme il Signore.</span> <span class="verse"><a name="11">11</a>Il timore del Signore è più di ogni cosa; chi lo possiede a chi potrà esser paragonato?</span> <span class="verse"><a name="12">12</a>Qualunque ferita, ma non la ferita del cuore; qualunque malvagità, ma non la malvagità di una donna;</span> <span class="verse"><a name="13">13</a>qualunque sventura, ma non la sventura causata dagli avversari; qualunque vendetta, ma non la vendetta dei nemici.</span> <span class="verse"><a name="14">14</a>Non c`è veleno peggiore del veleno di un serpente, non c`è ira peggiore dell`ira di un nemico.</span> <span class="verse"><a name="15">15</a>Preferirei abitare con un leone e con un drago piuttosto che abitare con una donna malvagia.</span> <span class="verse"><a name="16">16</a>La malvagità di una donna ne àltera l`aspetto, ne rende il volto tetro come quello di un orso.</span> <span class="verse"><a name="17">17</a>Suo marito siede in mezzo ai suoi vicini e ascoltandoli geme amaramente.</span> <span class="verse"><a name="18">18</a>Ogni malizia è nulla, di fronte alla malizia di una donna, possa piombarle addosso la sorte del peccatore!</span> <span class="verse"><a name="19">19</a>Come una salita sabbiosa per i piedi di un vecchio, tale la donna linguacciuta per un uomo pacifico.</span> <span class="verse"><a name="20">20</a>Non soccombere al fascino di una donna, per una donna non ardere di passione.</span> <span class="verse"><a name="21">21</a>Motivo di sdegno, di rimprovero e di grande disprezzo è una donna che mantiene il proprio marito.</span> <span class="verse"><a name="22">22</a>Animo abbattuto e volto triste e ferita al cuore è una donna malvagia;</span> <span class="verse"><a name="23">23</a>mani inerti e ginocchia infiacchite, tale colei che non rende felice il proprio marito.</span> <span class="verse"><a name="24">24</a>Dalla donna ha avuto inizio il peccato, per causa sua tutti moriamo.</span> <span class="verse"><a name="25">25</a>Non dare all`acqua un`uscita né libertà di parlare a una donna malvagia.</span> <span class="verse"><a name="26">26</a>Se non cammina al cenno della tua mano, toglila dalla tua presenza.</span> </p></div</div></div></body></html>