<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/sir/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/sir">Sirach</a> &gt <strong>Chapter 37</strong></div><p><span class="verse"><a name="1">1</a>Ogni amico dice: "Anch`io ti sono amico", ma esiste l`amico che lo è solo di nome.</span> <span class="verse"><a name="2">2</a>Non è forse un dolore mortale un compagno e un amico trasformatosi in nemico?</span> <span class="verse"><a name="3">3</a>O inclinazione malvagia, da dove sei balzata, per ricoprire la terra con la tua malizia?</span> <span class="verse"><a name="4">4</a>Il compagno si rallegra con l`amico nella felicità, ma al momento della disgrazia gli sarà ostile.</span> <span class="verse"><a name="5">5</a>Il compagno soffre con l`amico per ragioni di stomaco, ma di fronte al conflitto prenderà lo scudo.</span> <span class="verse"><a name="6">6</a>Non ti dimenticare dell`amico dell`anima tua, non scordarti di lui nella tua prosperità.</span> <span class="verse"><a name="7">7</a>Ogni consigliere suggerisce consigli, ma c`è chi consiglia a proprio vantaggio.</span> <span class="verse"><a name="8">8</a>Guàrdati da un consigliere, infòrmati quali siano le sue necessità - egli nel consigliare penserà al suo interesse - perché non getti la sorte su di te</span> <span class="verse"><a name="9">9</a>e dica: "La tua via è buona", poi si terrà in disparte per vedere quanto ti accadrà.</span> <span class="verse"><a name="10">10</a>Non consigliarti con chi ti guarda di sbieco, nascondi la tua intenzione a quanti ti invidiano.</span> <span class="verse"><a name="11">11</a>Non consigliarti con una donna sulla sua rivale, con un pauroso sulla guerra, con un mercante sul commercio, con un compratore sulla vendita, con un invidioso sulla riconoscenza, con uno spietato sulla bontà di cuore, con un pigro su un`iniziativa qualsiasi, con un mercenario annuale sul raccolto, con uno schiavo pigro su un gran lavoro; non dipendere da costoro per nessun consiglio.</span> <span class="verse"><a name="12">12</a>Invece frequenta spesso un uomo pio, che tu conosci come osservante dei comandamenti e la cui anima è come la tua anima; se tu inciampi, saprà compatirti.</span> <span class="verse"><a name="13">13</a>Segui il consiglio del tuo cuore, perché nessuno ti sarà più fedele di lui.</span> <span class="verse"><a name="14">14</a>La coscienza di un uomo talvolta suole avvertire meglio di sette sentinelle collocate in alto per spiare.</span> <span class="verse"><a name="15">15</a>Al di sopra di tutto questo prega l`Altissimo perché guidi la tua condotta secondo verità.</span> <span class="verse"><a name="16">16</a>Principio di ogni opera è la ragione, prima di ogni azione è bene riflettere.</span> <span class="verse"><a name="17">17</a>Radice dei pensieri è il cuore, queste quattro parti ne derivano:</span> <span class="verse"><a name="18">18</a>bene e male, vita e morte, ma su tutto domina sempre la lingua.</span> <span class="verse"><a name="19">19</a>C`è l`uomo esperto maestro di molti, ma inutile per se stesso.</span> <span class="verse"><a name="20">20</a>C`è chi posa a saggio nei discorsi ed è odioso, a costui mancherà ogni nutrimento;</span> <span class="verse"><a name="21">21</a>non gli è stato concesso il favore del Signore, poiché è privo di ogni sapienza.</span> <span class="verse"><a name="22">22</a>C`è chi è saggio solo per se stesso, i frutti della sua scienza sono sicuri.</span> <span class="verse"><a name="23">23</a>Un uomo saggio istruisce il suo popolo, dei frutti della sua intelligenza ci si può fidare.</span> <span class="verse"><a name="24">24</a>Un uomo saggio è colmato di benedizioni, quanti lo vedono lo proclamano beato.</span> <span class="verse"><a name="25">25</a>La vita dell`uomo ha i giorni contati; ma i giorni di Israele sono senza numero.</span> <span class="verse"><a name="26">26</a>Il saggio otterrà fiducia tra il suo popolo, il suo nome vivrà per sempre.</span> <span class="verse"><a name="27">27</a>Figlio, nella tua vita prova te stesso, vedi quanto ti nuoce e non concedertelo.</span> <span class="verse"><a name="28">28</a>Difatti non tutto conviene a tutti e non tutti approvano ogni cosa.</span> <span class="verse"><a name="29">29</a>Non essere ingordo per qualsiasi ghiottoneria, non ti gettare sulle vivande,</span> <span class="verse"><a name="30">30</a>perchè l`abuso dei cibi causa malattie, l`ingordigia rovoca coliche.</span> <span class="verse"><a name="31">31</a>Molti sono morti per ingordigia, chi si controlla vivrà a lungo.</span> </p></div</div></div></body></html>