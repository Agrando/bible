<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/sir/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/sir">Sirach</a> &gt <strong>Chapter 11</strong></div><p><span class="verse"><a name="1">1</a>La sapienza dell`umile gli farà tenere alta la testa, gli permetterà di sedere tra i grandi.</span> <span class="verse"><a name="2">2</a>Non lodare un uomo per la sua bellezza e non detestare un uomo per il suo aspetto.</span> <span class="verse"><a name="3">3</a>L`ape è piccola tra gli esseri alati, ma il suo prodotto ha il primato fra i dolci sapori.</span> <span class="verse"><a name="4">4</a>Non ti vantare per le vesti che indossi e non insuperbirti nel giorno della gloria, poiché stupende sono le opere del Signore, eppure sono nascoste agli uomini le opere sue.</span> <span class="verse"><a name="5">5</a>Molti sovrani sedettero sulla polvere e uno sconosciuto cinse il loro diadema.</span> <span class="verse"><a name="6">6</a>Molti potenti furono umiliati profondamente; uomini illustri furono consegnati in potere altrui.</span> <span class="verse"><a name="7">7</a>Non biasimare prima di avere indagato, prima rifletti e quindi condanna.</span> <span class="verse"><a name="8">8</a>Non rispondere prima di avere ascoltato, in mezzo ai discorsi non intrometterti.</span> <span class="verse"><a name="9">9</a>Per una cosa di cui non hai bisogno non litigare, non immischiarti nelle liti dei peccatori.</span> <span class="verse"><a name="10">10</a>Figlio, la tua attività non abbracci troppe cose; se esageri, non sarai esente da colpa; anche se corri, non arriverai e non riuscirai a scampare con la fuga.</span> <span class="verse"><a name="11">11</a>C`è chi lavora, fatica e si affanna: eppure resta tanto più indietro.</span> <span class="verse"><a name="12">12</a>C`è chi è debole e ha bisogno di soccorso, chi è privo di beni e ricco di miseria: eppure il Signore lo guarda con benevolenza, lo solleva dalla sua bassezza</span> <span class="verse"><a name="13">13</a>e lo fa stare a testa alta, sì che molti ne sono stupiti.</span> <span class="verse"><a name="14">14</a>Bene e male, vita e morte, povertà e ricchezza, tutto proviene dal Signore.</span> <span class="verse"><a name="15">15</a>Sapienza, senno e conoscenza della legge vengono dal Signore; carità e rettitudine sono dono del Signore.</span> <span class="verse"><a name="16">16</a>Errore e tenebre sono per gli empi e il male resta per i malvagi.</span> <span class="verse"><a name="17">17</a>Il dono del Signore è assicurato ai pii e il suo favore li rende felici per sempre.</span> <span class="verse"><a name="18">18</a>C`è chi è ricco a forza di attenzione e di risparmio; ed ecco la parte della sua ricompensa:</span> <span class="verse"><a name="19">19</a>mentre dice: "Ho trovato riposo; ora mi godrò i mieibeni", non sa quanto tempo ancora trascorrerà; lascerà tutto ad altri e morirà.</span> <span class="verse"><a name="20">20</a>Stá fermo al tuo impegno e fanne la tua vita, invecchia compiendo il tuo lavoro.</span> <span class="verse"><a name="21">21</a>Non ammirare le opere del peccatore, confida nel Signore e persevera nella fatica, perché è facile per il Signore arricchire un povero all`improvviso.</span> <span class="verse"><a name="22">22</a>La benedizione del Signore è la ricompensa del pio; in un istante Dio farà sbocciare la sua benedizione.</span> <span class="verse"><a name="23">23</a>Non dire: "Di che cosa ho bisogno e di quali beni disporrò d`ora innanzi?".</span> <span class="verse"><a name="24">24</a>Non dire: "Ho quanto mi occorre; che cosa potrà ormai capitarmi di male?".</span> <span class="verse"><a name="25">25</a>Nel tempo della prosperità si dimentica la sventura; nel tempo della sventura non si ricorda la prosperità.</span> <span class="verse"><a name="26">26</a>E` facile per il Signore nel giorno della morte rendere all`uomo secondo la sua condotta.</span> <span class="verse"><a name="27">27</a>L`infelicità di un`ora fa dimenticare il benessere; alla morte di un uomo si rivelano le sue opere.</span> <span class="verse"><a name="28">28</a>Prima della fine non chiamare nessuno beato; un uomo si conosce veramente alla fine.</span> <span class="verse"><a name="29">29</a>Non portare in casa qualsiasi persona, perché sono molte le insidie del fraudolento.</span> <span class="verse"><a name="30">30</a>Una pernice da richiamo in gabbia, tale il cuore del superbo; come una spia egli attende la tua caduta.</span> <span class="verse"><a name="31">31</a>Cambiando il bene in male tende insidie, troverà difetti anche nelle cose migliori.</span> <span class="verse"><a name="32">32</a>Con una scintilla di fuoco si riempie il braciere, il peccatore sta in agguato per spargere sangue.</span> <span class="verse"><a name="33">33</a>Guàrdati dal malvagio, poiché egli il male prepara, che non contamini per sempre anche te.</span> <span class="verse"><a name="34">34</a>Ospita un estraneo, ti metterà sottosopra ogni cosa e ti renderà estraneo ai tuoi.</span> </p></div</div></div></body></html>