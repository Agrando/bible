<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/sir/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/sir">Sirach</a> &gt <strong>Chapter 46</strong></div><p><span class="verse"><a name="1">1</a>Valoroso in guerra Giosuè figlio di Nun, successore di Mosè nell`ufficio profetico; egli, secondo il significato del suo nome, fu grande per la salvezza degli eletti di Dio, compiendo la vendetta contro i nemici insorti, per assegnare il possesso a Israele.</span> <span class="verse"><a name="2">2</a>Come era glorioso quando alzava le braccia e brandiva la spada contro le città!</span> <span class="verse"><a name="3">3</a>Chi prima di lui era stato così saldo? Egli guidava le guerre del Signore.</span> <span class="verse"><a name="4">4</a>Al suo comando non si arrestò forse il sole e un giorno divenne lungo come due?</span> <span class="verse"><a name="5">5</a>Egli invocò l`Altissimo sovrano, mentre i nemici lo premevano da ogni parte; lo esaudì il Signore onnipotente scagliando chicchi di grandine di grande potenza.</span> <span class="verse"><a name="6">6</a>Egli piombò sul popolo nemico e nella discesa distrusse gli avversari, perché le genti conoscessero la sua forza e che il loro avversario era il Signore.</span> <span class="verse"><a name="7">7</a>Rimase infatti fedele all`Onnipotente e al tempo di Mosè compì un`azione virtuosa con Caleb, figlio di Iefunne, opponendosi all`assemblea, impedendo che il popolo peccasse e dominando le maligne mormorazioni.</span> <span class="verse"><a name="8">8</a>Questi due soli si salvarono fra i seicentomila fanti, per introdurre Israele nella sua eredità, nella terra in cui scorrono latte e miele.</span> <span class="verse"><a name="9">9</a>Il Signore concesse a Caleb una forza che l`assistette sino alla vecchiaia, perché raggiungesse le alture del paese, che la sua discendenza potè conservare in eredità,</span> <span class="verse"><a name="10">10</a>sì che tutti gli Israeliti sapessero che è bene seguire il Signore.</span> <span class="verse"><a name="11">11</a>Quanto ai Giudici, ciascuno con il suo nome, coloro il cui cuore non commise infedeltà né si allontanarono dal Signore, sia il loro ricordo in benedizione!</span> <span class="verse"><a name="12">12</a>Le loro ossa rifioriscano dalle tombe e il loro nome si perpetui sui figli, poiché essi sono già glorificati.</span> <span class="verse"><a name="13">13</a>Samuele, amato dal suo Signore, di cui fu profeta, istituì la monarchia e consacrò i principi del suo popolo.</span> <span class="verse"><a name="14">14</a>Secondo la legge del Signore governò la comunità e il Signore volse lo sguardo benevolo su Giacobbe.</span> <span class="verse"><a name="15">15</a>Per la sua fedeltà si dimostrò profeta, con le parole fu riconosciuto veggente verace.</span> <span class="verse"><a name="16">16</a>Egli invocò il Signore onnipotente, quando i nemici lo premevano all`intorno, con l`offerta di un agnello da latte.</span> <span class="verse"><a name="17">17</a>Il Signore tuonò dal cielo; con grande fragore fece udire la voce,</span> <span class="verse"><a name="18">18</a>sterminò i capi dei nemici e tutti i principi dei Filistei.</span> <span class="verse"><a name="19">19</a>Prima dell`ora del suo eterno sonno, così attestò davanti al Signore e al suo Messia: "Denari e neanche dei sandali, da alcun vivente ho accettato" e nessuno potè contraddirlo.</span> <span class="verse"><a name="20">20</a>Perfino dopo la sua morte profetizzò, predicendo al re la sua fine; anche dal sepolcro levò ancora la voce per allontanare in una profezia l`iniquità dal popolo.</span> </p></div</div></div></body></html>