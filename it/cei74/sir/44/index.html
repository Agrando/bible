<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/sir/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/sir">Sirach</a> &gt <strong>Chapter 44</strong></div><p><span class="verse"><a name="1">1</a>Facciamo dunque l`elogio degli uomini illustri, dei nostri antenati per generazione.</span> <span class="verse"><a name="2">2</a>Il Signore ha profuso in essi la gloria, la sua grandezza è apparsa sin dall`inizio dei secoli.</span> <span class="verse"><a name="3">3</a>Signori nei loro regni, uomini rinomati per la loro potenza; consiglieri per la loro intelligenza e annunziatori nelle profezie.</span> <span class="verse"><a name="4">4</a>Capi del popolo con le loro decisioni e con l`intelligenza della sapienza popolare; saggi discorsi erano nel loro insegnamento.</span> <span class="verse"><a name="5">5</a>Inventori di melodie musicali e compositori di canti poetici.</span> <span class="verse"><a name="6">6</a>Uomini ricchi dotati di forza, vissuti in pace nelle loro dimore.</span> <span class="verse"><a name="7">7</a>Tutti costoro furono onorati dai contemporanei, furono un vanto ai loro tempi.</span> <span class="verse"><a name="8">8</a>Di loro alcuni lasciarono un nome, che ancora è ricordato con lode.</span> <span class="verse"><a name="9">9</a>Di altri non sussiste memoria; svanirono come se non fossero esistiti; furono come se non fossero mai stati, loro e i loro figli dopo di essi.</span> <span class="verse"><a name="10">10</a>Invece questi furono uomini virtuosi, i cui meriti non furono dimenticati.</span> <span class="verse"><a name="11">11</a>Nella loro discendenza dimora una preziosa eredità, i loro nipoti.</span> <span class="verse"><a name="12">12</a>La loro discendenza resta fedele alle promesse e i loro figli in grazia dei padri.</span> <span class="verse"><a name="13">13</a>Per sempre ne rimarrà la discendenza e la loro gloria non sarà offuscata.</span> <span class="verse"><a name="14">14</a>I loro corpi furono sepolti in pace, ma il loro nome vive per sempre.</span> <span class="verse"><a name="15">15</a>I popoli parlano della loro sapienza, l`assemblea ne proclama le lodi.</span> <span class="verse"><a name="16">16</a>Enoch piacque al Signore e fu rapito, esempio istruttivo per tutte le generazioni.</span> <span class="verse"><a name="17">17</a>Noè fu trovato perfetto e giusto, al tempo dell`ira fu riconciliazione; per suo mezzo un resto sopravvisse sulla terra, quando avvenne il diluvio.</span> <span class="verse"><a name="18">18</a>Alleanze eterne furono stabilite con lui, perché non fosse distrutto ogni vivente con il diluvio.</span> <span class="verse"><a name="19">19</a>Abramo fu grande antenato di molti popoli, nessuno ci fu simile a lui nella gloria.</span> <span class="verse"><a name="20">20</a>Egli custodì la legge dell`Altissimo, con lui entrò in alleanza. Stabilì questa alleanza nella propria carne e nella prova fu trovato fedele.</span> <span class="verse"><a name="21">21</a>Per questo Dio gli promise con giuramento di benedire i popoli nella sua discendenza, di moltiplicarlo come la polvere della terra, di innalzare la sua discendenza come gli astri e di dar loro un`eredità da uno all`altro mare, dal fiume fino all`estremità della terra.</span> <span class="verse"><a name="22">22</a>Anche a Isacco fu fatta la stessa promessa a causa di Abramo suo padre.</span> <span class="verse"><a name="23">23</a>Dio fece posare sulla testa di Giacobbe la benedizione di tutti gli uomini e l`alleanza; lo confermò nelle sue benedizioni, a lui diede il paese in eredità e lo divise in varie parti, assegnandole alle dodici tribù.</span> </p></div</div></div></body></html>