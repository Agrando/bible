<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/sir/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/sir">Sirach</a> &gt <strong>Chapter 14</strong></div><p><span class="verse"><a name="1">1</a>Beato l`uomo che non ha peccato con le parole e non è tormentato dal rimorso dei peccati.</span> <span class="verse"><a name="2">2</a>Beato chi non ha nulla da rimproverarsi e chi non ha perduto la sua speranza.</span> <span class="verse"><a name="3">3</a>A un uomo gretto non conviene la ricchezza, a che servono gli averi a un uomo avaro?</span> <span class="verse"><a name="4">4</a>Chi accumula a forza di privazioni accumula per altri, con i suoi beni faran festa gli estranei.</span> <span class="verse"><a name="5">5</a>Chi è cattivo con se stesso con chi si mostrerà buono? Non sa godere delle sue ricchezze.</span> <span class="verse"><a name="6">6</a>Nessuno è peggiore di chi tormenta se stesso; questa è la ricompensa della sua malizia.</span> <span class="verse"><a name="7">7</a>Se fa il bene, lo fa per distrazione; ma alla fine mostrerà la sua malizia.</span> <span class="verse"><a name="8">8</a>È malvagio l`uomo dall`occhio invidioso; volge altrove lo sguardo e disprezza la vita altrui.</span> <span class="verse"><a name="9">9</a>L`occhio dell`avaro non si accontenta di una parte, l`insana cupidigia inaridisce l`anima sua.</span> <span class="verse"><a name="10">10</a>Un occhio cattivo è invidioso anche del pane e sulla sua tavola esso manca.</span> <span class="verse"><a name="11">11</a>Figlio, per quanto ti è possibile, tràttati bene e presenta al Signore le offerte dovute.</span> <span class="verse"><a name="12">12</a>Ricòrdati che la morte non tarderà e il decreto degli inferi non t`è stato rivelato.</span> <span class="verse"><a name="13">13</a>Prima di morire fà del bene all`amico, secondo le tue possibilità sii con lui generoso.</span> <span class="verse"><a name="14">14</a>Non privarti di un giorno felice; non ti sfugga alcuna parte di un buon desiderio.</span> <span class="verse"><a name="15">15</a>Forse non lascerai a un altro le tue sostanze e le tue fatiche per esser divise fra gli eredi?</span> <span class="verse"><a name="16">16</a>Regala e accetta regali, distrai l`anima tua, perché negli inferi non c`è gioia da ricercare.</span> <span class="verse"><a name="17">17</a>Ogni corpo invecchia come un abito, è una legge da sempre: "Certo si muore!".</span> <span class="verse"><a name="18">18</a>Come foglie verdi su un albero frondoso: le une lascia cadere, altre ne fa spuntare, lo stesso avviene per le generazioni di carne e di sangue: le une muoiono, altre ne nascono.</span> <span class="verse"><a name="19">19</a>Ogni opera corruttibile scompare; chi la compie se ne andrà con essa.</span> <span class="verse"><a name="20">20</a>Beato l`uomo che medita sulla sapienza e ragiona con l`intelligenza,</span> <span class="verse"><a name="21">21</a>che considera nel cuore le sue vie: ne penetrerà con la mente i segreti.</span> <span class="verse"><a name="22">22</a>La insegue come uno che segue una pista, si apposta sui suoi sentieri.</span> <span class="verse"><a name="23">23</a>Egli spia alle sue finestre e starà ad ascoltare alla sua porta.</span> <span class="verse"><a name="24">24</a>Fa sosta vicino alla sua casa e fisserà un chiodo nelle sue pareti;</span> <span class="verse"><a name="25">25</a>alzerà la propria tenda presso di essa e si riparerà in un rifugio di benessere;</span> <span class="verse"><a name="26">26</a>metterà i propri figli sotto la sua protezione e sotto i suoi rami soggiornerà;</span> <span class="verse"><a name="27">27</a>da essa sarà protetto contro il caldo, egli abiterà all`ombra della sua gloria.</span> </p></div</div></div></body></html>