<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/sir/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/sir">Sirach</a> &gt <strong>Chapter 34</strong></div><p><span class="verse"><a name="1">1</a>Speranze vane e fallaci sono proprie dell`uomo insensato, i sogni danno le ali agli stolti.</span> <span class="verse"><a name="2">2</a>Come uno che afferra le ombre e insegue il vento, così chi si appoggia ai sogni.</span> <span class="verse"><a name="3">3</a>Questo dopo quello: tale la visione di sogni, di fronte a un volto l`immagine di un volto.</span> <span class="verse"><a name="4">4</a>Dall`impuro che cosa potrà uscire di puro? E dal falso che cosa potrà uscire di vero?</span> <span class="verse"><a name="5">5</a>Oracoli, auspici e sogni sono cose vane, come vaneggia la mente di una donna in doglie.</span> <span class="verse"><a name="6">6</a>Se non sono inviati dall`Altissimo in una sua visita, non permettere che se ne occupi la tua mente.</span> <span class="verse"><a name="7">7</a>I sogni hanno indotto molti in errore, hanno deviato quanti avevano in essi sperato.</span> <span class="verse"><a name="8">8</a>Senza menzogna si deve adempiere la legge, la sapienza in bocca verace è perfezione.</span> <span class="verse"><a name="9">9</a>Chi ha viaggiato conosce molte cose, chi ha molta esperienza parlerà con intelligenza.</span> <span class="verse"><a name="10">10</a>Chi non ha avuto delle prove, poco conosce; chi ha viaggiato ha accresciuto l`accortezza.</span> <span class="verse"><a name="11">11</a>Ho visto molte cose nei miei viaggi; il mio sapere è più che le mie parole.</span> <span class="verse"><a name="12">12</a>Spesso ho corso pericoli mortali; ma sono stato salvato grazie alla mia esperienza.</span> <span class="verse"><a name="13">13</a>Lo spirito di coloro che temono il Signore vivrà, perché la loro speranza è posta in colui che li salva.</span> <span class="verse"><a name="14">14</a>Chi teme il Signore non ha paura di nulla, e non teme perché egli è la sua speranza.</span> <span class="verse"><a name="15">15</a>Beata l`anima di chi teme il Signore; a chi si appoggia? Chi è il suo sostegno?</span> <span class="verse"><a name="16">16</a>Gli occhi del Signore sono su coloro che lo amano, protezione potente e sostegno di forza, riparo dal vento infuocato e riparo dal sole meridiano, difesa contro gli ostacoli, soccorso nella caduta;</span> <span class="verse"><a name="17">17</a>solleva l`anima e illumina gli occhi, concede sanità, vita e benedizione.</span> <span class="verse"><a name="18">18</a>Sacrificare il frutto dell`ingiustizia è un`offerta da burla; i doni dei malvagi non sono graditi.</span> <span class="verse"><a name="19">19</a>L`Altissimo non gradisce le offerte degli empi, e per la moltitudine delle vittime non perdona i peccati.</span> <span class="verse"><a name="20">20</a>Sacrifica un figlio davanti al proprio padre chi offre un sacrificio con i beni dei poveri.</span> <span class="verse"><a name="21">21</a>Il pane dei bisognosi è la vita dei poveri, toglierlo a loro è commettere un assassinio.</span> <span class="verse"><a name="22">22</a>Uccide il prossimo chi gli toglie il nutrimento, versa sangue chi rifiuta il salario all`operaio.</span> <span class="verse"><a name="23">23</a>Uno edifica, l`altro abbatte: che vantaggio se ne ricava oltre la fatica?</span> <span class="verse"><a name="24">24</a>Uno prega, l`altro maledice: quale delle due voci ascolterà il Signore?</span> <span class="verse"><a name="25">25</a>Lavarsi dopo aver toccato un morto, poi toccarlo di nuovo: quale utilità c`è in simile abluzione?</span> <span class="verse"><a name="26">26</a>Così l`uomo che digiuna per i suoi peccati e poi va e li commette di nuovo. Chi ascolterà la sua supplica? Quale utilità c`è nella sua umiliazione?</span> </p></div</div></div></body></html>