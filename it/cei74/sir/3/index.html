<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/sir/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/sir">Sirach</a> &gt <strong>Chapter 3</strong></div><p><span class="verse"><a name="1">1</a>Figli, ascoltatemi, sono vostro padre; agite in modo da essere salvati.</span> <span class="verse"><a name="2">2</a>Il Signore vuole che il padre sia onorato dai figli, ha stabilito il diritto della madre sulla prole.</span> <span class="verse"><a name="3">3</a>Chi onora il padre espia i peccati;</span> <span class="verse"><a name="4">4</a>chi riverisce la madre è come chi accumula tesori.</span> <span class="verse"><a name="5">5</a>Chi onora il padre avrà gioia dai propri figli e sarà esaudito nel giorno della sua preghiera.</span> <span class="verse"><a name="6">6</a>Chi riverisce il padre vivrà a lungo; chi obbedisce al Signore dá consolazione alla madre.</span> <span class="verse"><a name="7">7</a>Chi teme il Signore rispetta il padre e serve come padroni i genitori.</span> <span class="verse"><a name="8">8</a>Onora tuo padre a fatti e a parole, perché scenda su di te la sua benedizione.</span> <span class="verse"><a name="9">9</a>La benedizione del padre consolida le case dei figli, la maledizione della madre ne scalza le fondamenta.</span> <span class="verse"><a name="10">10</a>Non vantarti del disonore di tuo padre, perché il disonore del padre non è gloria per te;</span> <span class="verse"><a name="11">11</a>la gloria di un uomo dipende dall`onore del padre, vergogna per i figli è una madre nel disonore.</span> <span class="verse"><a name="12">12</a>Figlio, soccorri tuo padre nella vecchiaia, non contristarlo durante la sua vita.</span> <span class="verse"><a name="13">13</a>Anche se perdesse il senno, compatiscilo e non disprezzarlo, mentre sei nel pieno vigore.</span> <span class="verse"><a name="14">14</a>Poiché la pietà verso il padre non sarà dimenticata, ti sarà computata a sconto dei peccati.</span> <span class="verse"><a name="15">15</a>Nel giorno della tua tribolazione Dio si ricorderà di te; come fa il calore sulla brina, si scioglieranno i tuoi peccati.</span> <span class="verse"><a name="16">16</a>Chi abbandona il padre è come un bestemmiatore, chi insulta la madre è maledetto dal Signore.</span> <span class="verse"><a name="17">17</a>Figlio, nella tua attività sii modesto, sarai amato dall`uomo gradito a Dio.</span> <span class="verse"><a name="18">18</a>Quanto più sei grande, tanto più umìliati; così troverai grazia davanti al Signore;</span> <span class="verse"><a name="19">19</a>perché grande è la potenza del Signore</span> <span class="verse"><a name="20">20</a>e dagli umili egli è glorificato.</span> <span class="verse"><a name="21">21</a>Non cercare le cose troppo difficili per te, non indagare le cose per te troppo grandi.</span> <span class="verse"><a name="22">22</a>Bada a quello che ti è stato comandato,poiché tu non devi occuparti delle cose misteriose.</span> <span class="verse"><a name="23">23</a>Non sforzarti in ciò che trascende le tue capacità,poiché ti è stato mostrato più di quanto comprende un`intelligenza umana.</span> <span class="verse"><a name="24">24</a>Molti ha fatto smarrire la loro presunzione,una misera illusione ha fuorviato i loro pensieri.</span> <span class="verse"><a name="25">25</a>Un cuore ostinato alla fine cadrà nel male;chi ama il pericolo in esso si perderà.</span> <span class="verse"><a name="26">26</a>Un cuore ostinato sarà oppresso da affanni,il peccatore aggiungerà peccato a peccato.</span> <span class="verse"><a name="27">27</a>La sventura non guarisce il superbo,perché la pianta del male si è radicata in lui.</span> <span class="verse"><a name="28">28</a>Una mente saggia medita le parabole,un orecchio attento è quanto desidera il saggio.</span> <span class="verse"><a name="29">29</a>L`acqua spegne un fuoco acceso,l`elemosina espia i peccati.</span> <span class="verse"><a name="30">30</a>Chi ricambia il bene provvede all`avvenire,al momento della sua caduta troverà un sostegno.</span> </p></div</div></div></body></html>