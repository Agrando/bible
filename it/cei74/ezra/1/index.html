<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ezra/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ezra">Ezra</a> &gt <strong>Chapter 1</strong></div><p><span class="verse"><a name="1">1</a>Nell`anno primo del regno di Ciro, re di Persia, perché si adempisse la parola che il Signore aveva detto per bocca di Geremia, il Signore destò lo spirito di Ciro re di Persia, il quale fece passare quest`ordine in tutto il suo regno, anche con lettera:</span> <span class="verse"><a name="2">2</a>"Così dice Ciro re di Persia: Il Signore, Dio del cielo, mi ha concesso tutti i regni della terra; egli mi ha incaricato di costruirgli un tempio in Gerusalemme, che è in Giudea.</span> <span class="verse"><a name="3">3</a>Chi di voi proviene dal suo popolo? Sia con lui il suo Dio; torni a Gerusalemme, che è in Giudea, e ricostruisca il tempio del Signore Dio d`Israele: egli è il Dio che dimora a Gerusalemme.</span> <span class="verse"><a name="4">4</a>Ogni superstite in qualsiasi luogo sia immigrato, riceverà dalla gente di quel luogo argento e oro, beni e bestiame con offerte generose per il tempio di Dio che è in Gerusalemme".</span> <span class="verse"><a name="5">5</a>Allora si misero in cammino i capifamiglia di Giuda e di Beniamino e i sacerdoti e i leviti, quanti Dio aveva animato a tornare per ricostruire il tempio del Signore in Gerusalemme.</span> <span class="verse"><a name="6">6</a>Tutti i loro vicini li aiutarono validamente con oggetti d`argento e d`oro, con beni e bestiame e con oggetti preziosi, oltre a quello che ciascuno offrì volontariamente.</span> <span class="verse"><a name="7">7</a>Anche il re Ciro fece trarre fuori gli arredi del tempio, che Nabucodònosor aveva asportato da Gerusalemme e aveva deposto nel tempio del suo dio.</span> <span class="verse"><a name="8">8</a>Ciro, re di Persia, li fece trarre fuori per mano di Mitridate il tesoriere, che li consegnò a Sesbassar, principe di Giuda.</span> <span class="verse"><a name="9">9</a>Questo è il loro computo: Bacili d`oro: trenta; bacili d`argento: mille; coltelli: ventinove;</span> <span class="verse"><a name="10">10</a>coppe d`oro: trenta, coppe d`argento di second`ordine: quattrocentodieci; altri arredi: mille.</span> <span class="verse"><a name="11">11</a>Tutti gli oggetti d`oro e d`argento erano cinquemilaquattrocento. Sesbassar li riportò da Babilonia a Gerusalemme, in occasione del ritorno degli esuli.</span> </p></div</div></div></body></html>