<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/ezra/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/ezra">Ezra</a> &gt <strong>Chapter 8</strong></div><p><span class="verse"><a name="1">1</a>Questi sono, con le loro indicazioni genealogiche, i capifamiglia che sono partiti con me da Babilonia, sotto il regno del re Artaserse.</span> <span class="verse"><a name="2">2</a>dei figli di Finees: Ghersom; dei figli di Itamar: Daniele; dei figli di Davide: Cattus</span> <span class="verse"><a name="3">3</a>figlio di Secania; dei figli di Paros: Zaccaria; con lui furono registrati centocinquanta maschi;</span> <span class="verse"><a name="4">4</a>dei figli di Pacat-Moab: Elioenai figlio di Zerachia, e con lui duecento maschi;</span> <span class="verse"><a name="5">5</a>dei figli di Zattu: Secania figlio di Iacaziel e con lui trecento maschi;</span> <span class="verse"><a name="6">6</a>dei figli di Adin: Ebed figlio di Giònata e con lui cinquanta maschi;</span> <span class="verse"><a name="7">7</a>dei figli di Elam: Isaia figlio di Atalia e con lui settanta maschi;</span> <span class="verse"><a name="8">8</a>dei figli di Sefatia: Zebadia figlio di Michele e con lui ottanta maschi;</span> <span class="verse"><a name="9">9</a>dei figli di Ioab: Obadia figlio di Iechiel e con lui duecentodiciotto maschi;</span> <span class="verse"><a name="10">10</a>dei figli di Bani: Selomit figlio di Iosifia e con lui centosessanta maschi;</span> <span class="verse"><a name="11">11</a>dei figli di Bebai: Zaccaria figlio di Bebai e con lui ventotto maschi;</span> <span class="verse"><a name="12">12</a>dei figli di Azgad: Giovanni figlio di Akkatan e con lui centodieci maschi;</span> <span class="verse"><a name="13">13</a>dei figli di Adonikam: gli ultimi, di cui ecco i nomi: Elifè let, Ieiè l e Semaia e con loro sessanta maschi;</span> <span class="verse"><a name="14">14</a>dei figli di Bigvai: Utai figlio di Zaccur e con lui settanta maschi.</span> <span class="verse"><a name="15">15</a>Io li ho radunati presso il canale che scorre verso Aava. Là siamo stati accampati per tre giorni. Ho fatto una rassegna tra il popolo e i sacerdoti e non ho trovato nessun levita.</span> <span class="verse"><a name="16">16</a>Allora ho mandato a chiamare i capi Eliezer, Ariel, Semaia, Elnatan, Iarib, Natan, Zaccaria, Mesullam e gli istruttori Ioiarib ed Elnatan</span> <span class="verse"><a name="17">17</a>e ho ordinato loro di andare da Iddo, capo nella località di Casifia, e ho messo loro in bocca le parole da dire a Iddo e ai suoi fratelli oblati nella località di Casifia: di mandarci cioè inservienti per il tempio del nostro Dio.</span> <span class="verse"><a name="18">18</a>Poiché la mano benefica del nostro Dio era su di noi, ci hanno mandato un uomo assennato, dei figli di Macli, figlio di Levi, figlio d`Israele, cioè Serebia, con i suoi figli e fratelli: diciotto persone;</span> <span class="verse"><a name="19">19</a>inoltre Casabia e con lui Isaia, dei figli di Merari suo fratello e i loro figli: venti persone.</span> <span class="verse"><a name="20">20</a>Degli oblati, che Davide e i principi avevano assegnato al servizio dei leviti: duecentoventi oblati. Furono registrati per nome.</span> <span class="verse"><a name="21">21</a>Là, presso il canale Aava, ho indetto un digiuno, per umiliarci davanti al Dio nostro e implorare da lui un felice viaggio per noi, i nostri bambini e tutti i nostri averi.</span> <span class="verse"><a name="22">22</a>Avevo infatti vergogna di domandare al re soldati e cavalieri per difenderci lungo il cammino da un eventuale nemico; anzi, avevamo detto al re: "La mano del nostro Dio è su quanti lo cercano, per il loro bene; invece la sua potenza e la sua ira su quanti lo abbandonano".</span> <span class="verse"><a name="23">23</a>Così abbiamo digiunato e implorato da Dio questo favore ed egli ci è venuto in aiuto.</span> <span class="verse"><a name="24">24</a>Quindi ho scelto dodici tra i capi dei sacerdoti: Serebia e Casabià e i dieci loro fratelli con essi:</span> <span class="verse"><a name="25">25</a>ho pesato loro l`argento, l`oro e gli arredi, che costituivano l`offerta per il tempio del nostro Dio fatta dal re, dai suoi consiglieri, dai suoi principi e da tutti gli Israeliti che si trovavano da quelle parti.</span> <span class="verse"><a name="26">26</a>Ho pesato dunque e consegnato nelle loro mani: argento: seicentocinquanta talenti; arredi d`argento: cento, del peso di altrettanti talenti; oro: cento talenti.</span> <span class="verse"><a name="27">27</a>Inoltre: coppe d`oro venti: di mille darici; vasi di bronzo pregiato e lucente: due, preziosi come l`oro.</span> <span class="verse"><a name="28">28</a>Ho detto loro: "Voi siete consacrati al Signore; questi arredi sono cosa sacra; l`argento e l`oro sono offerta volontaria al Signore, Dio dei nostri padri.</span> <span class="verse"><a name="29">29</a>Sorvegliateli e custoditeli, finché non possiate pesarli davanti ai capi dei sacerdoti, ai leviti e ai capifamiglia d`Israele a Gerusalemme, nelle stanze del tempio".</span> <span class="verse"><a name="30">30</a>Allora i sacerdoti e i leviti presero in consegna il carico dell`argento e dell`oro e dei vasi, per portarli a Gerusalemme nel tempio del nostro Dio.</span> <span class="verse"><a name="31">31</a>Il dodici del primo mese siamo partiti dal fiume Aava per andare a Gerusalemme e la mano del nostro Dio era su di noi: egli ci ha liberati dagli assalti dei nemici e dei briganti lungo il cammino.</span> <span class="verse"><a name="32">32</a>Siamo arrivati a Gerusalemme e ci siamo riposati tre giorni.</span> <span class="verse"><a name="33">33</a>Il quarto giorno sono stati pesati l`argento, l`oro e gli arredi nella casa del nostro Dio nelle mani del sacerdote Meremot, figlio di Uria, con cui vi era Eleàzaro figlio di Finees e con essi i leviti Iozabad figlio di Giosuè e Noadia figlio di Binnui;</span> <span class="verse"><a name="34">34</a>ogni cosa era secondo il numero e il peso e si mise per iscritto il peso totale. In quel tempo</span> <span class="verse"><a name="35">35</a>quelli che venivano dall`esilio, cioè i deportati, vollero offrire olocausti al Dio d`Israele: tori: dodici per tutto Israele, arieti: novantasei, agnelli: settantasette, capri di espiazione: dodici,tutto come olocausto al Signore.</span> <span class="verse"><a name="36">36</a>Hanno consegnato i decreti del re ai satrapi del re e al governatore dell`Oltrefiume, i quali sono venuti in aiuto al popolo e al tempio.</span> </p></div</div></div></body></html>