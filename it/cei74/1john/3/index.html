<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1john/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1john">1 John</a> &gt <strong>Chapter 3</strong></div><p><span class="verse"><a name="1">1</a>Quale grande amore ci ha dato il Padre per essere chiamati figli di Dio, e lo siamo realmente! La ragione per cui il mondo non ci conosce è perché non ha conosciuto lui.</span> <span class="verse"><a name="2">2</a>Carissimi, noi fin d`ora siamo figli di Dio, ma ciò che saremo non è stato ancora rivelato. Sappiamo però che quando egli si sarà manifestato, noi saremo simili a lui, perché lo vedremo così come egli è.</span> <span class="verse"><a name="3">3</a>Chiunque ha questa speranza in lui, purifica se stesso, come egli è puro.</span> <span class="verse"><a name="4">4</a>Chiunque commette il peccato, commette anche violazione della legge, perché il peccato è violazione della legge.</span> <span class="verse"><a name="5">5</a>Voi sapete che egli è apparso per togliere i peccati e che in lui non v`è peccato.</span> <span class="verse"><a name="6">6</a>Chiunque rimane in lui non pecca; chiunque pecca non lo ha visto né l`ha conosciuto.</span> <span class="verse"><a name="7">7</a>Figlioli, nessuno v`inganni. Chi pratica la giustizia è giusto com`egli è giusto.</span> <span class="verse"><a name="8">8</a>Chi commette il peccato viene dal diavolo, perché il diavolo è peccatore fin dal principio. Ora il Figlio di Dio è apparso per distruggere le opere del diavolo.</span> <span class="verse"><a name="9">9</a>Chiunque è nato da Dio non commette peccato, perché un germe divino dimora in lui, e non può peccare perché è nato da Dio.</span> <span class="verse"><a name="10">10</a>Da questo si distinguono i figli di Dio dai figli del diavolo: chi non pratica la giustizia non è da Dio, né lo è chi non ama il suo fratello.</span> <span class="verse"><a name="11">11</a>Poiché questo è il messaggio che avete udito fin da principio: che ci amiamo gli uni gli altri.</span> <span class="verse"><a name="12">12</a>Non come Caino, che era dal maligno e uccise il suo fratello. E per qual motivo l`uccise? Perché le opere sue erano malvage, mentre quelle di suo fratello eran giuste.</span> <span class="verse"><a name="13">13</a>Non vi meravigliate, fratelli, se il mondo vi odia.</span> <span class="verse"><a name="14">14</a>Noi sappiamo che siamo passati dalla morte alla vita, perché amiamo i fratelli. Chi non ama rimane nella morte.</span> <span class="verse"><a name="15">15</a>Chiunque odia il proprio fratello è omicida, e voi sapete che nessun omicida possiede in se stesso la vita eterna.</span> <span class="verse"><a name="16">16</a>Da questo abbiamo conosciuto l`amore: Egli ha dato la sua vita per noi; quindi anche noi dobbiamo dare la vita per i fratelli.</span> <span class="verse"><a name="17">17</a>Ma se uno ha ricchezze di questo mondo e vedendo il suo fratello in necessità gli chiude il proprio cuore, come dimora in lui l`amore di Dio?</span> <span class="verse"><a name="18">18</a>Figlioli, non amiamo a parole né con la lingua, ma coi fatti e nella verità.</span> <span class="verse"><a name="19">19</a>Da questo conosceremo che siamo nati dalla verità e davanti a lui rassicureremo il nostro cuore</span> <span class="verse"><a name="20">20</a>qualunque cosa esso ci rimproveri. Dio è più grande del nostro cuore e conosce ogni cosa.</span> <span class="verse"><a name="21">21</a>Carissimi, se il nostro cuore non ci rimprovera nulla, abbiamo fiducia in Dio;</span> <span class="verse"><a name="22">22</a>e qualunque cosa chiediamo la riceviamo da lui perché osserviamo i suoi comandamenti e facciamo quel che è gradito a lui.</span> <span class="verse"><a name="23">23</a>Questo è il suo comandamento: che crediamo nel nome del Figlio suo Gesù Cristo e ci amiamo gli uni gli altri, secondo il precetto che ci ha dato.</span> <span class="verse"><a name="24">24</a>Chi osserva i suoi comandamenti dimora in Dio ed egli in lui. E da questo conosciamo che dimora in noi: dallo Spirito che ci ha dato.</span> </p></div</div></div></body></html>