<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/1john/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/1john">1 John</a> &gt <strong>Chapter 5</strong></div><p><span class="verse"><a name="1">1</a>Chiunque crede che Gesù è il Cristo, è nato da Dio; e chi ama colui che ha generato, ama anche chi da lui è stato generato.</span> <span class="verse"><a name="2">2</a>Da questo conosciamo di amare i figli di Dio: se amiamo Dio e ne osserviamo i comandamenti,</span> <span class="verse"><a name="3">3</a>perché in questo consiste l`amore di Dio, nell`osservare i suoi comandamenti; e i suoi comandamenti non sono gravosi.</span> <span class="verse"><a name="4">4</a>Tutto ciò che è nato da Dio vince il mondo; e questa è la vittoria che ha sconfitto il mondo: la nostra fede.</span> <span class="verse"><a name="5">5</a>E chi è che vince il mondo se non chi crede che Gesù è il Figlio di Dio?</span> <span class="verse"><a name="6">6</a>Questi è colui che è venuto con acqua e sangue, Gesù Cristo; non con acqua soltanto, ma con l`acqua e con il sangue. Ed è lo Spirito che rende testimonianza, perché lo Spirito è la verità.</span> <span class="verse"><a name="7">7</a>Poiché tre sono quelli che rendono testimonianza:</span> <span class="verse"><a name="8">8</a>lo Spirito, l`acqua e il sangue, e questi tre sono concordi.</span> <span class="verse"><a name="9">9</a>Se accettiamo la testimonianza degli uomini, la testimonianza di Dio è maggiore; e la testimonianza di Dio è quella che ha dato al suo Figlio.</span> <span class="verse"><a name="10">10</a>Chi crede nel Figlio di Dio, ha questa testimonianza in sé. Chi non crede a Dio, fa di lui un bugiardo, perché non crede alla testimonianza che Dio ha reso a suo Figlio.</span> <span class="verse"><a name="11">11</a>E la testimonianza è questa: Dio ci ha dato la vita eterna e questa vita è nel suo Figlio.</span> <span class="verse"><a name="12">12</a>Chi ha il Figlio ha la vita; chi non ha il Figlio di Dio, non ha la vita.</span> <span class="verse"><a name="13">13</a>Questo vi ho scritto perché sappiate che possedete la vita eterna, voi che credete nel nome del Figlio di Dio.</span> <span class="verse"><a name="14">14</a>Questa è la fiducia che abbiamo in lui: qualunque cosa gli chiediamo secondo la sua volontà, egli ci ascolta.</span> <span class="verse"><a name="15">15</a>E se sappiamo che ci ascolta in quello che gli chiediamo, sappiamo di avere già quello che gli abbiamo chiesto.</span> <span class="verse"><a name="16">16</a>Se uno vede il proprio fratello commettere un peccato che non conduce alla morte, preghi, e Dio gli darà la vita; s`intende a coloro che commettono un peccato che non conduce alla morte: c`è infatti un peccato che conduce alla morte; per questo dico di non pregare.</span> <span class="verse"><a name="17">17</a>Ogni iniquità è peccato, ma c`è il peccato che non conduce alla morte.</span> <span class="verse"><a name="18">18</a>Sappiamo che chiunque è nato da Dio non pecca: chi è nato da Dio preserva se stesso e il maligno non lo tocca.</span> <span class="verse"><a name="19">19</a>Noi sappiamo che siamo da Dio, mentre tutto il mondo giace sotto il potere del maligno.</span> <span class="verse"><a name="20">20</a>Sappiamo anche che il Figlio di Dio è venuto e ci ha dato l`intelligenza per conoscere il vero Dio. E noi siamo nel vero Dio e nel Figlio suo Gesù Cristo: egli è il vero Dio e la vita eterna.</span> <span class="verse"><a name="21">21</a>Figlioli, guardatevi dai falsi dei!</span> </p></div</div></div></body></html>