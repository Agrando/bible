<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/2sam/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/2sam">2 Samuel</a> &gt <strong>Chapter 9</strong></div><p><span class="verse"><a name="1">1</a>Davide disse: "E` forse rimasto qualcuno della casa di Saul, a cui io possa fare del bene a causa di Giònata?".</span> <span class="verse"><a name="2">2</a>Ora vi era un servo della casa di Saul, chiamato Ziba, che fu fatto venire presso Davide. Il re gli chiese: "Sei tu Ziba?". Quegli rispose: "Sì".</span> <span class="verse"><a name="3">3</a>Il re gli disse: "Non c`è più nessuno della casa di Saul, a cui io possa usare la misericordia di Dio?". Ziba rispose al re: "Vi è ancora un figlio di Giònata storpio dei piedi".</span> <span class="verse"><a name="4">4</a>Il re gli disse: "Dov`è ?". Ziba rispose al re: "E` in casa di Machir figlio di Ammiel a Lodebar".</span> <span class="verse"><a name="5">5</a>Allora il re lo mandò a prendere in casa di Machir figlio di Ammiel a Lodebar.</span> <span class="verse"><a name="6">6</a>Merib-Baal figlio di Giònata, figlio di Saul, venne da Davide, si gettò con la faccia a terra e si prostrò davanti a lui. Davide disse: "Merib-Baal!". Rispose:</span> <span class="verse"><a name="7">7</a>"Ecco il tuo servo!". Davide gli disse: "Non temere, perché voglio trattarti con bontà per amore di Giònata tuo padre e ti restituisco tutti i campi di Saul tuo avo e tu mangerai sempre alla mia tavola".</span> <span class="verse"><a name="8">8</a>Merib-Baal si prostrò e disse: "Che cos`è il tuo servo, perché tu prenda in considerazione un cane morto come sono io?".</span> <span class="verse"><a name="9">9</a>Allora il re chiamò Ziba servo di Saul e gli disse: "Quanto apparteneva a Saul e a tutta la sua casa, io lo dò al figlio del tuo Signore.</span> <span class="verse"><a name="10">10</a>Tu dunque con i figli e gli schiavi lavorerai per lui la terra e ne raccoglierai i prodotti, perché abbia pane e nutrimento la casa del tuo signore; quanto a Merib-Baal figlio del tuo signore, mangerà sempre alla mia tavola". Ora Ziba aveva quindici figli e venti schiavi.</span> <span class="verse"><a name="11">11</a>Ziba disse al re: "Il tuo servo farà quanto il re mio signore ordina al suo servo". Merib-Baal dunque mangiava alla tavola di Davide come uno dei figli del re.</span> <span class="verse"><a name="12">12</a>Merib-Baal aveva un figlioletto chiamato Mica; tutti quelli che stavano in casa di Ziba erano al servizio di Merib-Baal.</span> <span class="verse"><a name="13">13</a>Ma Merib-Baal abitava in Gerusalemme perché mangiava sempre alla tavola del re. Era storpio di ambedue i piedi.</span> </p></div</div></div></body></html>