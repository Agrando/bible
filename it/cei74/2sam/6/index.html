<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/2sam/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/2sam">2 Samuel</a> &gt <strong>Chapter 6</strong></div><p><span class="verse"><a name="1">1</a>Davide radunò di nuovo tutti gli uomini migliori d`Israele, in numero di trentamila.</span> <span class="verse"><a name="2">2</a>Poi si alzò e partì con tutta la sua gente da Baala di Giuda, per trasportare di là l`arca di Dio, che è designato con il nome, il nome del Signore degli eserciti, che siede su di essa sui cherubini.</span> <span class="verse"><a name="3">3</a>Posero l`arca di Dio sopra un carro nuovo e la tolsero dalla casa di Abinadab che era sul colle; Uzza e Achio, figli di Abinadab, conducevano il carro nuovo:</span> <span class="verse"><a name="4">4</a>Uzza stava presso l`arca di Dio e Achio precedeva l`arca.</span> <span class="verse"><a name="5">5</a>Davide e tutta la casa d`Israele facevano festa davanti al Signore con tutte le forze, con canti e con cetre, arpe, timpani, sistri e cembali.</span> <span class="verse"><a name="6">6</a>Ma quando furono giunti all`aia di Nacon, Uzza stese la mano verso l`arca di Dio e vi si appoggiò perché i buoi la facevano piegare.</span> <span class="verse"><a name="7">7</a>L`ira del Signore si accese contro Uzza; Dio lo percosse per la sua colpa ed egli morì sul posto, presso l`arca di Dio.</span> <span class="verse"><a name="8">8</a>Davide si rattristò per il fatto che il Signore si era scagliato con impeto contro Uzza; quel luogo fu chiamato Perez-Uzza fino ad oggi.</span> <span class="verse"><a name="9">9</a>Davide in quel giorno ebbe paura del Signore e disse: "Come potrà venire da me l`arca del Signore?".</span> <span class="verse"><a name="10">10</a>Davide non volle trasferire l`arca del Signore presso di sé nella città di Davide, ma la fece portare in casa di Obed-Edom di Gat.</span> <span class="verse"><a name="11">11</a>L`arca del Signore rimase tre mesi in casa di Obed-Edom di Gat e il Signore benedisse Obed-Edom e tutta la sua casa.</span> <span class="verse"><a name="12">12</a>Ma poi fu detto al re Davide: "Il Signore ha benedetto la casa di Obed-Edom e quanto gli appartiene, a causa dell`arca di Dio". Allora Davide andò e trasportò l`arca di Dio dalla casa di Obed-Edom nella città di Davide, con gioia.</span> <span class="verse"><a name="13">13</a>Quando quelli che portavano l`arca del Signore ebbero fatto sei passi, egli immolò un bue e un ariete grasso.</span> <span class="verse"><a name="14">14</a>Davide danzava con tutte le forze davanti al Signore. Davide era cinto di un efod di lino.</span> <span class="verse"><a name="15">15</a>Così Davide e tutta la casa d`Israele trasportavano l`arca del Signore con tripudi e a suon di tromba.</span> <span class="verse"><a name="16">16</a>Mentre l`arca del Signore entrava nella città di David, Mikal, figlia di Saul, guardò dalla finestra; vedendo il re Davide che saltava e danzava dinanzi al Signore, lo disprezzò in cuor suo.</span> <span class="verse"><a name="17">17</a>Introdussero dunque l`arca del Signore e la collocarono al suo posto, in mezzo alla tenda che Davide aveva piantata per essa; Davide offrì olocausti e sacrifici di comunione davanti al Signore.</span> <span class="verse"><a name="18">18</a>Quando ebbe finito di offrire gli olocausti e i sacrifici di comunione, Davide benedisse il popolo nel nome del Signore degli eserciti</span> <span class="verse"><a name="19">19</a>e distribuì a tutto il popolo, a tutta la moltitudine d`Israele, uomini e donne, una focaccia di pane per ognuno, una porzione di carne e una schiacciata di uva passa. Poi tutto il popolo se ne andò, ciascuno a casa sua.</span> <span class="verse"><a name="20">20</a>Ma Davide che tornava per benedire la sua famiglia, uscì incontro aMikal figlia di Saul e gli disse: "Bell`onore si è fatto oggi il re di Israele a mostrarsi scoperto davanti agli occhi delle serve dei suoi servi, come si scoprirebbe un uomo da nulla!".</span> <span class="verse"><a name="21">21</a>Davide rispose a Mikal: "L`ho fatto dinanzi al Signore, che mi ha scelto invece di tuo padre e di tutta la sua casa per stabilirmi capo sul popolo del Signore, su Israele; ho fatto festa davanti al Signore.</span> <span class="verse"><a name="22">22</a>Anzi mi abbasserò anche più di così e mi renderò vile ai tuoi occhi, ma presso quelle serve di cui tu parli, proprio presso di loro, io sarò onorato!".</span> <span class="verse"><a name="23">23</a>Mikal, figlia di Saul, non ebbe figli fino al giorno della sua morte.</span> </p></div</div></div></body></html>