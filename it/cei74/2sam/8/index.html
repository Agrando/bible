<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/2sam/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/2sam">2 Samuel</a> &gt <strong>Chapter 8</strong></div><p><span class="verse"><a name="1">1</a>Dopo, Davide sconfisse i Filistei e li sottomise e tolse di mano ai Filistei Gat e le sue dipendenze.</span> <span class="verse"><a name="2">2</a>Sconfisse anche i Moabiti e, fattili coricare per terra, li misurò con la corda; ne misurò due corde per farli mettere a morte e una corda intera per lasciarli in vita. I Moabiti divennero sudditi di Davide, a lui tributari.</span> <span class="verse"><a name="3">3</a>Davide sconfisse anche Adad-Ezer, figlio di Recob, re di Zoba, mentre egli andava ad estendere il dominio sul fiume Eufrate.</span> <span class="verse"><a name="4">4</a>Davide gli prese millesettecento combattenti sui carri e ventimila fanti: tagliò i garretti a tutte le pariglie di cavalli, riservandone soltanto cento.</span> <span class="verse"><a name="5">5</a>Quando gli Aramei di Damasco vennero per soccorrere Adad-Ezer, re di Zoba, Davide ne uccise ventiduemila.</span> <span class="verse"><a name="6">6</a>Poi Davide stabilì guarnigioni nell`Aram di Damasco e gli Aramei divennero sudditi di Davide e a lui tributari. Il Signore rendeva vittorioso Davide dovunque egli andava.</span> <span class="verse"><a name="7">7</a>Davide tolse ai servitori di Adad-Ezer i loro scudi d`oro e li portò a Gerusalemme.</span> <span class="verse"><a name="8">8</a>Il re Davide prese anche grande quantità di rame a Bè tach e a Berotài, città di Adad-Ezer.</span> <span class="verse"><a name="9">9</a>Quando Toù, re di Amat, seppe che Davide aveva sconfitto tutto l`esercito di Adad-Ezer,</span> <span class="verse"><a name="10">10</a>mandò al re Davide suo figlio Adduram per salutarlo e per benedirlo perché aveva mosso guerra a Adad-Ezer e l`aveva sconfitto; infatti Adad-Ezer era sempre in guerra con Toù. Adduram gli portò vasi d`argento, vasi d`oro e vasi di rame.</span> <span class="verse"><a name="11">11</a>Il re Davide consacrò anche quelli al Signore, come già aveva consacrato l`argento e l`oro tolto alle nazioni che aveva soggiogate,</span> <span class="verse"><a name="12">12</a>agli Aramei, ai Moabiti, agli Ammoniti, ai Filistei, agli Amaleciti, e come aveva fatto del bottino di Adad-Ezer figlio di Recob, re di Zoba.</span> <span class="verse"><a name="13">13</a>Al ritorno dalla sua vittoria sugli Aramei, Davide acquistò ancora fama, sconfiggendo nella Valle del Sale diciottomila Idumei.</span> <span class="verse"><a name="14">14</a>Stabilì guarnigioni in Idumea; ne mise per tutta l`Idumea e tutti gli Idumei divennero sudditi di Davide; il Signore rendeva vittorioso Davide dovunque egli andava.</span> <span class="verse"><a name="15">15</a>Davide regnò su tutto Israele e pronunziava giudizi e faceva giustizia a tutto il suo popolo.</span> <span class="verse"><a name="16">16</a>Ioab figlio di Zeruia comandava l`esercito; Giosafat figlio di Achilud era archivista;</span> <span class="verse"><a name="17">17</a>Zadok figlio di Achitub e Achimelech figlio di Ebiatar erano sacerdoti; Seraia era segretario,</span> <span class="verse"><a name="18">18</a>Benaia, figlio di Ioiada, era capo dei Cretei e dei Peletei e i figli di Davide erano ministri.</span> </p></div</div></div></body></html>