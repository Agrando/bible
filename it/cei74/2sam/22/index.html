<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/2sam/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/2sam">2 Samuel</a> &gt <strong>Chapter 22</strong></div><p><span class="verse"><a name="1">1</a>Davide rivolse al Signore le parole di questo canto, quando il Signore lo liberò dalla mano di tutti i suoi nemici, specialmente dalla mano di Saul.</span> <span class="verse"><a name="2">2</a>Egli disse: "Il Signore è mia roccia, mia fortezza, mio liberatore,</span> <span class="verse"><a name="3">3</a>il mio Dio, la mia rupe in cui mi rifugio, il mio scudo, la mia salvezza, il mio riparo! Sei la mia roccaforte che mi salva: tu mi salvi dalla violenza.</span> <span class="verse"><a name="4">4</a>invoco il Signore, degno di ogni lode, e sono liberato dai miei nemici.</span> <span class="verse"><a name="5">5</a>Mi circondavano i flutti della morte, mi atterrivano torrenti esiziali.</span> <span class="verse"><a name="6">6</a>Mi avviluppavano le funi degli inferi; mi stavano davanti i lacci della morte.</span> <span class="verse"><a name="7">7</a>Nell`angoscia ho invocato il Signore, ho gridato al mio Dio, egli ha ascoltato dal suo tempio la mia voce; il mio grido è giunto ai suoi orecchi.</span> <span class="verse"><a name="8">8</a>Si scosse la terra e sobbalzò; tremarono le fondamenta del cielo; si scossero, perché egli si era irritato.</span> <span class="verse"><a name="9">9</a>Fumo salì dalle sue narici; dalla sua bocca uscì un fuoco divoratore; carboni accesi partirono da lui.</span> <span class="verse"><a name="10">10</a>Egli piegò i cieli e discese; una nube oscura era sotto i suoi piedi.</span> <span class="verse"><a name="11">11</a>Cavalcò un cherubino e volò; si librò sulle ali del vento.</span> <span class="verse"><a name="12">12</a>Si avvolse di tenebra tutto intorno; acque scure e dense nubi erano la sua tenda.</span> <span class="verse"><a name="13">13</a>Per lo splendore che lo precedeva arsero carboni infuocati.</span> <span class="verse"><a name="14">14</a>Il Signore tuonò nei cieli, l`Altissimo emise la sua voce.</span> <span class="verse"><a name="15">15</a>Scagliò frecce e li disperse; vibrò folgori e li mise in fuga.</span> <span class="verse"><a name="16">16</a>Apparvero le profondità marine; si scoprirono le basi del mondo, come effetto della tua minaccia, Signore, del soffio violento della tua ira.</span> <span class="verse"><a name="17">17</a>Dall`alto stese la mano e mi prese; mi fece uscire dalle grandi acque.</span> <span class="verse"><a name="18">18</a>Mi liberò dai miei robusti avversari, dai miei nemici più forti di me.</span> <span class="verse"><a name="19">19</a>Mi affrontarono nel giorno della mia rovina, ma il Signore fu il mio sostegno.</span> <span class="verse"><a name="20">20</a>Egli mi trasse al largo; mi liberò, perché oggetto della sua benevolenza.</span> <span class="verse"><a name="21">21</a>Il Signore mi ricompensò secondo la mia giustizia, mi trattò secondo la purità delle mie mani.</span> <span class="verse"><a name="22">22</a>Perché mi sono mantenuto nelle vie del Signore, non sono stato empio, lontano dal mio Dio,</span> <span class="verse"><a name="23">23</a>perché tutti i suoi decreti mi sono dinanzi e non ho allontanato da me le sue leggi.</span> <span class="verse"><a name="24">24</a>Sono stato irreprensibile nei suoi riguardi; mi sono guardato dall`iniquità.</span> <span class="verse"><a name="25">25</a>Il Signore mi trattò secondo la mia giustizia, secondo la purità delle mie mani alla sua presenza.</span> <span class="verse"><a name="26">26</a>Con il pio ti mostri pio, con il prode ti mostri integro;</span> <span class="verse"><a name="27">27</a>con il puro ti mostri puro, con il tortuoso ti mostri astuto.</span> <span class="verse"><a name="28">28</a>Tu salvi la gente umile, mentre abbassi gli occhi dei superbi.</span> <span class="verse"><a name="29">29</a>Sì, tu sei la mia lucerna, Signore; il Signore illumina la mia tenebra.</span> <span class="verse"><a name="30">30</a>Sì, con te io posso affrontare una schiera, con il mio Dio posso slanciarmi sulle mura.</span> <span class="verse"><a name="31">31</a>La via di Dio è perfetta; la parola del Signore è integra; egli è scudo per quanti si rifugiano in lui.</span> <span class="verse"><a name="32">32</a>C`è forse un dio come il Signore; una rupe fuori del nostro Dio?</span> <span class="verse"><a name="33">33</a>Dio mi cinge di forza, rende sicura la mia via.</span> <span class="verse"><a name="34">34</a>Ha reso simili i miei piedi a quelli delle cerve; mi ha fatto stare sulle alture.</span> <span class="verse"><a name="35">35</a>Ha addestrato la mia mano alla guerra; ha posto un arco di bronzo nelle mie braccia.</span> <span class="verse"><a name="36">36</a>Mi hai dato lo scudo della tua salvezza, la tua sollecitudine mi fa crescere.</span> <span class="verse"><a name="37">37</a>Fai largo davanti ai miei passi; le mie gambe non vacillano.</span> <span class="verse"><a name="38">38</a>Inseguo e raggiungo i miei nemici, non desisto finché non siano distrutti.</span> <span class="verse"><a name="39">39</a>Li colpisco ed essi non possono resistere; cadono sotto i miei piedi.</span> <span class="verse"><a name="40">40</a>Mi cingi di forza per la battaglia; hai fatto piegare sotto di me i miei avversari.</span> <span class="verse"><a name="41">41</a>Mi mostri i nemici di spalle, così io danniento quelli che mi odiano.</span> <span class="verse"><a name="42">42</a>Gridano, ma nessuno li salva, verso il Signore, che a loro non risponde.</span> <span class="verse"><a name="43">43</a>Li disperdo come polvere della terra, li calpesto come fango delle piazze.</span> <span class="verse"><a name="44">44</a>Tu mi liberi dalle contese del popolo; mi poni a capo di nazioni; un popolo non conosciuto mi serve.</span> <span class="verse"><a name="45">45</a>I figli degli stranieri mi onorano appena sentono, mi obbediscono.</span> <span class="verse"><a name="46">46</a>I figli degli stranieri vengono meno, lasciano con spavento i loro nascondigli.</span> <span class="verse"><a name="47">47</a>Viva il Signore! Sia benedetta la mia rupe! Sia esaltato il Dio della mia salvezza!</span> <span class="verse"><a name="48">48</a>Dio fa vendetta per me e mi sottomette i popoli.</span> <span class="verse"><a name="49">49</a>Tu mi liberi dai miei nemici, mi innalzi sopra i miei avversari, mi liberi dall`uomo violento.</span> <span class="verse"><a name="50">50</a>Perciò ti loderò, Signore, fra i popoli canterò inni al tuo nome.</span> <span class="verse"><a name="51">51</a>Egli concede una grande vittoria al suo re, la grazia al suo consacrato, a Davide e ai suoi discendenti per sempre".</span> </p></div</div></div></body></html>