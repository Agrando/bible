<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/2sam/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/2sam">2 Samuel</a> &gt <strong>Chapter 2</strong></div><p><span class="verse"><a name="1">1</a>Dopo questi fatti, Davide consultò il Signore dicendo: "Devo andare in qualcuna delle città di Giuda?". Il Signore gli rispose: "Và!". Chiese ancora Davide: "Dove andrò?". Rispose: "A Ebron".</span> <span class="verse"><a name="2">2</a>Davide dunque andò là con le sue due mogli, Achinoam di Izreel e Abigail, già moglie di Nabal da Carmel.</span> <span class="verse"><a name="3">3</a>Davide portò con sé anche i suoi uomini, ognuno con la sua famiglia, e abitarono nella città di Ebron.</span> <span class="verse"><a name="4">4</a>Vennero allora gli uomini di Giuda e qui unsero Davide re sulla casa di Giuda. Come fu noto a Davide che gli uomini di Iabes di Gàlaad avevano sepolto Saul,</span> <span class="verse"><a name="5">5</a>Davide inviò messaggeri agli uomini di Iabes di Gàlaad per dir loro: "Benedetti voi dal Signore, perché avete fatto quest`opera di misericordia a Saul, vostro signore, e gli avete dato sepoltura.</span> <span class="verse"><a name="6">6</a>Vi renda dunque il Signore misericordia e fedeltà. Anch`io farò a voi del bene perché avete compiuto quest`opera.</span> <span class="verse"><a name="7">7</a>Ora riprendano coraggio le vostre mani e siate uomini forti. E` morto Saul vostro signore, ma quelli della tribù di Giuda hanno unto me come re sopra di loro".</span> <span class="verse"><a name="8">8</a>Intanto Abner figlio di Ner, capo dell`esercito di Saul, prese Is-Baal, figlio di Saul e lo condusse a Macanaim.</span> <span class="verse"><a name="9">9</a>Poi lo costituì re su Gàlaad, sugli Asuriti, su Izreel, su Efraim e su Beniamino, cioè su tutto Israele.</span> <span class="verse"><a name="10">10</a>Is-Baal, figlio di Saul, aveva quarant`anni quando fu fatto re di Israele e regnò due anni. Solo la casa di Giuda seguiva Davide.</span> <span class="verse"><a name="11">11</a>Il periodo di tempo durante il quale Davide fu re di Ebron fu di sette anni e sei mesi.</span> <span class="verse"><a name="12">12</a>Abner figlio di Ner e i ministri di Is-Baal, figlio di Saul, si mossero da Macanaim verso Gabaon.</span> <span class="verse"><a name="13">13</a>Anche Ioab, figlio di Zeruia, e i seguaci di Davide si mossero e li incontrarono presso la piscina di Gabaon. Questi stavano presso la piscina da una parte e quelli dall`altra parte.</span> <span class="verse"><a name="14">14</a>Abner gridò a Ioab: "Potrebbero alzarsi i giovani e scontrarsi davanti a noi". Ioab rispose: "Si alzino pure".</span> <span class="verse"><a name="15">15</a>Si alzarono e sfilarono in rassegna: dodici dalla parte di Beniamino e di Is-Baal figlio di Saul e dodici tra i seguaci di Davide.</span> <span class="verse"><a name="16">16</a>Ciascuno afferrò la testa dell`avversario e gli cacciò la spada nel fianco: così caddero tutti insieme e quel luogo fu chiamato Campo dei Fianchi, che si trova in Gabaon.</span> <span class="verse"><a name="17">17</a>La battaglia divenne in quel giorno molto dura e furono sconfitti Abner e gli Israeliti dai seguaci di Davide.</span> <span class="verse"><a name="18">18</a>Vi erano là tre figli di Zeruia, Ioab, Abisai e Asael. Asael era veloce nella corsa come una gazzella selvatica.</span> <span class="verse"><a name="19">19</a>Asael si era messo ad inseguire Abner e non deviava né a destra né a sinistra nell`inseguire Abner.</span> <span class="verse"><a name="20">20</a>Abner si volse indietro e gli gridò: "Tu sei Asael?". Rispose: "Sì".</span> <span class="verse"><a name="21">21</a>Abner aggiunse: "Volgiti a destra o a sinistra, afferra qualcuno dei giovani e porta via le sue spoglie". Ma Asael non volle cessare di inseguirlo.</span> <span class="verse"><a name="22">22</a>Abner tornò a dirgli: "Smetti di inseguirmi. Perché vuoi che ti stenda a terra? Come potrò alzare lo sguardo verso Ioab tuo fratello?".</span> <span class="verse"><a name="23">23</a>Ma siccome quegli non voleva saperne di ritirarsi, lo colpì con la punta della lancia al basso ventre, così che la lancia gli uscì di dietro ed egli cadde sul posto. Allora quanti arrivarono al luogo dove Asael era caduto e morto si fermarono.</span> <span class="verse"><a name="24">24</a>Ma Ioab e Abisai inseguirono Abner, finché, al tramonto del sole, essi giunsero alla collina di Amma, di fronte a Ghiach, sulla strada del deserto di Gabaon.</span> <span class="verse"><a name="25">25</a>I Beniaminiti si radunarono dietro Abner formando un gruppo compatto e si fermarono in cima ad una collina.</span> <span class="verse"><a name="26">26</a>Allora Abner gridò a Ioab: "Dovrà continuare per sempre la spada a divorare? Non sai che alla fine sarà una sventura? Quando finalmente darai ordine alla truppa di cessare l`inseguimento dei loro fratelli?".</span> <span class="verse"><a name="27">27</a>Rispose Ioab: "Per la vita di Dio, se tu non avessi parlato così, nessuno della truppa avrebbe cessato fino al mattino di inseguire il proprio fratello".</span> <span class="verse"><a name="28">28</a>Allora Ioab fece suonare la tromba e tutta la truppa si fermò e non inseguì più Israele e non combattè più.</span> <span class="verse"><a name="29">29</a>Abner e i suoi uomini marciarono per l`Araba tutta quella notte; passarono il Giordano, camminarono tutta la mattinata e arrivarono a Macanaim.</span> <span class="verse"><a name="30">30</a>Ioab, tornato dall`inseguimento di Abner, radunò tutta la truppa. Degli uomini di Davide ne mancavano diciannove oltre Asael.</span> <span class="verse"><a name="31">31</a>Ma i servi di Davide avevano colpito e ucciso trecentosessanta uomini tra i Beniaminiti e la gente di Abner.</span> <span class="verse"><a name="32">32</a>Essi presero Asael e lo seppellirono nel sepolcro di suo padre, che è in Betlemme. Ioab e i suoi uomini marciarono tutta la notte; spuntava il giorno quando furono in Ebron.</span> </p></div</div></div></body></html>