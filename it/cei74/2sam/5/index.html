<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/2sam/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/2sam">2 Samuel</a> &gt <strong>Chapter 5</strong></div><p><span class="verse"><a name="1">1</a>Vennero allora tutte le tribù d`Israele da Davide in Ebron e gli dissero: "Ecco noi ci consideriamo come tue ossa e tua carne.</span> <span class="verse"><a name="2">2</a>Già prima, quando regnava Saul su di noi, tu conducevi e riconducevi Israele. Il Signore ti ha detto: Tu pascerai Israele mio popolo, tu sarai capo in Israele".</span> <span class="verse"><a name="3">3</a>Vennero dunque tutti gli anziani d`Israele dal re in Ebron e il re Davide fece alleanza con loro in Ebron davanti al Signore ed essi unsero Davide re sopra Israele.</span> <span class="verse"><a name="4">4</a>Davide aveva trent`anni quando fu fatto re e regnò quarant`anni.</span> <span class="verse"><a name="5">5</a>Regnò in Ebron su Giuda sette anni e sei mesi e in Gerusalemme regnò trentatre anni su tutto Israele e su Giuda.</span> <span class="verse"><a name="6">6</a>Il re e i suoi uomini mossero verso Gerusalemme contro i Gebusei che abitavano in quel paese. Costoro dissero a Davide: "Non entrerai qui: basteranno i ciechi e gli zoppi a respingerti", per dire: "Davide non potrà entrare qui".</span> <span class="verse"><a name="7">7</a>Ma Davide prese la rocca di Sion, cioè la città di Davide.</span> <span class="verse"><a name="8">8</a>Davide proclamò in quel giorno: "Chiunque colpirà i Gebusei e li raggiungerà attraverso il canale... Quanto ai ciechi e agli zoppi, sono in odio a Davide". Per questo dicono: "Il cieco e lo zoppo non entreranno nella casa".</span> <span class="verse"><a name="9">9</a>Davide abitò nella rocca e la chiamò Città di Davide. Egli vi fece intorno costruzioni, dal Millo verso l`interno.</span> <span class="verse"><a name="10">10</a>Davide andava sempre crescendo in potenza e il Signore Dio degli eserciti era con lui.</span> <span class="verse"><a name="11">11</a>Chiram re di Tiro inviò a Davide messaggeri con legno di cedro, carpentieri e muratori, i quali costruirono una casa a Davide.</span> <span class="verse"><a name="12">12</a>Davide seppe allora che il Signore lo confermava re di Israele e innalzava il suo regno per amore di Israele suo popolo.</span> <span class="verse"><a name="13">13</a>Davide prese ancora concubine e mogli di Gerusalemme, dopo il suo arrivo da Ebron: queste generarono a Davide altri figli e figlie.</span> <span class="verse"><a name="14">14</a>I figli che gli nacquero in Gerusalemme si chiamano Sammua, Sobab, Natan e Salomone;</span> <span class="verse"><a name="15">15</a>Ibcar, Elisua, Nefeg, Iafia;</span> <span class="verse"><a name="16">16</a>Elisama, Eliada ed Elifelet.</span> <span class="verse"><a name="17">17</a>Quando i Filistei vennero a sapere che avevano consacrato Davide re d`Israele, salirono tutti per dargli la caccia, ma appena Davide ne fu informato, discese alla fortezza.</span> <span class="verse"><a name="18">18</a>Vennero i Filistei e si sparsero nella valle di Rè faim.</span> <span class="verse"><a name="19">19</a>Davide consultò il Signore chiedendo: "Devo andare contro i Filistei? Li metterai nelle mie mani?". Il Signore rispose a Davide: "Và pure, perché certo consegneròmetterò i Filistei nelle tue mani".</span> <span class="verse"><a name="20">20</a>Davide si recò a Baal-Perazim e là Davide li sconfisse ed esclamò: "Il Signore ha aperto una breccia tra i nemici davanti a me, come una breccia aperta dalle acque". Per questo chiamò quel luogo Baal-Perazim.</span> <span class="verse"><a name="21">21</a>I Filistei abbandonarono là i loro dei e Davide e la sua gente li portarono via.</span> <span class="verse"><a name="22">22</a>I Filistei salirono poi di nuovo e si sparsero nella valle di Rè faim.</span> <span class="verse"><a name="23">23</a>Davide consultò il Signore, il quale gli disse: "Non andare; gira alle loro spalle e piomba su di loro dalla parte dei Balsami.</span> <span class="verse"><a name="24">24</a>Quando udrai un rumore di passi sulle cime dei Balsami, lanciati subito all`attacco, perché allora il Signore uscirà davanti a te per sconfiggere l`esercito dei Filistei".</span> <span class="verse"><a name="25">25</a>Davide fece come il Signore gli aveva ordinato e sconfisse i Filistei da Gàbaa fino all`ingresso di Ghezer.</span> </p></div</div></div></body></html>