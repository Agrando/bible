<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/wis/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/wis">Wisdom</a> &gt <strong>Chapter 1</strong></div><p><span class="verse"><a name="1">1</a>Amate la giustizia, voi che governate sulla terra, rettamente pensate del Signore, cercatelo con cuore semplice.</span> <span class="verse"><a name="2">2</a>Egli infatti si lascia trovare da quanti non lo tentano, si mostra a coloro che non ricusano di credere in lui.</span> <span class="verse"><a name="3">3</a>I ragionamenti tortuosi allontanano da Dio; l`onnipotenza, messa alla prova, caccia gli stolti.</span> <span class="verse"><a name="4">4</a>La sapienza non entra in un`anima che opera il male né abita in un corpo schiavo del peccato.</span> <span class="verse"><a name="5">5</a>Il santo spirito che ammaestra rifugge dalla finzione, se ne sta lontano dai discorsi insensati, è cacciato al sopraggiungere dell`ingiustizia.</span> <span class="verse"><a name="6">6</a>La sapienza è uno spirito amico degli uomini; ma non lascerà impunito chi insulta con le labbra, perché Dio è testimone dei suoi sentimenti e osservatore verace del suo cuore e ascolta le parole della sua bocca.</span> <span class="verse"><a name="7">7</a>Difatti lo spirito del Signore riempie l`universo e, abbracciando ogni cosa, conosce ogni voce.</span> <span class="verse"><a name="8">8</a>Per questo non gli sfuggirà chi proferisce cose ingiuste, la giustizia vendicatrice non lo risparmierà.</span> <span class="verse"><a name="9">9</a>Si indagherà infatti sui propositi dell`empio, il suono delle sue parole giungerà fino al Signore a condanna delle sue iniquità;</span> <span class="verse"><a name="10">10</a>poiché un orecchio geloso ascolta ogni cosa, perfino il sussurro delle mormorazioni non gli resta segreto.</span> <span class="verse"><a name="11">11</a>Guardatevi pertanto da un vano mormorare, preservate la lingua dalla maldicenza, perché neppure una parola segreta sarà senza effetto, una bocca menzognera uccide l`anima.</span> <span class="verse"><a name="12">12</a>Non provocate la morte con gli errori della vostra vita, non attiratevi la rovina con le opere delle vostre mani,</span> <span class="verse"><a name="13">13</a>perché Dio non ha creato la morte e non gode per la rovina dei viventi.</span> <span class="verse"><a name="14">14</a>Egli infatti ha creato tutto per l`esistenza; le creature del mondo sono sane, in esse non c`è veleno di morte, né gli inferi regnano sulla terra,</span> <span class="verse"><a name="15">15</a>perché la giustizia è immortale.</span> <span class="verse"><a name="16">16</a>Gli empi invocano su di sé la morte con gesti e con parole, ritenendola amica si consumano per essa e con essa concludono alleanza, perché son degni di appartenerle.</span> </p></div</div></div></body></html>