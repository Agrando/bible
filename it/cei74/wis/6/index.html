<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/wis/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/wis">Wisdom</a> &gt <strong>Chapter 6</strong></div><p><span class="verse"><a name="1">1</a>Ascoltate, o re, e cercate di comprendere; imparate, governanti di tutta la terra.</span> <span class="verse"><a name="2">2</a>Porgete l`orecchio, voi che dominate le moltitudini e siete orgogliosi per il gran numero dei vostri popoli.</span> <span class="verse"><a name="3">3</a>La vostra sovranità proviene dal Signore; la vostra potenza dall`Altissimo, il quale esaminerà le vostre opere e scruterà i vostri propositi;</span> <span class="verse"><a name="4">4</a>poiché, pur essendo ministri del suo regno, non avete governato rettamente, né avete osservato la legge né vi siete comportati secondo il volere di Dio.</span> <span class="verse"><a name="5">5</a>Con terrore e rapidamente egli si ergerà contro di voi poiché un giudizio severo si compie contro coloro che stanno in alto.</span> <span class="verse"><a name="6">6</a>L`inferiore è meritevole di pietà, ma i potenti saranno esaminati con rigore.</span> <span class="verse"><a name="7">7</a>Il Signore di tutti non si ritira davanti a nessuno, non ha soggezione della grandezza, perché egli ha creato il piccolo e il grande e si cura ugualmente di tutti.</span> <span class="verse"><a name="8">8</a>Ma sui potenti sovrasta un`indagine rigorosa.</span> <span class="verse"><a name="9">9</a>Pertanto a voi, o sovrani, sono dirette le mie parole, perché impariate la sapienza e non abbiate a cadere.</span> <span class="verse"><a name="10">10</a>Chi custodisce santamente le cose sante sarà santificato e chi si è istruito in esse vi troverà una difesa.</span> <span class="verse"><a name="11">11</a>Desiderate, pertanto, le mie parole; bramatele e ne riceverete istruzione.</span> <span class="verse"><a name="12">12</a>La sapienza è radiosa e indefettibile, facilmente è contemplata da chi l`ama e trovata da chiunque la ricerca.</span> <span class="verse"><a name="13">13</a>Previene, per farsi conoscere, quanti la desiderano.</span> <span class="verse"><a name="14">14</a>Chi si leva per essa di buon mattino non faticherà, la troverà seduta alla sua porta.</span> <span class="verse"><a name="15">15</a>Riflettere su di essa è perfezione di saggezza, chi veglia per lei sarà presto senza affanni.</span> <span class="verse"><a name="16">16</a>Essa medesima va in cerca di quanti sono degni di lei, appare loro ben disposta per le strade, va loro incontro con ogni benevolenza.</span> <span class="verse"><a name="17">17</a>Suo principio assai sincero è il desiderio d`istruzione; la cura dell`istruzione è amore;</span> <span class="verse"><a name="18">18</a>l`amore è osservanza delle sue leggi; il rispetto delle leggi è garanzia di immortalità</span> <span class="verse"><a name="19">19</a>e l`immortalità fa stare vicino a Dio.</span> <span class="verse"><a name="20">20</a>Dunque il desiderio della sapienza conduce al regno.</span> <span class="verse"><a name="21">21</a>Se dunque, sovrani dei popoli, vi dilettate di troni e di scettri, onorate la sapienza, perché possiate regnare sempre.</span> <span class="verse"><a name="22">22</a>Esporrò che cos`è la sapienza e come essa nacque; non vi terrò nascosti i suoi segreti. Seguirò le sue tracce fin dall`origine, metterò in luce la sua conoscenza, non mi allontanerò dalla verità.</span> <span class="verse"><a name="23">23</a>Non mi accompagnerò con l`invidia che consuma, poiché essa non ha nulla in comune con la sapienza.</span> <span class="verse"><a name="24">24</a>L`abbondanza dei saggi è la salvezza del mondo; un re saggio è la salvezza di un popolo.</span> <span class="verse"><a name="25">25</a>Lasciatevi dunque ammaestrare dalle mie parole e ne trarrete profitto.</span> </p></div</div></div></body></html>