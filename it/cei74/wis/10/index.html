<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/wis/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/wis">Wisdom</a> &gt <strong>Chapter 10</strong></div><p><span class="verse"><a name="1">1</a>Essa protesse il padre del mondo, formato per primo da Dio, quando fu creato solo; poi lo liberò dalla sua caduta</span> <span class="verse"><a name="2">2</a>e gli diede la forza per dominare su tutte le cose.</span> <span class="verse"><a name="3">3</a>Ma un ingiusto, allontanatosi da essa nella sua collera perì per il suo furore fratricida.</span> <span class="verse"><a name="4">4</a>A causa sua la terra fu sommersa, ma la sapienza di nuovo la salvò pilotando il giusto e per mezzo di un semplice legno.</span> <span class="verse"><a name="5">5</a>Essa, quando le genti furono confuse, concordi soltanto nella malvagità, riconobbe il giusto e lo conservò davanti a Dio senza macchia e lo mantenne forte nonostante la sua tenerezza per il figlio.</span> <span class="verse"><a name="6">6</a>E mentre perivano gli empi, salvò un giusto, che fuggiva il fuoco caduto sulle cinque città.</span> <span class="verse"><a name="7">7</a>Quale testimonianza di quella gente malvagia esiste ancora una terra desolata, fumante insieme con alberi che producono frutti immaturi e a memoria di un`anima incredula, s`innalza una colonna di sale.</span> <span class="verse"><a name="8">8</a>Allontanandosi dalla sapienza, non solo ebbero il danno di non conoscere il bene, ma lasciarono anche ai viventi un ricordo di insipienza, perché le loro colpe non rimanessero occulte.</span> <span class="verse"><a name="9">9</a>Ma la sapienza liberò i suoi devoti dalle sofferenze:</span> <span class="verse"><a name="10">10</a>essa condusse per diritti sentieri il giusto in fuga dall`ira del fratello, gli mostrò il regno di Dio e gli diede la conoscenza delle cose sante; gli diede successo nelle sue fatiche e moltiplicò i frutti del suo lavoro.</span> <span class="verse"><a name="11">11</a>Lo assistette contro l`avarizia dei suoi avversari e lo fece ricco;</span> <span class="verse"><a name="12">12</a>lo custodì dai nemici, lo protesse da chi lo insidiava, gli assegnò la vittoria in una lotta dura, perché sapesse che la pietà è più potente di tutto.</span> <span class="verse"><a name="13">13</a>Essa non abbandonò il giusto venduto, ma lo preservò dal peccato.</span> <span class="verse"><a name="14">14</a>Scese con lui nella prigione, non lo abbandonò mentre era in catene, finché gli procurò uno scettro regale e potere sui propri avversari, smascherò come mendaci i suoi accusatori e gli diede una gloria eterna.</span> <span class="verse"><a name="15">15</a>Essa liberò un popolo santo e una stirpe senza macchia da una nazione di oppressori.</span> <span class="verse"><a name="16">16</a>Entro nell`anima di un servo del Signore e si oppose con prodigi e con segni a terribili re.</span> <span class="verse"><a name="17">17</a>Diede ai santi la ricompensa delle loro pene, li guidò per una strada meravigliosa, divenne loro riparo di giorno e luce di stelle nella notte.</span> <span class="verse"><a name="18">18</a>Fece loro attraversare il Mar Rosso, guidandoli attraverso molte acque;</span> <span class="verse"><a name="19">19</a>sommerse invece i loro nemici e li rigettò dal fondo dell`abisso.</span> <span class="verse"><a name="20">20</a>Per questo i giusti spogliarono gli empi e celebrarono, Signore, il tuo nome santo e lodarono concordi la tua mano protettrice,</span> <span class="verse"><a name="21">21</a>perché la sapienza aveva aperto la bocca dei muti e aveva sciolto la lingua degli infanti.</span> </p></div</div></div></body></html>