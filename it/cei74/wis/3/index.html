<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/wis/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/wis">Wisdom</a> &gt <strong>Chapter 3</strong></div><p><span class="verse"><a name="1">1</a>Le anime dei giusti, invece, sono nelle mani di Dio, nessun tormento le toccherà.</span> <span class="verse"><a name="2">2</a>Agli occhi degli stolti parve che morissero; la loro fine fu ritenuta una sciagura,</span> <span class="verse"><a name="3">3</a>la loro partenza da noi una rovina, ma essi sono nella pace.</span> <span class="verse"><a name="4">4</a>Anche se agli occhi degli uomini subiscono castighi, la loro speranza è piena di immortalità.</span> <span class="verse"><a name="5">5</a>Per una breve pena riceveranno grandi benefici, perché Dio li ha provati e li ha trovati degni di sé:</span> <span class="verse"><a name="6">6</a>li ha saggiati come oro nel crogiuolo e li ha graditi come un olocausto.</span> <span class="verse"><a name="7">7</a>Nel giorno del loro giudizio risplenderanno; come scintille nella stoppia, correranno qua e là.</span> <span class="verse"><a name="8">8</a>Governeranno le nazioni, avranno potere sui popoli e il Signore regnerà per sempre su di loro.</span> <span class="verse"><a name="9">9</a>Quanti confidano in lui comprenderanno la verità; coloro che gli sono fedeli vivranno presso di lui nell`amore, perché grazia e misericordia sono riservate ai suoi eletti.</span> <span class="verse"><a name="10">10</a>Ma gli empi per i loro pensieri riceveranno il castigo, essi che han disprezzato il giusto e si son ribellati al Signore.</span> <span class="verse"><a name="11">11</a>Chi disprezza la sapienza e la disciplina è infelice. Vana la loro speranza e le loro fatiche senza frutto, inutili le opere loro.</span> <span class="verse"><a name="12">12</a>Le loro mogli sono insensate, cattivi i loro figli, maledetta la loro progenie.</span> <span class="verse"><a name="13">13</a>Beata la sterile non contaminata, la quale non ha conosciuto un letto peccaminoso; avrà il suo frutto alla rassegna delle anime.</span> <span class="verse"><a name="14">14</a>Anche l`eunuco, la cui mano non ha commesso iniquità e che non ha pensato cose malvage contro il Signore, riceverà una grazia speciale per la sua fedeltà, una parte più desiderabile nel tempio del Signore;</span> <span class="verse"><a name="15">15</a>poiché il frutto delle opere buone è glorioso e imperitura la radice della saggezza.</span> <span class="verse"><a name="16">16</a>I figli di adulteri non giungeranno a maturità; la discendenza di un`unione illegittima sarà sterminata.</span> <span class="verse"><a name="17">17</a>Anche se avranno lunga vita, non saran contati per niente, e, infine, la loro vecchiaia sarà senza onore.</span> <span class="verse"><a name="18">18</a>Se poi moriranno presto, non avranno speranza né consolazione nel giorno del giudizio,</span> <span class="verse"><a name="19">19</a>poiché di una stirpe iniqua è terribile il destino.</span> </p></div</div></div></body></html>