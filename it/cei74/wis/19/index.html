<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/wis/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/wis">Wisdom</a> &gt <strong>Chapter 19</strong></div><p><span class="verse"><a name="1">1</a>Sugli empi si riversò sino alla fine uno sdegno implacabile, perché Dio prevedeva anche il loro futuro,</span> <span class="verse"><a name="2">2</a>che cioè, dopo aver loro permesso di andarsene e averli fatti in fretta partire, cambiato proposito, li avrebbero inseguiti.</span> <span class="verse"><a name="3">3</a>Mentre infatti erano ancora occupati nei lutti e piangevano sulle tombe dei morti, presero un`altra decisione insensata, e inseguirono come fuggitivi coloro che già avevan pregato di partire.</span> <span class="verse"><a name="4">4</a>Li spingeva a questo punto estremo un meritato destino, che li gettò nell`oblio delle cose avvenute, perché colmassero la punizione, che ancora mancava ai loro tormenti,</span> <span class="verse"><a name="5">5</a>e mentre il tuo popolo intraprendeva un viaggio straordinario, essi incorressero in una morte singolare.</span> <span class="verse"><a name="6">6</a>Tutta la creazione assumeva da capo, nel suo genere, nuova forma, obbedendo ai tuoi comandi, perché i tuoi figli fossero preservati sani e salvi.</span> <span class="verse"><a name="7">7</a>Si vide la nube coprire d`ombra l`accampamento, terra asciutta apparire dove prima c`era acqua, una strada libera aprirsi nel Mar Rosso e una verdeggiante pianura in luogo dei flutti violenti;</span> <span class="verse"><a name="8">8</a>per essa passò tutto il tuo popolo, i protetti della tua mano, spettatori di prodigi stupendi.</span> <span class="verse"><a name="9">9</a>Come cavalli alla pastura, come agnelli esultanti, cantavano inni a te, Signore, che li avevi liberati.</span> <span class="verse"><a name="10">10</a>Ricordavano ancora i fatti del loro esilio, come la terra, invece di bestiame, produsse zanzare, come il fiume, invece di pesci, riversò una massa di rane.</span> <span class="verse"><a name="11">11</a>Più tardi videro anche una nuova produzione di uccelli, quando, spinti dall`appetito, chiesero cibi delicati;</span> <span class="verse"><a name="12">12</a>poiché, per appagarli, salirono dal mare le quaglie.</span> <span class="verse"><a name="13">13</a>Sui peccatori invece caddero i castighi non senza segni premonitori di fulmini fragorosi; essi soffrirono giustamente per la loro malvagità, avendo nutrito un odio tanto profondo verso lo straniero.</span> <span class="verse"><a name="14">14</a>Altri non accolsero ospiti sconosciuti; ma costoro ridussero schiavi ospiti benemeriti.</span> <span class="verse"><a name="15">15</a>Non solo: ci sarà per i primi un giudizio, perché accolsero ostilmente dei forestieri;</span> <span class="verse"><a name="16">16</a>ma quelli, dopo averli festosamente accolti, poi, quando già partecipavano ai loro diritti li oppressero con lavori durissimi.</span> <span class="verse"><a name="17">17</a>Furono perciò colpiti da cecità, come lo furono i primi alla porta del giusto, quando avvolti fra tenebre fitte ognuno cercava l`ingresso della propria porta.</span> <span class="verse"><a name="18">18</a>Difatti gli elementi scambiavano ordine fra loro, come le note di un`arpa variano la specie del ritmo, pur conservando sempre lo stesso tono.</span> <span class="verse"><a name="19">19</a>animali terrestri divennero acquatici, quelli che nuotavano passarono sulla terra.</span> <span class="verse"><a name="20">20</a>Il fuoco rafforzò nell`acqua la sua potenza e l`acqua dimenticò la sua proprietà naturale di spegnere.</span> <span class="verse"><a name="21">21</a>Le fiamme non consumavano le carni di animali gracili, che vi camminavano dentro, né scioglievano quella specie di cibo celeste, simile alla brina e così facile a fondersi.</span> <span class="verse"><a name="22">22</a>In tutti i modi, o Signore, hai magnificato e reso glorioso il tuo popolo e non l`hai trascurato assistendolo in ogni tempo e in ogni luogo.</span> </p></div</div></div></body></html>