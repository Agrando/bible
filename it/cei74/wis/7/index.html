<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/wis/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/wis">Wisdom</a> &gt <strong>Chapter 7</strong></div><p><span class="verse"><a name="1">1</a>Anch`io sono un uomo mortale come tutti, discendente del primo essere plasmato di creta. Fui formato di carne nel seno di una madre,</span> <span class="verse"><a name="2">2</a>durante dieci mesi consolidato nel sangue, frutto del seme d`un uomo e del piacere compagno del sonno.</span> <span class="verse"><a name="3">3</a>Anch`io appena nato ho respirato l`aria comune e sono caduto su una terra uguale per tutti, levando nel pianto uguale a tutti il mio primo grido.</span> <span class="verse"><a name="4">4</a>E fui allevato in fasce e circondato di cure;</span> <span class="verse"><a name="5">5</a>nessun re iniziò in modo diverso l`esistenza.</span> <span class="verse"><a name="6">6</a>Si entra nella vita e se ne esce alla stessa maniera.</span> <span class="verse"><a name="7">7</a>Per questo pregai e mi fu elargita la prudenza; implorai e venne in me lo spirito della sapienza.</span> <span class="verse"><a name="8">8</a>La preferii a scettri e a troni, stimai un nulla la ricchezza al suo confronto;</span> <span class="verse"><a name="9">9</a>non la paragonai neppure a una gemma inestimabile, perché tutto l`oro al suo confronto è un pò di sabbia e come fango sarà valutato di fronte ad essa l`argento.</span> <span class="verse"><a name="10">10</a>L`amai più della salute e della bellezza, preferii il suo possesso alla stessa luce, perché non tramonta lo splendore che ne promana.</span> <span class="verse"><a name="11">11</a>Insieme con essa mi sono venuti tutti i beni; nelle sue mani è una ricchezza incalcolabile.</span> <span class="verse"><a name="12">12</a>Godetti di tutti questi beni, perché la sapienza li guida, ma ignoravo che di tutti essa è madre.</span> <span class="verse"><a name="13">13</a>Senza frode imparai e senza invidia io dono, non nascondo le sue ricchezze.</span> <span class="verse"><a name="14">14</a>Essa è un tesoro inesauribile per gli uomini; quanti se lo procurano si attirano l`amicizia di Dio, sono a lui raccomandati per i doni del suo insegnamento</span> <span class="verse"><a name="15">15</a>Mi conceda Dio di parlare secondo conoscenza e di pensare in modo degno dei doni ricevuti, perché egli è guida della sapienza e i saggi ricevono da lui orientamento.</span> <span class="verse"><a name="16">16</a>In suo potere siamo noi e le nostre parole, ogni intelligenza e ogni nostra abilità.</span> <span class="verse"><a name="17">17</a>Egli mi ha concesso la conoscenza infallibile delle cose, per comprender la struttura del mondo e la forza degli elementi,</span> <span class="verse"><a name="18">18</a>il principio, la fine e il mezzo dei tempi, l`alternarsi dei solstizi e il susseguirsi delle stagioni,</span> <span class="verse"><a name="19">19</a>il ciclo degli anni e la posizione degli astri,</span> <span class="verse"><a name="20">20</a>la natura degli animali e l`istinto delle fiere, i poteri degli spiriti e i ragionamenti degli uomini, la varietà delle piante e le proprietà delle radici.</span> <span class="verse"><a name="21">21</a>Tutto ciò che è nascosto e ciò che è palese io lo so, poiché mi ha istruito la sapienza, artefice di tutte le cose.</span> <span class="verse"><a name="22">22</a>In essa c`è uno spirito intelligente, santo, unico, molteplice, sottile, mobile, penetrante, senza macchia, terso, inoffensivo, amante del bene, acuto,</span> <span class="verse"><a name="23">23</a>libero, benefico, amico dell`uomo, stabile, sicuro, senz`affanni, onnipotente, onniveggente e che pervade tutti gli spiriti intelligenti, puri, sottilissimi.</span> <span class="verse"><a name="24">24</a>La sapienza è il più agile di tutti i moti; per la sua purezza si diffonde e penetra in ogni cosa.</span> <span class="verse"><a name="25">25</a>E` un`emanazione della potenza di Dio, un effluvio genuino della gloria dell`Onnipotente, per questo nulla di contaminato in essa s`infiltra.</span> <span class="verse"><a name="26">26</a>E` un riflesso della luce perenne, uno specchio senza macchia dell`attività di Dio e un`immagine della sua bontà.</span> <span class="verse"><a name="27">27</a>Sebbene unica, essa può tutto; pur rimanendo in se stessa, tutto rinnova e attraverso le età entrando nelle anime sante, forma amici di Dio e profeti.</span> <span class="verse"><a name="28">28</a>Nulla infatti Dio ama se non chi vive con la sapienza.</span> <span class="verse"><a name="29">29</a>Essa in realtà è più bella del sole e supera ogni costellazione di astri; paragonata alla luce, risulta superiore;</span> <span class="verse"><a name="30">30</a>a questa, infatti, succede la notte, ma contro la sapienza la malvagità non può prevalere.</span> </p></div</div></div></body></html>