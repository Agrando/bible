<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/wis/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/wis">Wisdom</a> &gt <strong>Chapter 14</strong></div><p><span class="verse"><a name="1">1</a>Anche chi si dispone a navigare e a solcare onde selvagge implora un legno più fragile della barca che lo porta.</span> <span class="verse"><a name="2">2</a>Questa, infatti, fu inventata dal desiderio di guadagni e fu costruita da una saggezza artigiana;</span> <span class="verse"><a name="3">3</a>ma la tua provvidenza, o Padre, la guida perché tu hai predisposto una strada anche nel mare, un sentiero sicuro anche fra le onde,</span> <span class="verse"><a name="4">4</a>mostrando che puoi salvare da tutto, sì che uno possa imbarcarsi anche senza esperienza.</span> <span class="verse"><a name="5">5</a>Tu non vuoi che le opere della tua sapienza siano inutili; per questo gli uomini affidano le loro vite anche a un minuscolo legno e, attraversando i flutti con una zattera, scampano.</span> <span class="verse"><a name="6">6</a>Anche in principio, mentre perivano giganti superbi, la speranza del mondo, rifugiatasi in una barca, lasciò al mondo la semenza di nuove generazioni, grazie alla tua mano che la guidava.</span> <span class="verse"><a name="7">7</a>E` benedetto il legno con cui si compie un`opera giusta,</span> <span class="verse"><a name="8">8</a>ma maledetto l`idolo opera di mani e chi lo ha fatto; questi perché lo ha lavorato, quello perché, corruttibile, è detto dio.</span> <span class="verse"><a name="9">9</a>Perché sono ugualmente in odio a Dio l`empio e la sua empietà;</span> <span class="verse"><a name="10">10</a>l`opera e l`artefice saranno ugualmente puniti.</span> <span class="verse"><a name="11">11</a>Perciò ci sarà un castigo anche per gli idoli dei pagani, perché fra le creature di Dio son divenuti un abominio, e scandalo per le anime degli uomini, laccio per i piedi degli stolti.</span> <span class="verse"><a name="12">12</a>L`invenzione degli idoli fu l`inizio della prostituzione, la loro scoperta portò la corruzione nella vita.</span> <span class="verse"><a name="13">13</a>Essi non esistevano al principio né mai esisteranno.</span> <span class="verse"><a name="14">14</a>Entrarono nel mondo per la vanità dell`uomo, per questo è stata decretata per loro una rapida fine.</span> <span class="verse"><a name="15">15</a>Un padre, consumato da un lutto prematuro, ordinò un`immagine di quel suo figlio così presto rapito, e onorò come un dio chi poco prima era solo un defunto ordinò ai suoi dipendenti riti misterici e di iniziazione.</span> <span class="verse"><a name="16">16</a>Poi l`empia usanza, rafforzatasi con il tempo, fu osservata come una legge.</span> <span class="verse"><a name="17">17</a>Le statue si adoravano anche per ordine dei sovrani: i sudditi, non potendo onorarli di persona a distanza, riprodotte con arte le sembianze lontane, fecero un`immagine visibile del re venerato, per adulare con zelo l`assente, quasi fosse presente.</span> <span class="verse"><a name="18">18</a>All`estensione del culto anche presso quanti non lo conoscevano, spinse l`ambizione dell`artista.</span> <span class="verse"><a name="19">19</a>Questi infatti, desideroso di piacere al potente, si sforzò con l`arte di renderne più bella l`immagine;</span> <span class="verse"><a name="20">20</a>il popolo, attratto dalla leggiadria dell`opera, considerò oggetto di culto colui che poco prima onorava come uomo.</span> <span class="verse"><a name="21">21</a>Ciò divenne un`insidia ai viventi, perché gli uomini, vittime della disgrazia o della tirannide, imposero a pietre o a legni un nome incomunicabile.</span> <span class="verse"><a name="22">22</a>Poi non bastò loro sbagliare circa la conoscenza di Dio; essi, pur vivendo in una grande guerra d`ignoranza, danno a sì grandi mali il nome di pace.</span> <span class="verse"><a name="23">23</a>Celebrando iniziazioni infanticide o misteri segreti, o banchetti orgiastici di strani riti</span> <span class="verse"><a name="24">24</a>non conservano più pure né vita né nozze e uno uccide l`altro a tradimento o l`affligge con l`adulterio.</span> <span class="verse"><a name="25">25</a>Tutto è una grande confusione: sangue e omicidio, furto e inganno, corruzione, slealtà, tumulto, spergiuro;</span> <span class="verse"><a name="26">26</a>confusione dei buoni, ingratitudine per i favori, corruzione di anime, perversione sessuale, disordini matrimoniali, adulterio e dissolutezza.</span> <span class="verse"><a name="27">27</a>L`adorazione di idoli senza nome è principio, causa e fine di ogni male.</span> <span class="verse"><a name="28">28</a>Gli idolatri infatti o delirano nelle orge o sentenziano oracoli falsi o vivono da iniqui o spergiurano con facilità.</span> <span class="verse"><a name="29">29</a>Ponendo fiducia in idoli inanimati non si aspettano un castigo per avere giurato il falso.</span> <span class="verse"><a name="30">30</a>Ma, per l`uno e per l`altro motivo, li raggiungerà la giustizia, perché concepirono un`idea falsa di Dio, rivolgendosi agli idoli, e perché spergiurarono con frode, disprezzando la santità.</span> <span class="verse"><a name="31">31</a>Infatti non la potenza di coloro per i quali si giura, ma il castigo dovuto ai peccatori persegue sempre la trasgressione degli ingiusti.</span> </p></div</div></div></body></html>