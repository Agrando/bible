<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/wis/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/wis">Wisdom</a> &gt <strong>Chapter 9</strong></div><p><span class="verse"><a name="1">1</a>"Dio dei padri e Signore di misericordia, che tutto hai creato con la tua parola,</span> <span class="verse"><a name="2">2</a>che con la tua sapienza hai formato l`uomo, perché domini sulle creature fatte da te,</span> <span class="verse"><a name="3">3</a>e governi il mondo con santità e giustizia e pronunzi giudizi con animo retto,</span> <span class="verse"><a name="4">4</a>dammi la sapienza, che siede in trono accanto a te e non mi escludere dal numero dei tuoi figli,</span> <span class="verse"><a name="5">5</a>perché io sono tuo servo e figlio della tua ancella, uomo debole e di vita breve, incapace di comprendere la giustizia e le leggi.</span> <span class="verse"><a name="6">6</a>Se anche uno fosse il più perfetto tra gli uomini, mancandogli la tua sapienza, sarebbe stimato un nulla.</span> <span class="verse"><a name="7">7</a>Tu mi hai prescelto come re del tuo popolo e giudice dei tuoi figli e delle tue figlie;</span> <span class="verse"><a name="8">8</a>mi hai detto di costruirti un tempio sul tuo santo monte, un altare nella città della tua dimora, un`imitazione della tenda santa che ti eri preparata fin da principio.</span> <span class="verse"><a name="9">9</a>Con te è la sapienza che conosce le tue opere, che era presente quando creavi il mondo; essa conosce che cosa è gradito ai tuoi occhi e ciò che è conforme ai tuoi decreti.</span> <span class="verse"><a name="10">10</a>Inviala dai cieli santi, mandala dal tuo trono glorioso, perché mi assista e mi affianchi nella mia fatica e io sappia ciò che ti è gradito.</span> <span class="verse"><a name="11">11</a>Essa infatti tutto conosce e tutto comprende, e mi guiderà prudentemente nelle mie azioni e mi proteggerà con la sua gloria.</span> <span class="verse"><a name="12">12</a>Così le mie opere ti saranno gradite; io giudicherò con equità il tuo popolo e sarò degno del trono di mio padre.</span> <span class="verse"><a name="13">13</a>Quale uomo può conoscere il volere di Dio? Chi può immaginare che cosa vuole il Signore?</span> <span class="verse"><a name="14">14</a>I ragionamenti dei mortali sono timidi e incerte le nostre riflessioni,</span> <span class="verse"><a name="15">15</a>perché un corpo corruttibile appesantisce l`anima e la tenda d`argilla grava la mente dai molti pensieri.</span> <span class="verse"><a name="16">16</a>A stento ci raffiguriamo le cose terrestri, scopriamo con fatica quelle a portata di mano; ma chi può rintracciare le cose del cielo?</span> <span class="verse"><a name="17">17</a>Chi ha conosciuto il tuo pensiero, se tu non gli hai concesso la sapienza e non gli hai inviato il tuo santo spirito dall`alto?</span> <span class="verse"><a name="18">18</a>Così furono raddrizzati i sentieri di chi è sulla terra; gli uomini furono ammaestrati in ciò che ti è gradito; essi furono salvati per mezzo della sapienza".</span> </p></div</div></div></body></html>