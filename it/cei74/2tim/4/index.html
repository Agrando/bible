<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/2tim/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/2tim">2 Timothy</a> &gt <strong>Chapter 4</strong></div><p><span class="verse"><a name="1">1</a>Ti scongiuro davanti a Dio e a Cristo Gesù che verrà a giudicare i vivi e i morti, per la sua manifestazione e il suo regno:</span> <span class="verse"><a name="2">2</a>annunzia la parola, insisti in ogni occasione opportuna e non opportuna, ammonisci, rimprovera, esorta con ogni magnanimità e dottrina.</span> <span class="verse"><a name="3">3</a>Verrà giorno, infatti, in cui non si sopporterà più la sana dottrina, ma, per il prurito di udire qualcosa, gli uomini si circonderanno di maestri secondo le proprie voglie,</span> <span class="verse"><a name="4">4</a>rifiutando di dare ascolto alla verità per volgersi alle favole.</span> <span class="verse"><a name="5">5</a>Tu però vigila attentamente, sappi sopportare le sofferenze, compi la tua opera di annunziatore del vangelo, adempi il tuo ministero.</span> <span class="verse"><a name="6">6</a>Quanto a me, il mio sangue sta per essere sparso in libagione ed è giunto il momento di sciogliere le vele.</span> <span class="verse"><a name="7">7</a>Ho combattuto la buona battaglia, ho terminato la mia corsa, ho conservato la fede.</span> <span class="verse"><a name="8">8</a>Ora mi resta solo la corona di giustizia che il Signore, giusto giudice, mi consegnerà in quel giorno; e non solo a me, ma anche a tutti coloro che attendono con amore la sua manifestazione.</span> <span class="verse"><a name="9">9</a>Cerca di venire presto da me,</span> <span class="verse"><a name="10">10</a>perché Dema mi ha abbandonato avendo preferito il secolo presente ed è partito per Tessalonica; Crescente è andato in Galazia, Tito in Dalmazia.</span> <span class="verse"><a name="11">11</a>Solo Luca è con me. Prendi Marco e portalo con te, perché mi sarà utile per il ministero.</span> <span class="verse"><a name="12">12</a>Ho inviato Tìchico a Efeso.</span> <span class="verse"><a name="13">13</a>Venendo, portami il mantello che ho lasciato a Troade in casa di Carpo e anche i libri, soprattutto le pergamene.</span> <span class="verse"><a name="14">14</a>Alessandro, il ramaio, mi ha procurato molti mali. Il Signore gli renderà secondo le sue opere;</span> <span class="verse"><a name="15">15</a>guàrdatene anche tu, perché è stato un accanito avversario della nostra predicazione.</span> <span class="verse"><a name="16">16</a>Nella mia prima difesa in tribunale nessuno mi ha assistito; tutti mi hanno abbandonato. Non se ne tenga conto contro di loro.</span> <span class="verse"><a name="17">17</a>Il Signore però mi è stato vicino e mi ha dato forza, perché per mio mezzo si compisse la proclamazione del messaggio e potessero sentirlo tutti i Gentili: e così fui liberato dalla bocca del leone.</span> <span class="verse"><a name="18">18</a>Il Signore mi libererà da ogni male e mi salverà per il suo regno eterno; a lui la gloria nei secoli dei secoli. Amen.</span> <span class="verse"><a name="19">19</a>Saluta Prisca e Aquila e la famiglia di Onesìforo.</span> <span class="verse"><a name="20">20</a>Eràsto è rimasto a Corinto; Tròfimo l`ho lasciato ammalato a Milèto.</span> <span class="verse"><a name="21">21</a>Affrettati a venire prima dell`inverno. Ti salutano Eubùlo, Pudènte, Lino, Claudia e tutti i fratelli.</span> <span class="verse"><a name="22">22</a>Il Signore Gesù sia con il tuo spirito. La grazia sia con voi!.</span> </p></div</div></div></body></html>