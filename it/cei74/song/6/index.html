<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/song/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/song">Song of Solomon</a> &gt <strong>Chapter 6</strong></div><p><span class="verse"><a name="1">1</a>Dov`è andato il tuo diletto, o bella fra le donne? Dove si è recato il tuo diletto, perché noi lo possiamo cercare con te?</span> <span class="verse"><a name="2">2</a>Il mio diletto era sceso nel suo giardino fra le aiuole del balsamo a pascolare il gregge nei giardini e a cogliere gigli.</span> <span class="verse"><a name="3">3</a>Io sono per il mio diletto e il mio diletto è per me; egli pascola il gregge tra i gigli.</span> <span class="verse"><a name="4">4</a>Tu sei bella, amica mia, come Tirza, leggiadra come Gerusalemme, terribile come schiere a vessilli spiegati.</span> <span class="verse"><a name="5">5</a>Distogli da me i tuoi occhi: il loro sguardo mi turba. Le tue chiome sono come un gregge di capre che scendono dal Gàlaad.</span> <span class="verse"><a name="6">6</a>I tuoi denti come un gregge di pecore che risalgono dal bagno. Tutte procedono appaiate e nessuna è senza compagna.</span> <span class="verse"><a name="7">7</a>Come spicchio di melagrana la tua gota, attraverso il tuo velo.</span> <span class="verse"><a name="8">8</a>Sessanta sono le regine, ottanta le altre spose, le fanciulle senza numero.</span> <span class="verse"><a name="9">9</a>Ma unica è la mia colomba la mia perfetta, ella è l`unica di sua madre, la preferita della sua genitrice. L`hanno vista le giovani e l`hanno detta beata, le regine e le altre spose ne hanno intessuto le lodi.</span> <span class="verse"><a name="10">10</a>"Chi è costei che sorge come l`aurora, bella come la luna, fulgida come il sole, terribile come schiere a vessilli spiegati?".</span> <span class="verse"><a name="11">11</a>Nel giardino dei noci io sono sceso, per vedere il verdeggiare della valle, per vedere se la vite metteva germogli, se fiorivano i melograni.</span> <span class="verse"><a name="12">12</a>Non lo so, ma il mio desiderio mi ha posto sui carri di Ammi-nadìb.</span> </p></div</div></div></body></html>