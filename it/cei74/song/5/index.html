<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/song/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/song">Song of Solomon</a> &gt <strong>Chapter 5</strong></div><p><span class="verse"><a name="1">1</a>Son venuto nel mio giardino, sorella mia, sposa, e raccolgo la mia mirra e il mio balsamo; mangio il mio favo e il mio miele, bevo il mio vino e il mio latte. Mangiate, amici, bevete; inebriatevi, o cari.</span> <span class="verse"><a name="2">2</a>Io dormo, ma il mio cuore veglia. Un rumore! E` il mio diletto che bussa: "Aprimi, sorella mia, mia amica, mia colomba, perfetta mia; perché il mio capo è bagnato di rugiada, i miei riccioli di gocce notturne".</span> <span class="verse"><a name="3">3</a>"Mi sono tolta la veste; come indossarla ancora? Mi sono lavata i piedi; come ancora sporcarli?".</span> <span class="verse"><a name="4">4</a>Il mio diletto ha messo la mano nello spiraglio e un fremito mi ha sconvolta.</span> <span class="verse"><a name="5">5</a>Mi sono alzata per aprire al mio diletto e le mie mani stillavano mirra, fluiva mirra dalle mie dita sulla maniglia del chiavistello.</span> <span class="verse"><a name="6">6</a>Ho aperto allora al mio diletto, ma il mio diletto già se n`era andato, era scomparso. Io venni meno, per la sua scomparsa. L`ho cercato, ma non l`ho trovato, l`ho chiamato, ma non m`ha risposto.</span> <span class="verse"><a name="7">7</a>Mi han trovata le guardie che perlustrano la città; mi han percosso, mi hanno ferito, mi han tolto il mantello le guardie delle mura.</span> <span class="verse"><a name="8">8</a>Io vi scongiuro, figlie di Gerusalemme, se trovate il mio diletto, che cosa gli racconterete? Che sono malata d`amore!</span> <span class="verse"><a name="9">9</a>Che ha il tuo diletto di diverso da un altro, o tu, la più bella fra le donne? Che ha il tuo diletto di diverso da un altro, perché così ci scongiuri?</span> <span class="verse"><a name="10">10</a>Il mio diletto è bianco e vermiglio, riconoscibile fra mille e mille.</span> <span class="verse"><a name="11">11</a>Il suo capo è oro, oro puro, i suoi riccioli grappoli di palma, neri come il corvo.</span> <span class="verse"><a name="12">12</a>I suoi occhi, come colombe su ruscelli di acqua; i suoi denti bagnati nel latte, posti in un castone.</span> <span class="verse"><a name="13">13</a>Le sue guance, come aiuole di balsamo, aiuole di erbe profumate; le sue labbra sono gigli, che stillano fluida mirra.</span> <span class="verse"><a name="14">14</a>Le sue mani sono anelli d`oro, incastonati di gemme di Tarsis. Il suo petto è tutto d`avorio, tempestato di zaffiri.</span> <span class="verse"><a name="15">15</a>Le sue gambe, colonne di alabastro, posate su basi d`oro puro. Il suo aspetto è quello del Libano, magnifico come i cedri.</span> <span class="verse"><a name="16">16</a>Dolcezza è il suo palato; egli è tutto delizie! Questo è il mio diletto, questo è il mio amico, o figlie di Gerusalemme.</span> </p></div</div></div></body></html>