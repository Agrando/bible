<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/song/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/song">Song of Solomon</a> &gt <strong>Chapter 3</strong></div><p><span class="verse"><a name="1">1</a>Sul mio letto, lungo la notte, ho cercato l`amato del mio cuore; l`ho cercato, ma non l`ho trovato.</span> <span class="verse"><a name="2">2</a>"Mi alzerò e farò il giro della città; per le strade e per le piazze; voglio cercare l`amato del mio cuore". L`ho cercato, ma non l`ho trovato.</span> <span class="verse"><a name="3">3</a>Mi hanno incontrato le guardie che fanno la ronda: "Avete visto l`amato del mio cuore?".</span> <span class="verse"><a name="4">4</a>Da poco le avevo oltrepassate, quando trovai l`amato del mio cuore. Lo strinsi fortemente e non lo lascerò finché non l`abbia condotto in casa di mia madre, nella stanza della mia genitrice.</span> <span class="verse"><a name="5">5</a>Io vi scongiuro, figlie di Gerusalemme, per le gazzelle e per le cerve dei campi: non destate, non scuotete dal sonno l`amata finché essa non lo voglia.</span> <span class="verse"><a name="6">6</a>Che cos`è che sale dal deserto come una colonna di fumo, esalando profumo di mirra e d`incenso e d`ogni polvere aromatica?</span> <span class="verse"><a name="7">7</a>Ecco, la lettiga di Salomone: sessanta prodi le stanno intorno, tra i più valorosi d`Israele.</span> <span class="verse"><a name="8">8</a>Tutti sanno maneggiare la spada, sono esperti nella guerra; ognuno porta la spada al fianco contro i pericoli della notte.</span> <span class="verse"><a name="9">9</a>Un baldacchino s`è fatto il re Salomone, con legno del Libano.</span> <span class="verse"><a name="10">10</a>Le sue colonne le ha fatte d`argento, d`oro la sua spalliera; il suo seggio di porpora, il centro è un ricamo d`amore delle fanciulle di Gerusalemme.</span> <span class="verse"><a name="11">11</a>Uscite figlie di Sion, guardate il re Salomone con la corona che gli pose sua madre, nel giorno delle sue nozze, nel giorno della gioia del suo cuore.</span> </p></div</div></div></body></html>