<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/song/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/song">Song of Solomon</a> &gt <strong>Chapter 4</strong></div><p><span class="verse"><a name="1">1</a>Come sei bella, amica mia, come sei bella! Gli occhi tuoi sono colombe, dietro il tuo velo. Le tue chiome sono un gregge di capre, che scendono dalle pendici del Gàlaad.</span> <span class="verse"><a name="2">2</a>I tuoi denti come un gregge di pecore tosate, che risalgono dal bagno; tutte procedono appaiate, e nessuna è senza compagna.</span> <span class="verse"><a name="3">3</a>Come un nastro di porpora le tue labbra e la tua bocca è soffusa di grazia; come spicchio di melagrana la tua gota attraverso il tuo velo.</span> <span class="verse"><a name="4">4</a>Come la torre di Davide il tuo collo, costruita a guisa di fortezza. Mille scudi vi sono appesi, tutte armature di prodi.</span> <span class="verse"><a name="5">5</a>I tuoi seni sono come due cerbiatti, gemelli di una gazzella, che pascolano fra i gigli.</span> <span class="verse"><a name="6">6</a>Prima che spiri la brezza del giorno e si allunghino le ombre, me ne andrò al monte della mirra e alla collina dell`incenso.</span> <span class="verse"><a name="7">7</a>Tutta bella tu sei, amica mia, in te nessuna macchia.</span> <span class="verse"><a name="8">8</a>Vieni con me dal Libano, o sposa, con me dal Libano, vieni! Osserva dalla cima dell`Amana, dalla cima del Senìr e dell`Ermon, dalle tane dei leoni, dai monti dei leopardi.</span> <span class="verse"><a name="9">9</a>Tu mi hai rapito il cuore, sorella mia, sposa, tu mi hai rapito il cuore con un solo tuo sguardo, con una perla sola della tua collana!</span> <span class="verse"><a name="10">10</a>Quanto sono soavi le tue carezze, sorella mia, sposa, quanto più deliziose del vino le tue carezze. L`odore dei tuoi profumi sorpassa tutti gli aromi.</span> <span class="verse"><a name="11">11</a>Le tue labbra stillano miele vergine, o sposa, c`è miele e latte sotto la tua lingua e il profumo delle tue vesti è come il profumo del Libano.</span> <span class="verse"><a name="12">12</a>Giardino chiuso tu sei, sorella mia, sposa, giardino chiuso, fontana sigillata.</span> <span class="verse"><a name="13">13</a>I tuoi germogli sono un giardino di melagrane, con i frutti più squisiti, alberi di cipro con nardo,</span> <span class="verse"><a name="14">14</a>nardo e zafferano, cannella e cinnamòmo con ogni specie d`alberi da incenso; mirra e aloe con tutti i migliori aromi.</span> <span class="verse"><a name="15">15</a>Fontana che irrora i giardini, pozzo d`acque vive e ruscelli sgorganti dal Libano.</span> <span class="verse"><a name="16">16</a>Lèvati, aquilone, e tu, austro, vieni, soffia nel mio giardino si effondano i suoi aromi. Venga il mio diletto nel suo giardino e ne mangi i frutti squisiti.</span> </p></div</div></div></body></html>