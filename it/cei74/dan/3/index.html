<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/dan/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/dan">Daniel</a> &gt <strong>Chapter 3</strong></div><p><span class="verse"><a name="1">1</a>Il re Nabucodònosor aveva fatto costruire una statua d`oro, alta sessanta cubiti e larga sei, e l`aveva fatta erigere nella pianura di Dura, nella provincia di Babilonia.</span> <span class="verse"><a name="2">2</a>Quindi il re Nabucodònosor aveva convocato i sàtrapi, i prefetti, i governatori, i consiglieri, i tesorieri, i giudici, i questori e tutte le alte autorità delle province, perché presenziassero all`inaugurazione della statua che il re Nabucodònosor aveva fatto erigere.</span> <span class="verse"><a name="3">3</a>I sàtrapi, i prefetti, i governatori, i consiglieri, i tesorieri, i giudici, i questori e tutte le alte autorità delle province vennero all`inaugurazione della statua. Essi si disposero davanti alla statua fatta erigere dal re.</span> <span class="verse"><a name="4">4</a>Un banditore gridò ad alta voce: "Popoli, nazioni e lingue, a voi è rivolto questo proclama:</span> <span class="verse"><a name="5">5</a>Quando voi udirete il suono del corno, del flauto, della cetra, dell`arpicordo, del salterio, della zampogna, e d`ogni specie di strumenti musicali, vi prostrerete e adorerete la statua d`oro, che il re Nabucodònosor ha fatto innalzare.</span> <span class="verse"><a name="6">6</a>Chiunque non si prostrerà alla statua, in quel medesimo istante sarà gettato in mezzo ad una fornace di fuoco ardente".</span> <span class="verse"><a name="7">7</a>Perciò tutti i popoli, nazioni e lingue, in quell`istante che ebbero udito il suono del corno, del flauto, dell`arpicordo, del salterio e di ogni specie di strumenti musicali, si prostrarono e adorarono la statua d`oro, che il re Nabucodònosor aveva fatto innalzare.</span> <span class="verse"><a name="8">8</a>Però in quel momento alcuni Caldei si fecero avanti per accusare i Giudei</span> <span class="verse"><a name="9">9</a>e andarono a dire al re Nabucodònosor: "Re, vivi per sempre!</span> <span class="verse"><a name="10">10</a>Tu hai decretato, o re, che chiunque avrà udito il suono del corno, del flauto, della cetra, dell`arpicordo, del salterio, della zampogna e d`ogni specie di strumenti musicali, si deve prostrare e adorare la statua d`oro:</span> <span class="verse"><a name="11">11</a>chiunque non si prostrerà per adorarla, sia gettato in mezzo ad una fornace con il fuoco acceso.</span> <span class="verse"><a name="12">12</a>Ora, ci sono alcuni Giudei, ai quali hai affidato gli affari della provincia di Babilonia, cioè Sadrach, Mesach e Abdenego, che non ti obbediscono, re: non servono i tuoi dei e non adorano la statua d`oro che tu hai fatto innalzare".</span> <span class="verse"><a name="13">13</a>Allora Nabucodònosor, sdegnato, comandò che gli si conducessero Sadrach, Mesach e Abdenego, e questi comparvero alla presenza del re.</span> <span class="verse"><a name="14">14</a>Nabucodònosor disse loro: "E` vero, Sadrach, Mesach e Abdenego, che voi non servite i miei dei e non adorate la statua d`oro che io ho fatto innalzare?</span> <span class="verse"><a name="15">15</a>Ora, se voi sarete pronti, quando udirete il suono del corno, del flauto, della cetra, dell`arpicordo, del salterio, della zampogna e d`ogni specie di strumenti musicali, a prostrarvi e adorare la statua che io ho fatto, bene; altrimenti in quel medesimo istante sarete gettati in mezzo ad una fornace dal fuoco ardente. Qual Dio vi potrà liberare dalla mia mano?".</span> <span class="verse"><a name="16">16</a>Ma Sadrach, Mesach e Abdenego risposero al re Nabucodònosor: "Re, noi non abbiamo bisogno di darti alcuna risposta in proposito;</span> <span class="verse"><a name="17">17</a>sappi però che il nostro Dio, che serviamo, può liberarci dalla fornace con il fuoco acceso e dalla tua mano, o re.</span> <span class="verse"><a name="18">18</a>Ma anche se non ci liberasse, sappi, o re, che noi non serviremo mai i tuoi dei e non adoreremo la statua d`oro che tu hai eretto".</span> <span class="verse"><a name="19">19</a>Allora Nabucodònosor, acceso d`ira e con aspetto minaccioso contro Sadrach, Mesach e Abdenego, ordinò che si aumentasse il fuoco della fornace sette volte più del solito.</span> <span class="verse"><a name="20">20</a>Poi, ad alcuni uomini fra i più forti del suo esercito, comandò di legare Sadrach, Mesach e Abdenego e gettarli nella fornace con il fuoco acceso.</span> <span class="verse"><a name="21">21</a>Furono infatti legati, vestiti come erano, con i mantelli, calzari, turbanti e tutti i loro abiti e gettati in mezzo alla fornace con il fuoco acceso.</span> <span class="verse"><a name="22">22</a>Ma quegli uomini, che dietro il severo comando del re avevano acceso al massimo la fornace per gettarvi Sadrach, Mesach e Abdenego, rimasero uccisi dalle fiamme,</span> <span class="verse"><a name="23">23</a>nel momento stesso che i tre giovani Sadrach, Mesach e Abdenego cadevano legati nella fornace con il fuoco acceso.</span> <span class="verse"><a name="24">24</a>Essi passeggiavano in mezzo alle fiamme, lodavano Dio e benedicevano il Signore.</span> <span class="verse"><a name="25">25</a>Azaria, alzatosi, fece questa preghiera in mezzo al fuoco e aprendo la bocca disse:</span> <span class="verse"><a name="26">26</a>"Benedetto sei tu, Signore Dio dei nostri padri; degno di lode e glorioso è il tuo nome per sempre.</span> <span class="verse"><a name="27">27</a>Tu sei giusto in tutto ciò che hai fatto; tutte le tue opere sono vere, rette le tue vie e giusti tutti i tuoi giudizi.</span> <span class="verse"><a name="28">28</a>Giusto è stato il tuo giudizio per quanto hai fatto ricadere su di noi e sulla città santa dei nostri padri, Gerusalemme. Con verità e giustizia tu ci hai inflitto tutto questo a causa dei nostri peccati,</span> <span class="verse"><a name="29">29</a>poiché noi abbiamo peccato, abbiamo agito da iniqui, allontanandoci da te, abbiamo mancato in ogni modo. Non abbiamo obbedito ai tuoi comandamenti,</span> <span class="verse"><a name="30">30</a>non li abbiamo osservati, non abbiamo fatto quanto ci avevi ordinato per il nostro bene.</span> <span class="verse"><a name="31">31</a>Ora quanto hai fatto ricadere su di noi, tutto ciò che ci hai fatto, l`hai fatto con retto giudizio:</span> <span class="verse"><a name="32">32</a>ci hai dato in potere dei nostri nemici, ingiusti, i peggiori fra gli empi, e di un re iniquo, il più malvagio su tutta la terra.</span> <span class="verse"><a name="33">33</a>Ora non osiamo aprire la bocca: disonore e disprezzo sono toccati ai tuoi servi, ai tuoi adoratori.</span> <span class="verse"><a name="34">34</a>Non ci abbandonare fino in fondo, per amore del tuo nome, non rompere la tua alleanza;</span> <span class="verse"><a name="35">35</a>non ritirare da noi la tua misericordia, per amore di Abramo tuo amico, di Isacco tuo servo, d`Israele tuo santo,</span> <span class="verse"><a name="36">36</a>ai quali hai parlato, promettendo di moltiplicare la loro stirpe come le stelle del cielo, come la sabbia sulla spiaggia del mare.</span> <span class="verse"><a name="37">37</a>Ora invece, Signore, noi siamo diventati più piccoli di qualunque altra nazione, ora siamo umiliati per tutta la terra a causa dei nostri peccati.</span> <span class="verse"><a name="38">38</a>Ora non abbiamo più né principe, né capo, né profeta, né olocausto, né sacrificio, né oblazione, né incenso, né luogo per presentarti le primizie e trovar misericordia.</span> <span class="verse"><a name="39">39</a>Potessimo esser accolti con il cuore contrito e con lo spirito umiliato, come olocausti di montoni e di tori, come migliaia di grassi agnelli.</span> <span class="verse"><a name="40">40</a>Tale sia oggi il nostro sacrificio davanti a te e ti sia gradito, perché non c`è delusione per coloro che confidano in te.</span> <span class="verse"><a name="41">41</a>Ora ti seguiamo con tutto il cuore, ti temiamo e cerchiamo il tuo volto.</span> <span class="verse"><a name="42">42</a>Fà con noi secondo la tua clemenza, trattaci secondo la tua benevolenza, secondo la grandezza della tua misericordia.</span> <span class="verse"><a name="43">43</a>Salvaci con i tuoi prodigi, dá gloria, Signore, al tuo nome.</span> <span class="verse"><a name="44">44</a>Siano invece confusi quanti fanno il male ai tuoi servi, siano coperti di vergogna con tutta la loro potenza; e sia infranta la loro forza!</span> <span class="verse"><a name="45">45</a>Sappiano che tu sei il Signore, il Dio unico e glorioso su tutta la terra".</span> <span class="verse"><a name="46">46</a>I servi del re, che li avevano gettati dentro, non cessarono di aumentare il fuoco nella fornace, con bitume, stoppa, pece e sarmenti.</span> <span class="verse"><a name="47">47</a>La fiamma si alzava quarantanove cubiti sopra la fornace</span> <span class="verse"><a name="48">48</a>e uscendo bruciò quei Caldei che si trovavano vicino alla fornace.</span> <span class="verse"><a name="49">49</a>Ma l`angelo del Signore, che era sceso con Azaria e con i suoi compagni nella fornace, allontanò da loro la fiamma del fuoco</span> <span class="verse"><a name="50">50</a>e rese l`interno della fornace come un luogo dove soffiasse un vento pieno di rugiada. Così il fuoco non li toccò affatto, non fece loro alcun male, non diede loro alcuna molestia.</span> <span class="verse"><a name="51">51</a>Allora quei tre giovani, a una sola voce, si misero a lodare, a glorificare, a benedire Dio nella fornace dicendo:</span> <span class="verse"><a name="52">52</a>"Benedetto sei tu, Signore, Dio dei padri nostri, degno di lode e di gloria nei secoli. Benedetto il tuo nome glorioso e santo, degno di lode e di gloria nei secoli.</span> <span class="verse"><a name="53">53</a>Benedetto sei tu nel tuo tempio santo glorioso, degno di lode e di gloria nei secoli.</span> <span class="verse"><a name="54">54</a>Benedetto sei tu nel trono del tuo regno, degno di lode e di gloria nei secoli.</span> <span class="verse"><a name="55">55</a>Benedetto sei tu che penetri con lo sguardo gli abissi e siedi sui cherubini, degno di lode e di gloria nei secoli.</span> <span class="verse"><a name="56">56</a>Benedetto sei tu nel firmamento del cielo, degno di lode e di gloria nei secoli.</span> <span class="verse"><a name="57">57</a>enedite, opere tutte del Signore, il Signore, lodatelo ed esaltatelo nei secoli.</span> <span class="verse"><a name="58">58</a>Benedite, angeli del Signore, il Signore, lodatelo ed esaltatelo nei secoli.</span> <span class="verse"><a name="59">59</a>Benedite, cieli, il Signore, lodatelo ed esaltatelo nei secoli.</span> <span class="verse"><a name="60">60</a>Benedite, acque tutte, che siete sopra i cieli, il Signore, lodatelo ed esaltatelo nei secoli.</span> <span class="verse"><a name="61">61</a>Benedite, potenze tutte del Signore, il Signore, lodatelo ed esaltatelo nei secoli.</span> <span class="verse"><a name="62">62</a>Benedite, sole e luna, il Signore, lodatelo ed esaltatelo nei secoli.</span> <span class="verse"><a name="63">63</a>Benedite, stelle del cielo, il Signore, lodatelo ed esaltatelo nei secoli.</span> <span class="verse"><a name="64">64</a>Benedite, piogge e rugiade, il Signore, lodatelo ed esaltatelo nei secoli.</span> <span class="verse"><a name="65">65</a>Benedite, o venti tutti, il Signore, lodatelo ed esaltatelo nei secoli.</span> <span class="verse"><a name="66">66</a>Benedite, fuoco e calore, il Signore, lodatelo ed esaltatelo nei secoli.</span> <span class="verse"><a name="67">67</a>Benedite, freddo e caldo, il Signore, lodatelo ed esaltatelo nei secoli.</span> <span class="verse"><a name="68">68</a>Benedite, rugiada e brina, il Signore, lodatelo ed esaltatelo nei secoli.</span> <span class="verse"><a name="69">69</a>Benedite, gelo e freddo, il Signore, lodatelo ed esaltatelo nei secoli.</span> <span class="verse"><a name="70">70</a>Benedite, ghiacci e nevi, il Signore, lodatelo ed esaltatelo nei secoli.</span> <span class="verse"><a name="71">71</a>Benedite, notti e giorni, il Signore, lodatelo ed esaltatelo nei secoli.</span> <span class="verse"><a name="72">72</a>Benedite, luce e tenebre, il Signore, lodatelo ed esaltatelo nei secoli.</span> <span class="verse"><a name="73">73</a>Benedite, folgori e nubi, il Signore, lodatelo ed esaltatelo nei secoli.</span> <span class="verse"><a name="74">74</a>Benedica la terra il Signore, lo lodi e lo esalti nei secoli.</span> <span class="verse"><a name="75">75</a>Benedite, monti e colline, il Signore, lodatelo ed esaltatelo nei secoli.</span> <span class="verse"><a name="76">76</a>Benedite, creature tutte che germinate sulla terra, il Signore, lodatelo ed esaltatelo nei secoli.</span> <span class="verse"><a name="77">77</a>Benedite, sorgenti, il Signore, lodatelo ed esaltatelo nei secoli.</span> <span class="verse"><a name="78">78</a>Benedite, mari e fiumi, il Signore, lodatelo ed esaltatelo nei secoli.</span> <span class="verse"><a name="79">79</a>Benedite, mostri marini e quanto si muove nell`acqua, il Signore, lodatelo ed esaltatelo nei secoli.</span> <span class="verse"><a name="80">80</a>Benedite, uccelli tutti dell`aria, il Signore, lodatelo ed esaltatelo nei secoli.</span> <span class="verse"><a name="81">81</a>Benedite, animali tutti, selvaggi e domestici, il Signore, lodatelo ed esaltatelo nei secoli.</span> <span class="verse"><a name="82">82</a>Benedite, figli dell`uomo, il Signore, lodatelo ed esaltatelo nei secoli.</span> <span class="verse"><a name="83">83</a>Benedica Israele il Signore, lo lodi e lo esalti nei secoli.</span> <span class="verse"><a name="84">84</a>Benedite, sacerdoti del Signore, il Signore, lodatelo ed esaltatelo nei secoli.</span> <span class="verse"><a name="85">85</a>Benedite, o servi del Signore, il Signore, lodatelo ed esaltatelo nei secoli.</span> <span class="verse"><a name="86">86</a>Benedite, spiriti e anime dei giusti, il Signore, lodatelo ed esaltatelo nei secoli.</span> <span class="verse"><a name="87">87</a>Benedite, pii e umili di cuore, il Signore, lodatelo ed esaltatelo nei secoli.</span> <span class="verse"><a name="88">88</a>Benedite, Anania, Azaria e Misaele, il Signore, lodatelo ed esaltatelo nei secoli, perché ci ha liberati dagl`inferi, e salvati dalla mano della morte, ci ha scampati di mezzo alla fiamma ardente, ci ha liberati dal fuoco.</span> <span class="verse"><a name="89">89</a>Lodate il Signore, perché egli è buono, perché la sua grazia dura sempre.</span> <span class="verse"><a name="90">90</a>Benedite, fedeli tutti, il Dio degli dei, lodatelo e celebratelo, perché la sua grazia dura sempre".</span> <span class="verse"><a name="91">91</a>Allora il re Nabucodònosor rimase stupito e alzatosi in fretta si rivolse ai suoi ministri: "Non abbiamo noi gettato tre uomini legati in mezzo al fuoco?". "Certo, o re", risposero.</span> <span class="verse"><a name="92">92</a>Egli soggiunse: "Ecco, io vedo quattro uomini sciolti, i quali camminano in mezzo al fuoco, senza subirne alcun danno; anzi il quarto è simile nell`aspetto a un figlio di dei".</span> <span class="verse"><a name="93">93</a>Allora Nabucodònosor si accostò alla bocca della fornace con il fuoco acceso e prese a dire: "Sadrach, Mesach, Abdenego, servi del Dio altissimo, uscite, venite fuori". Allora Sadrach, Mesach e Abdenego uscirono dal fuoco.</span> <span class="verse"><a name="94">94</a>Quindi i satrapi, i prefetti, i governatori e i ministri del re si radunarono e, guardando quegli uomini, videro che sopra i loro corpi il fuoco non aveva avuto nessun potere; che neppure un capello del loro capo era stato bruciato e i loro mantelli non erano stati toccati e neppure l`odore del fuoco era penetrato in essi.</span> <span class="verse"><a name="95">95</a>Nabucodònosor prese a dire: "Benedetto il Dio di Sadrach, Mesach e Abdenego, il quale ha mandato il suo angelo e ha liberato i servi che hanno confidato in lui; hanno trasgredito il comando del re e hanno esposto i loro corpi per non servire e per non adorare alcun altro dio che il loro Dio.</span> <span class="verse"><a name="96">96</a>Perciò io decreto che chiunque, a qualsiasi popolo, nazione o lingua appartenga, proferirà offesa contro il Dio di Sadrach, Mesach e Abdenego, sia tagliato a pezzi e la sua casa sia ridotta a un mucchio di rovine, poiché nessun altro dio può in tal maniera liberare".</span> <span class="verse"><a name="97">97</a>Da allora il re promosse Sadrach, Mesach e Abdenego a cariche pubbliche nella provincia di Babilonia.</span> <span class="verse"><a name="98">98</a>Il re Nabucodònosor a tutti i popoli, nazioni e lingue, che abitano in tutta la terra: Pace e prosperità!</span> <span class="verse"><a name="99">99</a>M`è parso opportuno rendervi noti i prodigi e le meraviglie che il Dio altissimo ha fatto per me.</span> <span class="verse"><a name="100">100</a>Quanto sono grandi i suoi prodigi e quanto straordinarie le sue meraviglie! Il suo regno è un regno eterno e il suo dominio di generazione in generazione.</span> </p></div</div></div></body></html>