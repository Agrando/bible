<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/dan/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/dan">Daniel</a> &gt <strong>Chapter 13</strong></div><p><span class="verse"><a name="1">1</a>Abitava in Babilonia un uomo chiamato Ioakim,</span> <span class="verse"><a name="2">2</a>il quale aveva sposato una donna chiamata Susanna, figlia di Chelkìa, di rara bellezza e timorata di Dio.</span> <span class="verse"><a name="3">3</a>I suoi genitori, che erano giusti, avevano educato la figlia secondo la legge di Mosè.</span> <span class="verse"><a name="4">4</a>Ioakim era molto ricco e possedeva un giardino vicino a casa ed essendo stimato più di ogni altro i Giudei andavano da lui.</span> <span class="verse"><a name="5">5</a>In quell`anno erano stati eletti giudici del popolo due anziani: erano di quelli di cui il Signore ha detto: "L`iniquità è uscita da Babilonia per opera di anziani e di giudici, che solo in apparenza sono guide del popolo".</span> <span class="verse"><a name="6">6</a>Questi frequentavano la casa di Ioakim e tutti quelli che avevano qualche lite da risolvere si recavano da loro.</span> <span class="verse"><a name="7">7</a>Quando il popolo, verso il mezzogiorno, se ne andava, Susanna era solita recarsi a passeggiare nel giardino del marito.</span> <span class="verse"><a name="8">8</a>I due anziani che ogni giorno la vedevano andare a passeggiare, furono presi da un`ardente passione per lei:</span> <span class="verse"><a name="9">9</a>persero il lume della ragione, distolsero gli occhi per non vedere il Cielo e non ricordare i giusti giudizi.</span> <span class="verse"><a name="10">10</a>Eran colpiti tutt`e due dalla passione per lei,</span> <span class="verse"><a name="11">11</a>ma l`uno nascondeva all`altro la sua pena, perché si vergognavano di rivelare la brama che avevano di unirsi a lei.</span> <span class="verse"><a name="12">12</a>Ogni giorno con maggior desiderio cercavano di vederla. Un giorno uno disse all`altro:</span> <span class="verse"><a name="13">13</a>"Andiamo pure a casa: è l`ora di desinare" e usciti se ne andarono.</span> <span class="verse"><a name="14">14</a>Ma ritornati indietro, si ritrovarono di nuovo insieme e, domandandosi a vicenda il motivo, confessarono la propria passione. Allora studiarono il momento opportuno di poterla sorprendere sola.</span> <span class="verse"><a name="15">15</a>Mentre aspettavano l`occasione favorevole, Susanna entrò, come al solito, con due sole ancelle, nel giardino per fare il bagno, poiché faceva caldo.</span> <span class="verse"><a name="16">16</a>Non c`era nessun altro al di fuori dei due anziani nascosti a spiarla.</span> <span class="verse"><a name="17">17</a>Susanna disse alle ancelle: "Portatemi l`unguento e i profumi, poi chiudete la porta, perché voglio fare il bagno".</span> <span class="verse"><a name="18">18</a>Esse fecero come aveva ordinato: chiusero le porte del giardino ed entrarono in casa dalla porta laterale per portare ciò che Susanna chiedeva, senza accorgersi degli anziani poiché si erano nascosti.</span> <span class="verse"><a name="19">19</a>Appena partite le ancelle, i due anziani uscirono dal nascondiglio, corsero da lei e le dissero:</span> <span class="verse"><a name="20">20</a>"Ecco, le porte del giardino sono chiuse, nessuno ci vede e noi bruciamo di passione per te; acconsenti e datti a noi.</span> <span class="verse"><a name="21">21</a>In caso contrario ti accuseremo; diremo che un giovane era con te e perciò hai fatto uscire le ancelle".</span> <span class="verse"><a name="22">22</a>Susanna, piangendo, esclamò: "Sono alle strette da ogni parte. Se cedo, è la morte per me; se rifiuto, non potrò scampare dalle vostre mani.</span> <span class="verse"><a name="23">23</a>Meglio però per me cadere innocente nelle vostre mani che peccare davanti al Signore!".</span> <span class="verse"><a name="24">24</a>Susanna gridò a gran voce. Anche i due anziani gridarono contro di lei</span> <span class="verse"><a name="25">25</a>e uno di loro corse alle porte del giardino e le aprì.</span> <span class="verse"><a name="26">26</a>I servi di casa, all`udire tale rumore in giardino, si precipitarono dalla porta laterale per vedere che cosa stava accadendo.</span> <span class="verse"><a name="27">27</a>Quando gli anziani ebbero fatto il loro racconto, i servi si sentirono molto confusi, perché mai era stata detta una simile cosa di Susanna.</span> <span class="verse"><a name="28">28</a>Il giorno dopo, tutto il popolo si adunò nella casa di Ioakim, suo marito, e andarono là anche i due anziani pieni di perverse intenzioni per condannare a morte Susanna.</span> <span class="verse"><a name="29">29</a>Rivolti al popolo dissero: "Si faccia venire Susanna figlia di Chelkìa, moglie di Ioakim". Mandarono a chiamarla</span> <span class="verse"><a name="30">30</a>ed essa venne con i genitori, i figli e tutti i suoi parenti.</span> <span class="verse"><a name="31">31</a>Susanna era assai delicata d`aspetto e molto bella di forme;</span> <span class="verse"><a name="32">32</a>aveva il velo e quei perversi ordinarono che le fosse tolto per godere almeno così della sua bellezza.</span> <span class="verse"><a name="33">33</a>Tutti i suoi familiari e amici piangevano.</span> <span class="verse"><a name="34">34</a>I due anziani si alzarono in mezzo al popolo e posero le mani sulla sua testa.</span> <span class="verse"><a name="35">35</a>Essa piangendo alzò gli occhi al cielo, con il cuore pieno di fiducia nel Signore.</span> <span class="verse"><a name="36">36</a>Gli anziani dissero: "Mentre noi stavamo passeggiando soli nel giardino, è venuta con due ancelle, ha chiuse le porte del giardino e poi ha licenziato le ancelle.</span> <span class="verse"><a name="37">37</a>Quindi è entrato da lei un giovane che era nascosto, e si è unito a lei.</span> <span class="verse"><a name="38">38</a>Noi che eravamo in un angolo del giardino, vedendo una tale nefandezza, ci siamo precipitati su di loro e li abbiamo sorpresi insieme.</span> <span class="verse"><a name="39">39</a>Non abbiamo potuto prendere il giovane perché, più forte di noi, ha aperto la porta ed è fuggito.</span> <span class="verse"><a name="40">40</a>Abbiamo preso lei e le abbiamo domandato chi era quel giovane, ma lei non ce l`ha voluto dire. Di questo noi siamo testimoni".</span> <span class="verse"><a name="41">41</a>La moltitudine prestò loro fede, poiché erano anziani e giudici del popolo e la condannò a morte.</span> <span class="verse"><a name="42">42</a>Allora Susanna ad alta voce esclamò: "Dio eterno, che conosci i segreti, che conosci le cose prima che accadano,</span> <span class="verse"><a name="43">43</a>tu lo sai che hanno deposto il falso contro di me! Io muoio innocente di quanto essi iniquamente hanno tramato contro di me".</span> <span class="verse"><a name="44">44</a>E il Signore ascoltò la sua voce.</span> <span class="verse"><a name="45">45</a>Mentre Susanna era condotta a morte, il Signore suscitò il santo spirito di un giovanetto, chiamato Daniele,</span> <span class="verse"><a name="46">46</a>il quale si mise a gridare: "Io sono innocente del sangue di lei!".</span> <span class="verse"><a name="47">47</a>Tutti si voltarono verso di lui dicendo: "Che vuoi dire con le tue parole?".</span> <span class="verse"><a name="48">48</a>Allora Daniele, stando in mezzo a loro, disse: "Siete così stolti, Israeliti? Avete condannato a morte una figlia d`Israele senza indagare la verità!</span> <span class="verse"><a name="49">49</a>Tornate al tribunale, perché costoro hanno deposto il falso contro di lei".</span> <span class="verse"><a name="50">50</a>Il popolo tornò subito indietro e gli anziani dissero a Daniele: "Vieni, siedi in mezzo a noi e facci da maestro, poiché Dio ti ha dato il dono dell`anzianità".</span> <span class="verse"><a name="51">51</a>Daniele esclamò: "Separateli bene l`uno dall`altro e io li giudicherò".</span> <span class="verse"><a name="52">52</a>Separati che furono, Daniele disse al primo: "O invecchiato nel male! Ecco, i tuoi peccati commessi in passato vengono alla luce,</span> <span class="verse"><a name="53">53</a>quando davi sentenze ingiuste opprimendo gli innocenti e assolvendo i malvagi, mentre il Signore ha detto: Non ucciderai il giusto e l`innocente.</span> <span class="verse"><a name="54">54</a>Ora dunque, se tu hai visto costei, dì: sotto quale albero tu li hai visti stare insieme?". Rispose: "Sotto un lentisco".</span> <span class="verse"><a name="55">55</a>Disse Daniele: "In verità, la tua menzogna ricadrà sulla tua testa. Già l`angelo di Dio ha ricevuto da Dio la sentenza e ti spaccherà in due".</span> <span class="verse"><a name="56">56</a>Allontanato questo, fece venire l`altro e gli disse: "Razza di Canaan e non di Giuda, la bellezza ti ha sedotto, la passione ti ha pervertito il cuore!</span> <span class="verse"><a name="57">57</a>Così facevate con le donne d`Israele ed esse per paura si univano a voi. Ma una figlia di Giuda non ha potuto sopportare la vostra iniquità.</span> <span class="verse"><a name="58">58</a>Dimmi dunque, sotto quale albero li hai trovati insieme?". Rispose: "Sotto un leccio".</span> <span class="verse"><a name="59">59</a>Disse Daniele: "In verità anche la tua menzogna ti ricadrà sulla testa. Ecco l`angelo di Dio ti aspetta con la spada in mano per spaccarti in due e così farti morire".</span> <span class="verse"><a name="60">60</a>Allora tutta l`assemblea diede in grida di gioia e benedisse Dio che salva coloro che sperano in lui.</span> <span class="verse"><a name="61">61</a>Poi insorgendo contro i due anziani, ai quali Daniele aveva fatto confessare con la loro bocca di aver deposto il falso, fece loro subire la medesima pena alla quale volevano assoggettare il prossimo</span> <span class="verse"><a name="62">62</a>e applicando la legge di Mosè li fece morire. In quel giorno fu salvato il sangue innocente.</span> <span class="verse"><a name="63">63</a>Chelkìa e sua moglie resero grazie a Dio per la figlia Susanna insieme con il marito Ioakim e tutti i suoi parenti, per non aver trovato in lei nulla di men che onesto.</span> <span class="verse"><a name="64">64</a>Da quel giorno in poi Daniele divenne grande di fronte al popolo.</span> </p></div</div></div></body></html>