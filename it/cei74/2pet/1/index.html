<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/cei74/2pet/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/cei74">La Bibbia CEI 74</a> &gt; <a href="/it/cei74/2pet">2 Peter</a> &gt <strong>Chapter 1</strong></div><p><span class="verse"><a name="1">1</a>Simon Pietro, servo e apostolo di Gesù Cristo, a coloro che hanno ricevuto in sorte con noi la stessa preziosa fede per la giustizia del nostro Dio e salvatore Gesù Cristo:</span> <span class="verse"><a name="2">2</a>grazia e pace sia concessa a voi in abbondanza nella conoscenza di Dio e di Gesù Signore nostro.</span> <span class="verse"><a name="3">3</a>La sua potenza divina ci ha fatto dono di ogni bene per quanto riguarda la vita e la pietà, mediante la conoscenza di colui che ci ha chiamati con la sua gloria e potenza.</span> <span class="verse"><a name="4">4</a>Con queste ci ha donato i beni grandissimi e preziosi che erano stati promessi, perché diventaste per loro mezzo partecipi della natura divina, essendo sfuggiti alla corruzione che è nel mondo a causa della concupiscenza.</span> <span class="verse"><a name="5">5</a>Per questo mettete ogni impegno per aggiungere alla vostra fede la virtù, alla virtù la conoscenza,</span> <span class="verse"><a name="6">6</a>alla conoscenza la temperanza, alla temperanza la pazienza, alla pazienza la pietà,</span> <span class="verse"><a name="7">7</a>alla pietà l`amore fraterno, all`amore fraterno la carità.</span> <span class="verse"><a name="8">8</a>Se queste cose si trovano in abbondanza in voi, non vi lasceranno oziosi né senza frutto per la conoscenza del Signore nostro Gesù Cristo.</span> <span class="verse"><a name="9">9</a>Chi invece non ha queste cose è cieco e miope, dimentico di essere stato purificato dai suoi antichi peccati.</span> <span class="verse"><a name="10">10</a>Quindi, fratelli, cercate di render sempre più sicura la vostra vocazione e la vostra elezione. Se farete questo non inciamperete mai.</span> <span class="verse"><a name="11">11</a>Così infatti vi sarà ampiamente aperto l`ingresso nel regno eterno del Signore nostro e salvatore Gesù Cristo.</span> <span class="verse"><a name="12">12</a>Perciò penso di rammentarvi sempre queste cose, benché le sappiate e stiate saldi nella verità che possedete.</span> <span class="verse"><a name="13">13</a>Io credo giusto, finché sono in questa tenda del corpo, di tenervi desti con le mie esortazioni,</span> <span class="verse"><a name="14">14</a>sapendo che presto dovrò lasciare questa mia tenda, come mi ha fatto intendere anche il Signore nostro Gesù Cristo.</span> <span class="verse"><a name="15">15</a>E procurerò che anche dopo la mia partenza voi abbiate a ricordarvi di queste cose.</span> <span class="verse"><a name="16">16</a>Infatti, non per essere andati dietro a favole artificiosamente inventate vi abbiamo fatto conoscere la potenza e la venuta del Signore nostro Gesù Cristo, ma perché siamo stati testimoni oculari della sua grandezza.</span> <span class="verse"><a name="17">17</a>Egli ricevette infatti onore e gloria da Dio Padre quando dalla maestosa gloria gli fu rivolta questa voce: "Questi è il Figlio mio prediletto, nel quale mi sono compiaciuto".</span> <span class="verse"><a name="18">18</a>Questa voce noi l`abbiamo udita scendere dal cielo mentre eravamo con lui sul santo monte.</span> <span class="verse"><a name="19">19</a>E così abbiamo conferma migliore della parola dei profeti, alla quale fate bene a volgere l`attenzione, come a lampada che brilla in un luogo oscuro, finché non spunti il giorno e la stella del mattino si levi nei vostri cuori.</span> <span class="verse"><a name="20">20</a>Sappiate anzitutto questo: nessuna scrittura profetica va soggetta a privata spiegazione,</span> <span class="verse"><a name="21">21</a>poiché non da volontà umana fu recata mai una profezia, ma mossi da Spirito Santo parlarono quegli uomini da parte di Dio.</span> </p></div</div></div></body></html>