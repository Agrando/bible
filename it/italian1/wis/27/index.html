<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/wis/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/wis">Wisdom</a> &gt <strong>Chapter 27</strong></div><p><span class="verse"><a name="1">1</a>Per amor del denaro molti peccano, chi cerca di arricchire procede senza scrupoli.</span> <span class="verse"><a name="2">2</a>Fra le giunture delle pietre si conficca un piuolo, tra la compra e la vendita si insinua il peccato.</span> <span class="verse"><a name="3">3</a>Se uno non si aggrappa in fretta al timor del Signore, la sua casa andrà presto in rovina.</span> <span class="verse"><a name="4">4</a>Quando si agita un vaglio, restano i rifiuti; così quando un uomo riflette, gli appaiono i suoi difetti.</span> <span class="verse"><a name="5">5</a>La fornace prova gli oggetti del vasaio, la prova dell'uomo si ha nella sua conversazione.</span> <span class="verse"><a name="6">6</a>Il frutto dimostra come è coltivato l'albero, così la parola rivela il sentimento dell'uomo.</span> <span class="verse"><a name="7">7</a>Non lodare un uomo prima che abbia parlato, poiché questa è la prova degli uomini.</span> <span class="verse"><a name="8">8</a>Se cerchi la giustizia, la raggiungerai e te ne rivestirai come di un manto di gloria.</span> <span class="verse"><a name="9">9</a>Gli uccelli sostano presso i loro simili, la lealtà ritorna a quelli che la praticano.</span> <span class="verse"><a name="10">10</a>Il leone sta in agguato della preda, così il peccato di coloro che praticano l'ingiustizia.</span> <span class="verse"><a name="11">11</a>Nel discorso del pio c'è sempre saggezza, lo stolto muta come la luna.</span> <span class="verse"><a name="12">12</a>Tra gli insensati bada al tempo, tra i saggi fèrmati a lungo.</span> <span class="verse"><a name="13">13</a>Il discorso degli stolti è un orrore, il loro riso fra i bagordi del peccato.</span> <span class="verse"><a name="14">14</a>Il linguaggio di chi giura spesso fa rizzare i capelli, e le loro questioni fan turare gli orecchi.</span> <span class="verse"><a name="15">15</a>Uno spargimento di sangue è la rissa dei superbi, le loro invettive sono un ascolto penoso.</span> <span class="verse"><a name="16">16</a>Chi svela i segreti perde la fiducia e non trova più un amico per il suo cuore.</span> <span class="verse"><a name="17">17</a>Ama l'amico e sii a lui fedele, ma se hai svelato i suoi segreti, non seguirlo più,</span> <span class="verse"><a name="18">18</a>perché come chi ha perduto un defunto, così tu hai perduto l'amicizia del tuo prossimo.</span> <span class="verse"><a name="19">19</a>Come un uccello, che ti sei fatto scappare di mano, così hai lasciato andare il tuo amico e non lo riprenderai.</span> <span class="verse"><a name="20">20</a>Non seguirlo, perché ormai è lontano; è fuggito come una gazzella dal laccio.</span> <span class="verse"><a name="21">21</a>Poiché una ferita si può fasciarla e un'ingiuria si può riparare, ma chi ha svelato segreti non ha più speranza.</span> <span class="verse"><a name="22">22</a>Chi ammicca con l'occhio trama il male, e nessuno potrà distoglierlo.</span> <span class="verse"><a name="23">23</a>Davanti a te il suo parlare è tutto dolce, ammira i tuoi discorsi, ma alle tue spalle cambierà il suo parlare e porrà inciampo alle tue parole.</span> <span class="verse"><a name="24">24</a>Io odio molte cose, ma nessuna quanto lui, anche il Signore lo ha in odio.</span> <span class="verse"><a name="25">25</a>Chi scaglia un sasso in alto, se lo scaglia sulla testa, e un colpo a tradimento ferisce chi lo vibra.</span> <span class="verse"><a name="26">26</a>Chi scava una fossa vi cadrà dentro, chi tende un laccio vi resterà preso.</span> <span class="verse"><a name="27">27</a>Il male si riverserà su chi lo fa, egli non saprà neppure da dove gli venga.</span> <span class="verse"><a name="28">28</a>Derisione e insulto per il superbo, la vendetta, come un leone, lo attende al varco.</span> <span class="verse"><a name="29">29</a>Saran presi al laccio quanti gioiscono per la caduta dei pii, il dolore li consumerà prima della loro morte.</span> <span class="verse"><a name="30">30</a>Anche il rancore e l'ira sono un abominio, il peccatore li possiede.</span> </p></div</div></div></body></html>