<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/wis/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/wis">Wisdom</a> &gt <strong>Chapter 41</strong></div><p><span class="verse"><a name="1">1</a>O morte, come è amaro il tuo pensiero per l'uomo che vive sereno nella sua agiatezza, per l'uomo senza assilli e fortunato in tutto, ancora in grado di gustare il cibo!</span> <span class="verse"><a name="2">2</a>O morte, è gradita la tua sentenza all'uomo indigente e privo di forze, vecchio decrepito e preoccupato di tutto, al ribelle che ha perduto la pazienza!</span> <span class="verse"><a name="3">3</a>Non temere la sentenza della morte, ricòrdati dei tuoi predecessori e successori.</span> <span class="verse"><a name="4">4</a>Questo è il decreto del Signore per ogni uomo; perché ribellarsi al volere dell'Altissimo? Siano dieci, cento, mille anni; negli inferi non ci sono recriminazioni sulla vita.</span> <span class="verse"><a name="5">5</a>Figli abominevoli sono i figli dei peccatori, una stirpe empia è nella dimora dei malvagi.</span> <span class="verse"><a name="6">6</a>L'eredità dei figli dei peccatori andrà in rovina, con la loro discendenza continuerà il disonore.</span> <span class="verse"><a name="7">7</a>Contro un padre empio imprecano i figli, perché sono disprezzati a causa sua.</span> <span class="verse"><a name="8">8</a>Guai a voi, uomini empi, che avete abbandonato la legge di Dio altissimo!</span> <span class="verse"><a name="9">9</a>Quando nascete, nascete per la maledizione; quando morite, erediterete la maledizione.</span> <span class="verse"><a name="10">10</a>Quanto è dalla terra ritornerà alla terra, così gli empi dalla maledizione alla distruzione.</span> <span class="verse"><a name="11">11</a>Il lutto degli uomini riguarda i loro cadaveri, il nome non buono dei peccatori sarà cancellato.</span> <span class="verse"><a name="12">12</a>Abbi cura del nome, perché esso ti resterà più di mille grandi tesori d'oro.</span> <span class="verse"><a name="13">13</a>I giorni di una vita felice sono contati, ma un buon nome dura sempre.</span> <span class="verse"><a name="14">14</a>Figli, custodite l'istruzione in pace; ma sapienza nascosta e tesoro invisibile, l'una e l'altro a che servono?</span> <span class="verse"><a name="15">15</a>Meglio chi nasconde la sua stoltezza di chi nasconde la sua sapienza.</span> <span class="verse"><a name="16">16</a>Pertanto provate vergogna in vista della mia parola, perché non è bene arrossire per qualsiasi vergogna; non tutti stimano secondo verità tutte le cose.</span> <span class="verse"><a name="17">17</a>Vergognatevi della prostituzione davanti al padre e alla madre della menzogna davanti a un capo e a un potente,</span> <span class="verse"><a name="18">18</a>del delitto davanti a un giudice e a un magistrato, dell'empietà davanti all'assemblea del popolo,</span> <span class="verse"><a name="19">19</a>della slealtà davanti al compagno e all'amico, del furto nell'ambiente in cui ti trovi,</span> <span class="verse"><a name="20">20</a>di venir meno al giuramento e all'alleanza, di piegare i gomiti sul pane,</span> <span class="verse"><a name="21">21</a>del disprezzo di ciò che prendi o che ti è dato, di non rispondere a quanti salutano,</span> <span class="verse"><a name="22">22</a>dello sguardo su una donna scostumata, del rifiuto fatto a un parente,</span> <span class="verse"><a name="23">23</a>dell'appropriazione di eredità o donazione, del desiderio per una donna sposata,</span> <span class="verse"><a name="24">24</a>della relazione con la sua schiava, - non accostarti al suo letto -</span> <span class="verse"><a name="25">25</a>delle parole ingiuriose davanti agli amici - dopo aver donato, non offendere -</span> <span class="verse"><a name="26">26</a>della ripetizione di quanto hai udito e della rivelazione di notizie segrete.</span> <span class="verse"><a name="27">27</a>Allora sarai veramente pudico e troverai grazia presso chiunque.</span> </p></div</div></div></body></html>