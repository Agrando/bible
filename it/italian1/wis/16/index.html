<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/wis/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/wis">Wisdom</a> &gt <strong>Chapter 16</strong></div><p><span class="verse"><a name="1">1</a>Non desiderare una moltitudine di figli buoni a nulla, non gioire per figli empi.</span> <span class="verse"><a name="2">2</a>Se aumentano di numero non gioire, se sono privi del timore del Signore.</span> <span class="verse"><a name="3">3</a>Non confidare su una loro vita lunga e non fondarti sul loro numero, poiché è preferibile uno a mille e morir senza figli che averne degli empi.</span> <span class="verse"><a name="4">4</a>La città potrà ripopolarsi per opera di un solo assennato, mentre la stirpe degli iniqui sarà distrutta.</span> <span class="verse"><a name="5">5</a>Il mio occhio ha visto molte simili cose; il mio orecchio ne ha sentite ancora più gravi.</span> <span class="verse"><a name="6">6</a>Nell'assemblea dei peccatori un fuoco si accende, contro un popolo ribelle è divampata l'ira.</span> <span class="verse"><a name="7">7</a>Dio non perdonò agli antichi giganti, che si erano ribellati per la loro forza.</span> <span class="verse"><a name="8">8</a>Non risparmiò i concittadini di Lot, che egli aveva in orrore per la loro superbia.</span> <span class="verse"><a name="9">9</a>Non ebbe pietà di nazioni di perdizione, che si erano esaltate per i loro peccati.</span> <span class="verse"><a name="10">10</a>Così trattò i seicentomila uomini che sono periti per l'ostinazione del loro cuore.</span> <span class="verse"><a name="11">11</a>Ci fosse un solo uomo di dura cervice, sarebbe strano se restasse impunito,</span> <span class="verse"><a name="12">12</a>poiché misericordia e ira sono in Dio, potente quando perdona e quando riversa l'ira.</span> <span class="verse"><a name="13">13</a>Tanto grande la sua misericordia, quanto grande la sua severità; egli giudicherà l'uomo secondo le sue opere.</span> <span class="verse"><a name="14">14</a>Non sfuggirà il peccatore con la sua rapina, ma neppure la pazienza del pio sarà delusa.</span> <span class="verse"><a name="15">15</a>Egli farà posto a tutta la sua generosità; ciascuno sarà trattato secondo le sue opere.</span> <span class="verse"><a name="16">16</a>Non dire: Mi terrò celato al Signore! Chi penserà a me lassù?</span> <span class="verse"><a name="17">17</a>Non sarò riconosciuto fra un popolo numeroso, chi sarò io in mezzo a una creazione senza numero?.</span> <span class="verse"><a name="18">18</a>Ecco il cielo e il cielo dei cieli, l'abisso e la terra sussultano quando egli appare.</span> <span class="verse"><a name="19">19</a>Anche i monti e le fondamenta della terra si scuotono di spavento quando egli li guarda.</span> <span class="verse"><a name="20">20</a>Ma nessuno riflette su queste cose; al suo modo di agire chi ci bada?</span> <span class="verse"><a name="21">21</a>Anche la bufera che nessuno contempla, e la maggior parte delle sue opere, sono nel mistero.</span> <span class="verse"><a name="22">22</a>Chi a Dio annunzierà le opere di giustizia? Ovvero chi le attende? L'alleanza infatti è lontana.</span> <span class="verse"><a name="23">23</a>Tali cose pensa chi ha il cuore perverso; lo stolto, appunto errando, pensa sciocchezze.</span> <span class="verse"><a name="24">24</a>Ascoltami, figlio, e impara la scienza; e sii attento nel tuo cuore alle mie parole.</span> <span class="verse"><a name="25">25</a>Manifesterò con esattezza la mia dottrina; con cura annunzierò la scienza.</span> <span class="verse"><a name="26">26</a>Nella creazione del Signore le sue opere sono fin dal principio, e dalla loro origine ne separò le parti.</span> <span class="verse"><a name="27">27</a>Egli ordinò per l'eternità le sue opere, ne stabilì l'attività per le generazioni future. Non hanno fame né si stancano, eppure non interrompono il loro lavoro.</span> <span class="verse"><a name="28">28</a>Nessuna di loro urta la sua vicina, mai disubbidiranno ad un suo comando.</span> <span class="verse"><a name="29">29</a>Dopo ciò il Signore riguardò sulla terra e la riempì dei suoi doni.</span> <span class="verse"><a name="30">30</a>Ne ricoprì la superficie con ogni genere di viventi e ad essa faranno ritorno.</span> </p></div</div></div></body></html>