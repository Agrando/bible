<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/wis/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/wis">Wisdom</a> &gt <strong>Chapter 33</strong></div><p><span class="verse"><a name="1">1</a>Chi teme il Signore non incorre in alcun male, se subisce tentazioni, ne sarà liberato di nuovo.</span> <span class="verse"><a name="2">2</a>Un uomo saggio non detesta la legge, ma l'ipocrita a suo riguardo è come una nave nella tempesta.</span> <span class="verse"><a name="3">3</a>L'uomo assennato ha fiducia nella legge, la legge per lui è degna di fede come un oracolo.</span> <span class="verse"><a name="4">4</a>Prepàrati il discorso, così sarai ascoltato; concatena il tuo sapere e poi rispondi.</span> <span class="verse"><a name="5">5</a>Ruota di carro il sentimento dello stolto, il suo ragionamento è come l'asse che gira.</span> <span class="verse"><a name="6">6</a>Come uno stallone è un amico beffardo, nitrisce sotto chiunque lo cavalca.</span> <span class="verse"><a name="7">7</a>Perché un giorno è più importante d'un altro? Eppure la luce di ogni giorno dell'anno viene dal sole.</span> <span class="verse"><a name="8">8</a>Essi sono distinti secondo il pensiero del Signore che ha variato le stagioni e le feste.</span> <span class="verse"><a name="9">9</a>Alcuni giorni li ha nobilitati e santificati, altri li ha lasciati nel numero dei giorni ordinari.</span> <span class="verse"><a name="10">10</a>Anche gli uomini provengono tutti dalla polvere e dalla terra fu creato Adamo.</span> <span class="verse"><a name="11">11</a>Ma il Signore li ha distinti nella sua grande sapienza, ha assegnato loro diversi destini.</span> <span class="verse"><a name="12">12</a>Alcuni li ha benedetti ed esaltati, altri li ha santificati e avvicinati a sé, altri li ha maledetti e umiliati e li ha scacciati dalle loro posizioni.</span> <span class="verse"><a name="13">13</a>Come l'argilla nelle mani del vasaio che la forma a suo piacimento, così gli uomini nelle mani di colui che li ha creati, per retribuirli secondo la sua giustizia.</span> <span class="verse"><a name="14">14</a>Di fronte al male c'è il bene, di fronte alla morte, la vita; così di fronte al pio il peccatore.</span> <span class="verse"><a name="15">15</a>Considera perciò tutte le opere dell'Altissimo; due a due, una di fronte all'altra.</span> <span class="verse"><a name="16">16</a>Io mi sono dedicato per ultimo allo studio, come un racimolatore dietro i vendemmiatori.</span> <span class="verse"><a name="17">17</a>Con la benedizione del Signore ho raggiunto lo scopo, come un vendemmiatore ho riempito il tino.</span> <span class="verse"><a name="18">18</a>Badate che non ho faticato solo per me, ma per quanti ricercano l'istruzione.</span> <span class="verse"><a name="19">19</a>Ascoltatemi, capi del popolo, e voi che dirigete le assemblee, fate attenzione.</span> <span class="verse"><a name="20">20</a>Al figlio e alla moglie, al fratello e all'amico non dare un potere su di te finché sei in vita. Non dare ad altri le tue ricchezze, perché poi non ti penta e debba richiederle.</span> <span class="verse"><a name="21">21</a>Finché vivi e c'è respiro in te, non abbandonarti in potere di nessuno.</span> <span class="verse"><a name="22">22</a>E' meglio che i figli ti preghino che non rivolgerti tu alle loro mani.</span> <span class="verse"><a name="23">23</a>In tutte le azioni sii sempre superiore, non permettere che si offuschi la tua fama.</span> <span class="verse"><a name="24">24</a>Quando finiranno i giorni della tua vita, al momento della morte, assegna la tua eredità.</span> <span class="verse"><a name="25">25</a>Foraggio, bastone e pesi per l'asino; pane, castigo e lavoro per lo schiavo.</span> <span class="verse"><a name="26">26</a>Fà lavorare il tuo servo, e potrai trovare riposo, lasciagli libere le mani e cercherà la libertà.</span> <span class="verse"><a name="27">27</a>Giogo e redini piegano il collo; per lo schiavo cattivo torture e castighi.</span> <span class="verse"><a name="28">28</a>Fallo lavorare perché non stia in ozio, poiché l'ozio insegna molte cattiverie.</span> <span class="verse"><a name="29">29</a>Obbligalo al lavoro come gli conviene, e se non obbedisce, stringi i suoi ceppi.</span> <span class="verse"><a name="30">30</a>Non esagerare con nessuno; non fare nulla senza giustizia.</span> <span class="verse"><a name="31">31</a>Se hai uno schiavo, sia come te stesso, poiché l'hai acquistato con il sangue.</span> <span class="verse"><a name="32">32</a>Se hai uno schiavo, trattalo come fratello, perché ne avrai bisogno come di te stesso,</span> <span class="verse"><a name="33">33</a>Se tu lo maltratti ed egli fuggirà, per quale strada andrai a ricercarlo?</span> </p></div</div></div></body></html>