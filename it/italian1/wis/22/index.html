<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/wis/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/wis">Wisdom</a> &gt <strong>Chapter 22</strong></div><p><span class="verse"><a name="1">1</a>Il pigro è simile a una pietra imbrattata, ognuno fischia in suo disprezzo.</span> <span class="verse"><a name="2">2</a>Il pigro è simile a una palla di sterco, chi la raccoglie scuote la mano.</span> <span class="verse"><a name="3">3</a>Vergogna per un padre avere un figlio maleducato, se si tratta di una figlia, è la sua rovina.</span> <span class="verse"><a name="4">4</a>Una figlia prudente sarà un tesoro per il marito, quella disonorevole un dolore per chi l'ha generata.</span> <span class="verse"><a name="5">5</a>La sfacciata disonora il padre e il marito, e dall'uno e dall'altro sarà disprezzata.</span> <span class="verse"><a name="6">6</a>Come musica durante il lutto i discorsi fuori tempo, ma frusta e correzione in ogni tempo sono saggezza.</span> <span class="verse"><a name="7">7</a>Incolla cocci chi ammaestra uno stolto, sveglia un dormiglione dal sonno profondo.</span> <span class="verse"><a name="8">8</a>Ragiona con un insonnolito chi ragiona con lo stolto; alla fine egli dirà: Che cosa c'è?.</span> <span class="verse"><a name="9">9</a>Piangi per un morto, poiché ha perduto la luce; piangi per uno stolto, poiché ha perduto il senno.</span> <span class="verse"><a name="10">10</a>Piangi meno tristemente per un morto, ché ora riposa, ma la vita dello stolto è peggiore della morte.</span> <span class="verse"><a name="11">11</a>Il lutto per un morto, sette giorni; per uno stolto ed empio tutti i giorni della sua vita.</span> <span class="verse"><a name="12">12</a>Con un insensato non prolungare il discorso, non frequentare l'insipiente;</span> <span class="verse"><a name="13">13</a>guàrdati da lui, per non avere noie e per non contaminarti al suo contatto. Allontànati da lui e troverai pace, non sarai seccato dalla sua insipienza.</span> <span class="verse"><a name="14">14</a>Che c'è di più pesante del piombo? E qual è il suo nome, se non lo stolto?</span> <span class="verse"><a name="15">15</a>Sabbia, sale, palla di ferro sono più facili a portare che un insensato.</span> <span class="verse"><a name="16">16</a>Una travatura di legno ben connessa in una casa non si scompagina in un terremoto, così un cuore deciso dopo matura riflessione non verrà meno al momento del pericolo.</span> <span class="verse"><a name="17">17</a>Un cuore basato su sagge riflessioni è come un intonaco su un muro rifinito.</span> <span class="verse"><a name="18">18</a>Una palizzata posta su un'altura di fronte al vento non resiste, così un cuore meschino, basato sulle sue fantasie, di fronte a qualsiasi timore non resiste.</span> <span class="verse"><a name="19">19</a>Chi punge un occhio lo farà lacrimare; chi punge un cuore ne scopre il sentimento.</span> <span class="verse"><a name="20">20</a>Chi scaglia pietre contro uccelli li mette in fuga, chi offende un amico rompe l'amicizia.</span> <span class="verse"><a name="21">21</a>Se hai sguainato la spada contro un amico, non disperare, può esserci un ritorno.</span> <span class="verse"><a name="22">22</a>Se hai aperto la bocca contro un amico, non temere, può esserci riconciliazione, tranne il caso di insulto e di arroganza, di segreti svelati e di un colpo a tradimento; in questi casi ogni amico scomparirà.</span> <span class="verse"><a name="23">23</a>Conquìstati la fiducia del prossimo nella sua povertà per godere con lui nella sua prosperità. Nel tempo della tribolazione restagli vicino, per aver parte alla sua eredità.</span> <span class="verse"><a name="24">24</a>Prima del fuoco vapore e fumo nel camino, così prima dello spargimento del sangue le ingiurie.</span> <span class="verse"><a name="25">25</a>Non mi vergognerò di proteggere un amico, non mi nasconderò davanti a lui.</span> <span class="verse"><a name="26">26</a>Se mi succederà il male a causa sua, chiunque lo venga a sapere si guarderà da lui.</span> <span class="verse"><a name="27">27</a>Chi porrà una guardia sulla mia bocca, sulle mie labbra un sigillo prudente, perché io non cada per colpa loro e la mia lingua non sia la mia rovina?</span> </p></div</div></div></body></html>