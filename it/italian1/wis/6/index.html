<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/wis/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/wis">Wisdom</a> &gt <strong>Chapter 6</strong></div><p><span class="verse"><a name="1">1</a>perché un cattivo nome si attira vergogna e disprezzo; così accade al peccatore, falso nelle sue parole.</span> <span class="verse"><a name="2">2</a>Non ti abbandonare alla tua passione, perché non ti strazi come un toro furioso;</span> <span class="verse"><a name="3">3</a>divorerà le tue foglie e tu perderai i tuoi frutti, sì da renderti come un legno secco.</span> <span class="verse"><a name="4">4</a>Una passione malvagia rovina chi la possiede e lo fa oggetto di scherno per i nemici.</span> <span class="verse"><a name="5">5</a>Una bocca amabile moltiplica gli amici, un linguaggio gentile attira i saluti.</span> <span class="verse"><a name="6">6</a>Siano in molti coloro che vivono in pace con te, ma i tuoi consiglieri uno su mille.</span> <span class="verse"><a name="7">7</a>Se intendi farti un amico, mettilo alla prova; e non fidarti subito di lui.</span> <span class="verse"><a name="8">8</a>C'è infatti chi è amico quando gli fa comodo, ma non resiste nel giorno della tua sventura.</span> <span class="verse"><a name="9">9</a>C'è anche l'amico che si cambia in nemico e scoprirà a tuo disonore i vostri litigi.</span> <span class="verse"><a name="10">10</a>C'è l'amico compagno a tavola, ma non resiste nel giorno della tua sventura.</span> <span class="verse"><a name="11">11</a>Nella tua fortuna sarà come un altro te stesso, e parlerà liberamente con i tuoi familiari.</span> <span class="verse"><a name="12">12</a>Ma se sarai umiliato, si ergerà contro di te e dalla tua presenza si nasconderà.</span> <span class="verse"><a name="13">13</a>Tieniti lontano dai tuoi nemici, e dai tuoi amici guàrdati.</span> <span class="verse"><a name="14">14</a>Un amico fedele è una protezione potente, chi lo trova, trova un tesoro.</span> <span class="verse"><a name="15">15</a>Per un amico fedele, non c'è prezzo, non c'è peso per il suo valore.</span> <span class="verse"><a name="16">16</a>Un amico fedele è un balsamo di vita, lo troveranno quanti temono il Signore.</span> <span class="verse"><a name="17">17</a>Chi teme il Signore è costante nella sua amicizia, perché come uno è, così sarà il suo amico.</span> <span class="verse"><a name="18">18</a>Figlio, sin dalla giovinezza medita la disciplina, conseguirai la sapienza fino alla canizie.</span> <span class="verse"><a name="19">19</a>Accòstati ad essa come chi ara e chi semina e attendi i suoi ottimi frutti; poiché faticherai un po' per coltivarla, ma presto mangerai dei suoi prodotti.</span> <span class="verse"><a name="20">20</a>Essa è davvero aspra per gli stolti, l'uomo senza coraggio non ci resiste;</span> <span class="verse"><a name="21">21</a>per lui peserà come una pietra di prova, non tarderà a gettarla via.</span> <span class="verse"><a name="22">22</a>La sapienza infatti è come dice il suo nome, ma non a molti essa è chiara.</span> <span class="verse"><a name="23">23</a>Ascolta, figlio, e accetta il mio parere; non rigettare il mio consiglio.</span> <span class="verse"><a name="24">24</a>Introduci i tuoi piedi nei suoi ceppi, il collo nella sua catena.</span> <span class="verse"><a name="25">25</a>Piega la tua spalla e portala, non disdegnare i suoi legami.</span> <span class="verse"><a name="26">26</a>Avvicìnati ad essa con tutta l'anima e con tutta la tua forza resta nelle sue vie.</span> <span class="verse"><a name="27">27</a>Seguine le orme e cercala, ti si manifesterà; e una volta raggiunta, non lasciarla.</span> <span class="verse"><a name="28">28</a>Alla fine troverai in lei il riposo, ed essa ti si cambierà in gioia.</span> <span class="verse"><a name="29">29</a>I suoi ceppi saranno per te una protezione potente, le sue catene una veste di gloria.</span> <span class="verse"><a name="30">30</a>Un ornamento d'oro ha su di sé, i suoi legami sono fili di porpora violetta.</span> <span class="verse"><a name="31">31</a>Te ne rivestirai come di una veste di gloria, te ne cingerai come di una corona magnifica.</span> <span class="verse"><a name="32">32</a>Se lo vuoi, figlio, diventerai saggio; applicandoti totalmente, diventerai abile.</span> <span class="verse"><a name="33">33</a>Se ti è caro ascoltare, imparerai; se porgerai l'orecchio, sarai saggio.</span> <span class="verse"><a name="34">34</a>Frequenta le riunioni degli anziani; qualcuno è saggio? Unisciti a lui.</span> <span class="verse"><a name="35">35</a>Ascolta volentieri ogni parola divina e le massime sagge non ti sfuggano.</span> <span class="verse"><a name="36">36</a>Se vedi una persona saggia, và presto da lei; il tuo piede logori i gradini della sua porta.</span> <span class="verse"><a name="37">37</a>Rifletti sui precetti del Signore, medita sempre sui suoi comandamenti; egli renderà saldo il tuo cuore, e il tuo desiderio di sapienza sarà soddisfatto.</span> </p></div</div></div></body></html>