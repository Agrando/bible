<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/wis/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/wis">Wisdom</a> &gt <strong>Chapter 21</strong></div><p><span class="verse"><a name="1">1</a>Figlio, hai peccato? Non farlo più e prega per le colpe passate.</span> <span class="verse"><a name="2">2</a>Come alla vista del serpente fuggi il peccato: se ti avvicini, ti morderà. Denti di leone sono i suoi denti, capaci di distruggere vite umane.</span> <span class="verse"><a name="3">3</a>Ogni trasgressione è come spada a doppio taglio: non c'è rimedio per la sua ferita.</span> <span class="verse"><a name="4">4</a>Spavento e violenza fanno svanire la ricchezza; così la casa del superbo sarà devastata.</span> <span class="verse"><a name="5">5</a>La preghiera del povero va dalla sua bocca agli orecchi di Dio, il giudizio di lui verrà a suo favore.</span> <span class="verse"><a name="6">6</a>Chi odia il rimprovero segue le orme del peccatore, ma chi teme il Signore si convertirà di cuore.</span> <span class="verse"><a name="7">7</a>Da lontano si riconosce il linguacciuto, ma l'assennato conosce il suo scivolare.</span> <span class="verse"><a name="8">8</a>Chi costruisce la sua casa con ricchezze altrui è come chi ammucchia pietre per l'inverno.</span> <span class="verse"><a name="9">9</a>Mucchio di stoppa è una riunione di iniqui; la loro fine è una fiammata di fuoco.</span> <span class="verse"><a name="10">10</a>La via dei peccatori è appianata e senza pietre; ma al suo termine c'è il baratro degli inferi.</span> <span class="verse"><a name="11">11</a>Chi osserva la legge domina il suo istinto, il risultato del timore del Signore è la sapienza.</span> <span class="verse"><a name="12">12</a>Non diventerà educato chi manca di capacità, ma c'è anche una capacità che aumenta l'amarezza.</span> <span class="verse"><a name="13">13</a>La scienza del saggio cresce come una piena; il suo consiglio è come una sorgente di vita.</span> <span class="verse"><a name="14">14</a>L'interno dello stolto è come un vaso rotto, non potrà contenere alcuna scienza.</span> <span class="verse"><a name="15">15</a>Se un assennato ascolta un discorso intelligente, l'approverà e lo completerà; se l'ascolta un dissoluto, se ne dispiace e lo getta via dietro la schiena.</span> <span class="verse"><a name="16">16</a>Il parlare dello stolto è come un fardello nel cammino, ma sulle labbra dell'intelligente si trova la grazia.</span> <span class="verse"><a name="17">17</a>La parola del prudente è ricercata nell'assemblea; si rifletterà seriamente sui suoi discorsi.</span> <span class="verse"><a name="18">18</a>Come casa in rovina, così la sapienza per lo stolto; scienza dell'insensato i discorsi incomprensibili.</span> <span class="verse"><a name="19">19</a>Ceppi ai piedi è la disciplina per l'insensato e come manette nella sua destra.</span> <span class="verse"><a name="20">20</a>Lo stolto alza la voce mentre ride; ma l'uomo saggio sorride appena in silenzio.</span> <span class="verse"><a name="21">21</a>Ornamento d'oro è la disciplina per l'assennato; è come un monile al braccio destro.</span> <span class="verse"><a name="22">22</a>Il piede dello stolto si precipita verso una casa; l'uomo sperimentato si mostrerà rispettoso.</span> <span class="verse"><a name="23">23</a>Lo stolto spia dalla porta l'interno della casa; l'uomo educato se ne starà fuori.</span> <span class="verse"><a name="24">24</a>E' cattiva educazione d'un uomo origliare alla porta; l'uomo prudente ne resterebbe confuso.</span> <span class="verse"><a name="25">25</a>Le labbra degli stolti ripetono sciocchezze, le parole dei prudenti sono pesate sulla bilancia.</span> <span class="verse"><a name="26">26</a>Sulla bocca degli stolti è il loro cuore, i saggi invece hanno la bocca nel cuore.</span> <span class="verse"><a name="27">27</a>Quando un empio maledice l'avversario, maledice se stesso.</span> <span class="verse"><a name="28">28</a>Il maldicente danneggia se stesso e sarà detestato dal suo ambiente.</span> </p></div</div></div></body></html>