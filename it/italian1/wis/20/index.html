<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/wis/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/wis">Wisdom</a> &gt <strong>Chapter 20</strong></div><p><span class="verse"><a name="1">1</a>C'è un rimprovero che è fuori tempo, c'è chi tace ed è prudente.</span> <span class="verse"><a name="2">2</a>Quanto è meglio rimproverare che covare l'ira!</span> <span class="verse"><a name="3">3</a>Chi si confessa colpevole evita l'umiliazione.</span> <span class="verse"><a name="4">4</a>Un eunuco che vuol deflorare una ragazza, così chi vuol rendere giustizia con la violenza.</span> <span class="verse"><a name="5">5</a>C'è chi tace ed è ritenuto saggio, e c'è chi è odiato per la sua loquacità.</span> <span class="verse"><a name="6">6</a>C'è chi tace, perché non sa che cosa rispondere, e c'è chi tace, perché conosce il momento propizio.</span> <span class="verse"><a name="7">7</a>L'uomo saggio sta zitto fino al momento opportuno, il millantatore e lo stolto lo trascurano.</span> <span class="verse"><a name="8">8</a>Chi abbonda nel parlare si renderà abominevole; chi vuole assolutamente imporsi sarà odiato.</span> <span class="verse"><a name="9">9</a>Nelle disgrazie può trovarsi la fortuna per un uomo, mentre un profitto può essere una perdita.</span> <span class="verse"><a name="10">10</a>C'è una generosità, che non ti arreca vantaggi e c'è chi dall'umiliazione alza la testa.</span> <span class="verse"><a name="11">11</a>C'è chi compra molte cose con poco, e chi le paga sette volte il loro valore.</span> <span class="verse"><a name="12">12</a>Il saggio si rende amabile con le sue parole, le cortesie degli stolti sono sciupate.</span> <span class="verse"><a name="13">13</a>Il dono di uno stolto non ti gioverà, perché i suoi occhi bramano ricevere più di quanto ha dato.</span> <span class="verse"><a name="14">14</a>Egli darà poco, ma rinfaccerà molto; aprirà la sua bocca come un banditore. Oggi darà un prestito e domani richiederà; uomo odioso è costui.</span> <span class="verse"><a name="15">15</a>Lo stolto dice: Non ho un amico, non c'è gratitudine per i miei benefici.</span> <span class="verse"><a name="16">16</a>Quelli che mangiano il mio pane sono lingue cattive. Quanto spesso e quanti si burleranno di lui!</span> <span class="verse"><a name="17">17</a>Meglio scivolare sul pavimento che con la lingua; per questo la caduta dei cattivi giunge rapida.</span> <span class="verse"><a name="18">18</a>Un uomo senza grazia è un discorso inopportuno: è sempre sulla bocca dei maleducati.</span> <span class="verse"><a name="19">19</a>Non si accetta una massima dalla bocca dello stolto, perché non è mai detta a proposito.</span> <span class="verse"><a name="20">20</a>C'è chi è impedito di peccare dalla miseria e durante il riposo non avrà rimorsi.</span> <span class="verse"><a name="21">21</a>C'è chi si rovina per rispetto umano e si rovina per la faccia di uno stolto.</span> <span class="verse"><a name="22">22</a>C'è chi per rispetto umano fa promesse a un amico; in tal modo se lo rende gratuitamente nemico.</span> <span class="verse"><a name="23">23</a>Brutta macchia nell'uomo la menzogna, si trova sempre sulla bocca degli ignoranti.</span> <span class="verse"><a name="24">24</a>Meglio un ladro che un mentitore abituale, ma tutti e due condivideranno la rovina.</span> <span class="verse"><a name="25">25</a>L'abitudine del bugiardo è un disonore, la vergogna lo accompagnerà sempre.</span> <span class="verse"><a name="26">26</a>Il saggio si fa onore con i discorsi, l'uomo prudente piace ai grandi.</span> <span class="verse"><a name="27">27</a>Chi lavora la terra accrescerà il raccolto; chi piace ai grandi si fa perdonare l'ingiustizia.</span> <span class="verse"><a name="28">28</a>Regali e doni accecano gli occhi dei saggi, come bavaglio sulla bocca, soffocano i rimproveri.</span> <span class="verse"><a name="29">29</a>Sapienza nascosta e tesoro invisibile: a che servono l'una e l'altro?</span> <span class="verse"><a name="30">30</a>Fa meglio chi nasconde la stoltezza che colui che nasconde la sapienza.</span> </p></div</div></div></body></html>