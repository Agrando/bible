<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/wis/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/wis">Wisdom</a> &gt <strong>Chapter 4</strong></div><p><span class="verse"><a name="1">1</a>Figlio, non rifiutare il sostentamento al povero, non essere insensibile allo sguardo dei bisognosi.</span> <span class="verse"><a name="2">2</a>Non rattristare un affamato, non esasperare un uomo gia in difficoltà.</span> <span class="verse"><a name="3">3</a>Non turbare un cuore esasperato, non negare un dono al bisognoso.</span> <span class="verse"><a name="4">4</a>Non respingere la supplica di un povero, non distogliere lo sguardo dall'indigente.</span> <span class="verse"><a name="5">5</a>Da chi ti chiede non distogliere lo sguardo, non offrire a nessuno l'occasione di maledirti,</span> <span class="verse"><a name="6">6</a>perché se uno ti maledice con amarezza, il suo creatore esaudirà la sua preghiera.</span> <span class="verse"><a name="7">7</a>Fatti amare dalla comunità, davanti a un grande abbassa il capo. Porgi l'orecchio al povero e rispondigli al saluto con affabilità.</span> <span class="verse"><a name="8">8</a>Strappa l'oppresso dal potere dell'oppressore, non esser pusillanime quando giudichi.</span> <span class="verse"><a name="9">9</a>Sii come un padre per gli orfani e come un marito per la loro madre e sarai come un figlio dell'Altissimo, ed egli ti amerà più di tua madre.</span> <span class="verse"><a name="10">10</a>La sapienza esalta i suoi figli e si prende cura di quanti la cercano.</span> <span class="verse"><a name="11">11</a>Chi la ama ama la vita, quanti la cercano solleciti saranno ricolmi di gioia.</span> <span class="verse"><a name="12">12</a>Chi la possiede erediterà la gloria, qualunque cosa intraprenda, il Signore lo benedice.</span> <span class="verse"><a name="13">13</a>Coloro che la venerano rendono culto al Santo, e il Signore ama coloro che la amano.</span> <span class="verse"><a name="14">14</a>Chi l'ascolta giudica con equità; chi le presta attenzione vivrà tranquillo.</span> <span class="verse"><a name="15">15</a>Chi confida in lei la otterrà in eredità; i suoi discendenti ne conserveranno il possesso.</span> <span class="verse"><a name="16">16</a>Dapprima lo condurrà per luoghi tortuosi, gli incuterà timore e paura, lo tormenterà con la sua disciplina, finché possa fidarsi di lui, e lo abbia provato con i suoi decreti;</span> <span class="verse"><a name="17">17</a>ma poi lo ricondurrà sulla retta via e gli manifesterà i propri segreti.</span> <span class="verse"><a name="18">18</a>Se egli batte una falsa strada, lo lascerà andare e l'abbandonerà in balìa del suo destino.</span> <span class="verse"><a name="19">19</a>Figlio, bada alle circostanze e guàrdati dal male così non ti vergognerai di te stesso.</span> <span class="verse"><a name="20">20</a>C'è una vergogna che porta al peccato e c'è una vergogna che è onore e grazia.</span> <span class="verse"><a name="21">21</a>Non usare riguardi a tuo danno e non vergognarti a tua rovina.</span> <span class="verse"><a name="22">22</a>Non astenerti dal parlare nel momento opportuno, non nascondere la tua sapienza.</span> <span class="verse"><a name="23">23</a>Difatti dalla parola si riconosce la sapienza e l'istruzione dai detti della lingua.</span> <span class="verse"><a name="24">24</a>Non contraddire alla verità, ma vergògnati della tua ignoranza.</span> <span class="verse"><a name="25">25</a>Non arrossire di confessare i tuoi peccati, non opporti alla corrente di un fiume.</span> <span class="verse"><a name="26">26</a>Non sottometterti a un uomo stolto, e non essere parziale a favore di un potente.</span> <span class="verse"><a name="27">27</a>Lotta sino alla morte per la verità e il Signore Dio combatterà per te.</span> <span class="verse"><a name="28">28</a>Non essere arrogante nel tuo linguaggio, fiacco e indolente invece nelle opere.</span> <span class="verse"><a name="29">29</a>Non essere come un leone in casa tua, sospettoso con i tuoi dipendenti.</span> <span class="verse"><a name="30">30</a>La tua mano non sia tesa per prendere e chiusa invece nel restituire.</span> </p></div</div></div></body></html>