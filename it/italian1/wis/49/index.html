<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/wis/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/wis">Wisdom</a> &gt <strong>Chapter 49</strong></div><p><span class="verse"><a name="1">1</a>Il ricordo di Giosia è una mistura di incenso, preparata dall'arte del profumiere. In ogni bocca è dolce come il miele, come musica in un banchetto.</span> <span class="verse"><a name="2">2</a>Egli si dedicò alla riforma del popolo e sradicò i segni abominevoli dell'empietà.</span> <span class="verse"><a name="3">3</a>Diresse il suo cuore verso il Signore, in un'epoca di iniqui riaffermò la pietà.</span> <span class="verse"><a name="4">4</a>Se si eccettuano Davide, Ezechia e Giosia, tutti commisero peccati; poiché avevano abbandonato la legge dell'Altissimo, i re di Giuda scomparvero.</span> <span class="verse"><a name="5">5</a>Lasciarono infatti la loro potenza ad altri, la loro gloria a una nazione straniera.</span> <span class="verse"><a name="6">6</a>I nemici incendiarono l'eletta città del santuario, resero deserte le sue strade,</span> <span class="verse"><a name="7">7</a>secondo la parola di Geremia, che essi maltrattarono benché fosse stato consacrato profeta nel seno materno, per estirpare, distruggere e mandare in rovina, ma anche per costruire e piantare.</span> <span class="verse"><a name="8">8</a>Ezechiele contemplò una visione di gloria, che Dio gli mostrò sul carro dei cherubini.</span> <span class="verse"><a name="9">9</a>Si ricordò dei nemici nel vaticinio dell'uragano, beneficò quanti camminavano nella retta via.</span> <span class="verse"><a name="10">10</a>Le ossa dei dodici profeti rifioriscano dalle loro tombe, poiché essi consolarono Giacobbe, lo riscattarono con una speranza fiduciosa.</span> <span class="verse"><a name="11">11</a>Come elogiare Zorobabele? Egli è come un sigillo nella mano destra.</span> <span class="verse"><a name="12">12</a>Così anche Giosuè figlio di Iozedèk; essi nei loro giorni riedificarono il tempio ed elevarono al Signore un tempio santo, destinato a una gloria eterna.</span> <span class="verse"><a name="13">13</a>Anche la memoria di Neemia durerà a lungo; egli rialzò le nostre mura demolite e vi pose porte e sbarre; fece risorgere le nostre case.</span> <span class="verse"><a name="14">14</a>Nessuno fu creato sulla terra eguale a Enoch; difatti egli fu rapito dalla terra.</span> <span class="verse"><a name="15">15</a>Non nacque un altro uomo come Giuseppe, capo dei fratelli, sostegno del popolo; perfino le sue ossa furono onorate.</span> <span class="verse"><a name="16">16</a>Sem e Set furono glorificati fra gli uomini, ma superiore a ogni creatura vivente è Adamo.</span> </p></div</div></div></body></html>