<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/wis/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/wis">Wisdom</a> &gt <strong>Chapter 48</strong></div><p><span class="verse"><a name="1">1</a>Allora sorse Elia profeta, simile al fuoco; la sua parola bruciava come fiaccola.</span> <span class="verse"><a name="2">2</a>Egli fece venire su di loro la carestia e con zelo li ridusse a pochi.</span> <span class="verse"><a name="3">3</a>Per comando del Signore chiuse il cielo, fece scendere così tre volte il fuoco.</span> <span class="verse"><a name="4">4</a>Come ti rendesti famoso, Elia, con i prodigi! E chi può vantarsi di esserti uguale?</span> <span class="verse"><a name="5">5</a>Risvegliasti un defunto dalla morte e dagli inferi, per comando dell'Altissimo;</span> <span class="verse"><a name="6">6</a>tu che spingesti re alla rovina, uomini gloriosi dal loro letto.</span> <span class="verse"><a name="7">7</a>Sentisti sul Sinai rimproveri, sull'Oreb sentenze di vendetta.</span> <span class="verse"><a name="8">8</a>Ungesti re come vindici e profeti come tuoi successori.</span> <span class="verse"><a name="9">9</a>Fosti assunto in un turbine di fuoco su un carro di cavalli di fuoco,</span> <span class="verse"><a name="10">10</a>designato a rimproverare i tempi futuri per placare l'ira prima che divampi, per ricondurre il cuore dei padri verso i figli e ristabilire le tribù di Giacobbe.</span> <span class="verse"><a name="11">11</a>Beati coloro che ti videro e che si sono addormentati nell'amore! Perché anche noi vivremo certamente.</span> <span class="verse"><a name="12">12</a>Appena Elia fu avvolto dal turbine, Eliseo fu pieno del suo spirito; durante la sua vita non tremò davanti ai potenti e nessuno riuscì a dominarlo.</span> <span class="verse"><a name="13">13</a>Nulla fu troppo grande per lui; nel sepolcro il suo corpo profetizzò.</span> <span class="verse"><a name="14">14</a>Nella sua vita compì prodigi e dopo la morte meravigliose furono le sue opere.</span> <span class="verse"><a name="15">15</a>Con tutto ciò il popolo non si convertì e non rinnegò i suoi peccati, finché non fu deportato dal proprio paese e disperso su tutta la terra.</span> <span class="verse"><a name="16">16</a>Rimase soltanto un popolo poco numeroso con un principe della casa di Davide. Alcuni di costoro fecero ciò che è gradito a Dio, ma altri moltiplicarono i peccati.</span> <span class="verse"><a name="17">17</a>Ezechia fortificò la sua città e condusse l'acqua nel suo interno; scavò con il ferro un canale nella roccia e costruì cisterne per l'acqua.</span> <span class="verse"><a name="18">18</a>Nei suoi giorni Sennàcherib fece una spedizione e mandò il gran coppiere; egli alzò la mano contro Sion e si vantò spavaldamente con superbia.</span> <span class="verse"><a name="19">19</a>Allora si agitarono loro il cuore e le mani, soffrirono come le partorienti.</span> <span class="verse"><a name="20">20</a>Invocarono il Signore misericordioso, stendendo le mani verso di lui. Il Santo li ascoltò subito dal cielo e li liberò per mezzo di Isaia.</span> <span class="verse"><a name="21">21</a>Egli colpì l'accampamento degli Assiri, e il suo angelo li sterminò,</span> <span class="verse"><a name="22">22</a>perché Ezechia aveva fatto quanto è gradito al Signore, e seguito con fermezza le vie di Davide suo antenato, come gli additava il profeta Isaia, grande e verace nella visione.</span> <span class="verse"><a name="23">23</a>Nei suoi giorni retrocedette il sole, egli prolungò la vita del re.</span> <span class="verse"><a name="24">24</a>Con grande ispirazione vide gli ultimi tempi, e consolò gli afflitti di Sion.</span> <span class="verse"><a name="25">25</a>Egli manifestò il futuro sino alla fine dei tempi, le cose nascoste prima che avvenissero.</span> </p></div</div></div></body></html>