<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/wis/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/wis">Wisdom</a> &gt <strong>Chapter 36</strong></div><p><span class="verse"><a name="1">1</a>Abbi pietà di noi, Signore Dio di tutto, e guarda, infondi il tuo timore su tutte le nazioni.</span> <span class="verse"><a name="2">2</a>Alza la tua mano sulle nazioni straniere, perché vedano la tua potenza.</span> <span class="verse"><a name="3">3</a>Come ai loro occhi ti sei mostrato santo in mezzo a noi, così ai nostri occhi mòstrati grande fra di loro.</span> <span class="verse"><a name="4">4</a>Ti riconoscano, come noi abbiamo riconosciuto che non c'è un Dio fuori di te, Signore.</span> <span class="verse"><a name="5">5</a>Rinnova i segni e compi altri prodigi, glorifica la tua mano e il tuo braccio destro.</span> <span class="verse"><a name="6">6</a>Risveglia lo sdegno e riversa l'ira, distruggi l'avversario e abbatti il nemico.</span> <span class="verse"><a name="7">7</a>Affretta il tempo e ricòrdati del giuramento; si narrino le tue meraviglie.</span> <span class="verse"><a name="8">8</a>Sia consumato dall'ira del fuoco chi cerca scampo; gli avversari del tuo popolo vadano in perdizione.</span> <span class="verse"><a name="9">9</a>Schiaccia le teste dei capi nemici che dicono: Non c'è nessuno fuori di noi.</span> <span class="verse"><a name="10">10</a>Raduna tutte le tribù di Giacobbe, rendi loro il possesso come era al principio.</span> <span class="verse"><a name="11">11</a>Abbi pietà, Signore, del popolo chiamato con il tuo nome, di Israele che hai trattato come un primogenito.</span> <span class="verse"><a name="12">12</a>Abbi pietà della tua città santa, di Gerusalemme tua stabile dimora.</span> <span class="verse"><a name="13">13</a>Riempi Sion della tua maestà il tuo popolo della tua gloria.</span> <span class="verse"><a name="14">14</a>Rendi testimonianza alle creature che sono tue fin dal principio, adempi le profezie fatte nel tuo nome.</span> <span class="verse"><a name="15">15</a>Ricompensa coloro che sperano in te, i tuoi profeti siano degni di fede.</span> <span class="verse"><a name="16">16</a>Ascolta, Signore, la preghiera dei tuoi servi, secondo la benedizione di Aronne sul tuo popolo.</span> <span class="verse"><a name="17">17</a>Sappiano quanti abitano sulla terra che tu sei il Signore, il Dio dei secoli.</span> <span class="verse"><a name="18">18</a>Il ventre consuma ogni cibo, eppure un cibo è preferibile a un altro.</span> <span class="verse"><a name="19">19</a>Il palato distingue al gusto la selvaggina, così una mente assennata distingue i discorsi bugiardi.</span> <span class="verse"><a name="20">20</a>Un cuore perverso causerà dolore, un uomo dalla molta esperienza saprà ripagarlo.</span> <span class="verse"><a name="21">21</a>Una donna accetterà qualsiasi marito, ma una giovane è migliore di un'altra.</span> <span class="verse"><a name="22">22</a>La bellezza di una donna allieta il volto; e sorpassa ogni desiderio dell'uomo;</span> <span class="verse"><a name="23">23</a>se vi è poi sulla sua lingua bontà e dolcezza, suo marito non è più uno dei comuni mortali.</span> <span class="verse"><a name="24">24</a>Chi si procura una sposa, possiede il primo dei beni, un aiuto adatto a lui e una colonna d'appoggio.</span> <span class="verse"><a name="25">25</a>Dove non esiste siepe, la proprietà è saccheggiata, ove non c'è moglie, l'uomo geme randagio.</span> <span class="verse"><a name="26">26</a>Chi si fida di un ladro armato che corre di città in città?</span> <span class="verse"><a name="27">27</a>Così dell'uomo che non ha un nido e che si corica là dove lo coglie la notte.</span> </p></div</div></div></body></html>