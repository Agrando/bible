<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 50</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/wis/50"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/wis">Wisdom</a> &gt <strong>Chapter 50</strong></div><p><span class="verse"><a name="1">1</a>Simone, figlio di Onia, sommo sacerdote, nella sua vita riparò il tempio, e nei suoi giorni fortificò il santuario.</span> <span class="verse"><a name="2">2</a>Da lui furon poste le fondamenta del doppio rialzo, l'alto contrafforte della cinta del tempio.</span> <span class="verse"><a name="3">3</a>Ai suoi tempi fu scavato il deposito per le acque, un serbatoio ampio come il mare.</span> <span class="verse"><a name="4">4</a>Premuroso di impedire la caduta del suo popolo, fortificò la città contro un assedio.</span> <span class="verse"><a name="5">5</a>Come era stupendo quando si aggirava fra il popolo, quando usciva dal santuario dietro il velo.</span> <span class="verse"><a name="6">6</a>Come un astro mattutino fra le nubi, come la luna nei giorni in cui è piena,</span> <span class="verse"><a name="7">7</a>come il sole sfolgorante sul tempio dell'Altissimo, come l'arcobaleno splendente fra nubi di gloria,</span> <span class="verse"><a name="8">8</a>come il fiore delle rose nella stagione di primavera, come un giglio lungo un corso d'acqua, come un germoglio d'albero d'incenso nella stagione estiva</span> <span class="verse"><a name="9">9</a>come fuoco e incenso su un braciere, come un vaso d'oro massiccio, ornato con ogni specie di pietre preziose,</span> <span class="verse"><a name="10">10</a>come un ulivo verdeggiante pieno di frutti, e come un cipresso svettante tra le nuvole.</span> <span class="verse"><a name="11">11</a>Quando indossava i paramenti solenni, quando si rivestiva con gli ornamenti più belli, salendo i gradini del santo altare dei sacrifici, riempiva di gloria l'intero santuario.</span> <span class="verse"><a name="12">12</a>Quando riceveva le parti delle vittime dalle mani dei sacerdoti, mentre stava presso il braciere dell'altare, circondato dalla corona dei fratelli come fronde di cedri nel Libano, e lo circondavano come fusti di palme,</span> <span class="verse"><a name="13">13</a>mentre tutti i figli di Aronne nella loro gloria, con le offerte del Signore nelle mani, stavano davanti a tutta l'assemblea di Israele,</span> <span class="verse"><a name="14">14</a>egli compiva il rito liturgico sugli altari, preparando l'offerta all'Altissimo onnipotente.</span> <span class="verse"><a name="15">15</a>Egli stendeva la mano sulla coppa e versava succo di uva, lo spargeva alle basi dell'altare come profumo soave all'Altissimo, re di tutte le cose.</span> <span class="verse"><a name="16">16</a>Allora i figli di Aronne alzavano la voce, suonavano le trombe di metallo lavorato e facevano udire un suono potente come richiamo davanti all'Altissimo.</span> <span class="verse"><a name="17">17</a>E subito tutto il popolo insieme si prostrava con la faccia a terra, per adorare il Signore, Dio onnipotente e altissimo.</span> <span class="verse"><a name="18">18</a>I cantori intonavano canti di lodi, il loro canto era addolcito da una musica melodiosa.</span> <span class="verse"><a name="19">19</a>Il popolo supplicava il Signore altissimo in preghiera davanti al Misericordioso, finché fosse compiuto il servizio del Signore e terminasse la funzione liturgica.</span> <span class="verse"><a name="20">20</a>Allora, scendendo, egli alzava le mani su tutta l'assemblea dei figli di Israele per dare con le sue labbra la benedizione del Signore, gloriandosi del nome di lui.</span> <span class="verse"><a name="21">21</a>Tutti si prostravano di nuovo per ricevere la benedizione dell'Altissimo.</span> <span class="verse"><a name="22">22</a>Ora benedite il Dio dell'universo, che compie in ogni luogo grandi cose, che ha esaltato i nostri giorni fino dalla nascita, che ha agito con noi secondo la sua misericordia.</span> <span class="verse"><a name="23">23</a>Ci conceda la gioia del cuore e ci sia pace nei nostri giorni in Israele, per tutti i giorni futuri.</span> <span class="verse"><a name="24">24</a>La sua misericordia resti fedelmente con noi e ci riscatti nei nostri giorni.</span> <span class="verse"><a name="25">25</a>Contro due popoli sono irritato, il terzo non è neppure un popolo:</span> <span class="verse"><a name="26">26</a>quanti abitano sul monte Seir e i Filistei e lo stolto popolo che abita in Sichem.</span> <span class="verse"><a name="27">27</a>Una dottrina di sapienza e di scienza ha condensato in questo libro Gesù figlio di Sirach, figlio di Eleàzaro, di Gerusalemme, che ha riversato come pioggia la sapienza dal cuore.</span> <span class="verse"><a name="28">28</a>Beato chi mediterà queste cose; le fissi bene nel cuore e diventerà saggio;</span> <span class="verse"><a name="29">29</a>se le metterà in pratica, sarà forte in tutto, perché la luce del Signore è la sua strada.</span> </p></div</div></div></body></html>