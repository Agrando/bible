<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ps/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ps">Psalms</a> &gt <strong>Chapter 9</strong></div><p><span class="verse"><a name="1">1</a>Al maestro del coro. In sordina. Salmo. Di Davide.</span> <span class="verse"><a name="2">2</a>Loderò il Signore con tutto il cuore e annunzierò tutte le tue meraviglie.</span> <span class="verse"><a name="3">3</a>Gioisco in te ed esulto, canto inni al tuo nome, o Altissimo.</span> <span class="verse"><a name="4">4</a>Mentre i miei nemici retrocedono, davanti a te inciampano e periscono,</span> <span class="verse"><a name="5">5</a>perché hai sostenuto il mio diritto e la mia causa; siedi in trono giudice giusto.</span> <span class="verse"><a name="6">6</a>Hai minacciato le nazioni, hai sterminato l'empio, il loro nome hai cancellato in eterno, per sempre.</span> <span class="verse"><a name="7">7</a>Per sempre sono abbattute le fortezze del nemico, è scomparso il ricordo delle città che hai distrutte.</span> <span class="verse"><a name="8">8</a>Ma il Signore sta assiso in eterno; erige per il giudizio il suo trono:</span> <span class="verse"><a name="9">9</a>giudicherà il mondo con giustizia, con rettitudine deciderà le cause dei popoli.</span> <span class="verse"><a name="10">10</a>Il Signore sarà un riparo per l'oppresso, in tempo di angoscia un rifugio sicuro.</span> <span class="verse"><a name="11">11</a>Confidino in te quanti conoscono il tuo nome, perché non abbandoni chi ti cerca, Signore.</span> <span class="verse"><a name="12">12</a>Cantate inni al Signore, che abita in Sion, narrate tra i popoli le sue opere.</span> <span class="verse"><a name="13">13</a>Vindice del sangue, egli ricorda, non dimentica il grido degli afflitti.</span> <span class="verse"><a name="14">14</a>Abbi pietà di me, Signore, vedi la mia miseria, opera dei miei nemici, tu che mi strappi dalle soglie della morte,</span> <span class="verse"><a name="15">15</a>perché possa annunziare le tue lodi, esultare per la tua salvezza alle porte della città di Sion.</span> <span class="verse"><a name="16">16</a>Sprofondano i popoli nella fossa che hanno scavata, nella rete che hanno teso si impiglia il loro piede.</span> <span class="verse"><a name="17">17</a>Il Signore si è manifestato, ha fatto giustizia; l'empio è caduto nella rete, opera delle sue mani.</span> <span class="verse"><a name="18">18</a>Tornino gli empi negli inferi, tutti i popoli che dimenticano Dio.</span> <span class="verse"><a name="19">19</a>Perché il povero non sarà dimenticato, la speranza degli afflitti non resterà delusa.</span> <span class="verse"><a name="20">20</a>Sorgi, Signore, non prevalga l'uomo: davanti a te siano giudicate le genti.</span> <span class="verse"><a name="21">21</a>Riempile di spavento, Signore, sappiano le genti che sono mortali.</span> <span class="verse"><a name="22">22</a>Perché, Signore, stai lontano, nel tempo dell'angoscia ti nascondi?</span> <span class="verse"><a name="23">23</a>Il misero soccombe all'orgoglio dell'empio e cade nelle insidie tramate.</span> <span class="verse"><a name="24">24</a>L'empio si vanta delle sue brame, l'avaro maledice, disprezza Dio.</span> <span class="verse"><a name="25">25</a>L'empio insolente disprezza il Signore: Dio non se ne cura: Dio non esiste questo è il suo pensiero.</span> <span class="verse"><a name="26">26</a>Le sue imprese riescono sempre. Son troppo in alto per lui i tuoi giudizi: disprezza tutti i suoi avversari.</span> <span class="verse"><a name="27">27</a>Egli pensa: Non sarò mai scosso, vivrò sempre senza sventure.</span> <span class="verse"><a name="28">28</a>Di spergiuri, di frodi e d'inganni ha piena la bocca, sotto la sua lingua sono iniquità e sopruso.</span> <span class="verse"><a name="29">29</a>Sta in agguato dietro le siepi, dai nascondigli uccide l'innocente.</span> <span class="verse"><a name="30">30</a>I suoi occhi spiano l'infelice, sta in agguato nell'ombra come un leone nel covo. Sta in agguato per ghermire il misero, ghermisce il misero attirandolo nella rete.</span> <span class="verse"><a name="31">31</a>Infierisce di colpo sull'oppresso, cadono gl'infelici sotto la sua violenza.</span> <span class="verse"><a name="32">32</a>Egli pensa: Dio dimentica, nasconde il volto, non vede più nulla.</span> <span class="verse"><a name="33">33</a>Sorgi, Signore, alza la tua mano, non dimenticare i miseri.</span> <span class="verse"><a name="34">34</a>Perché l'empio disprezza Dio e pensa: Non ne chiederà conto?</span> <span class="verse"><a name="35">35</a>Eppure tu vedi l'affanno e il dolore, tutto tu guardi e prendi nelle tue mani. A te si abbandona il misero, dell'orfano tu sei il sostegno. Spezza il braccio dell'empio e del malvagio;</span> <span class="verse"><a name="36">36</a>Punisci il suo peccato e più non lo trovi.</span> <span class="verse"><a name="37">37</a>Il Signore è re in eterno, per sempre: dalla sua terra sono scomparse le genti.</span> <span class="verse"><a name="38">38</a>Tu accogli, Signore, il desiderio dei miseri, rafforzi i loro cuori, porgi l'orecchio</span> <span class="verse"><a name="39">39</a>per far giustizia all'orfano e all'oppresso; e non incuta più terrore l'uomo fatto di terra.</span> </p></div</div></div></body></html>