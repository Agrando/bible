<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ps/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ps">Psalms</a> &gt <strong>Chapter 7</strong></div><p><span class="verse"><a name="1">1</a>Lamento che Davide rivolse al Signore per le parole di Cus il Beniaminita.</span> <span class="verse"><a name="2">2</a>Signore, mio Dio, in te mi rifugio: salvami e liberami da chi mi perseguita,</span> <span class="verse"><a name="3">3</a>perché non mi sbrani come un leone, non mi sbrani senza che alcuno mi salvi.</span> <span class="verse"><a name="4">4</a>Signore mio Dio, se così ho agito: se c'è iniquità sulle mie mani,</span> <span class="verse"><a name="5">5</a>se ho ripagato il mio amico con il male, se a torto ho spogliato i miei avversari,</span> <span class="verse"><a name="6">6</a>il nemico m'insegua e mi raggiunga, calpesti a terra la mia vita e trascini nella polvere il mio onore.</span> <span class="verse"><a name="7">7</a>Sorgi, Signore, nel tuo sdegno, levati contro il furore dei nemici, alzati per il giudizio che hai stabilito.</span> <span class="verse"><a name="8">8</a>L'assemblea dei popoli ti circondi: dall'alto volgiti contro di essa.</span> <span class="verse"><a name="9">9</a>Il Signore decide la causa dei popoli: giudicami, Signore, secondo la mia giustizia, secondo la mia innocenza, o Altissimo.</span> <span class="verse"><a name="10">10</a>Poni fine al male degli empi; rafforza l'uomo retto, tu che provi mente e cuore, Dio giusto.</span> <span class="verse"><a name="11">11</a>La mia difesa è nel Signore, egli salva i retti di cuore.</span> <span class="verse"><a name="12">12</a>Dio è giudice giusto, ogni giorno si accende il suo sdegno.</span> <span class="verse"><a name="13">13</a>Non torna forse ad affilare la spada, a tendere e puntare il suo arco?</span> <span class="verse"><a name="14">14</a>Si prepara strumenti di morte, arroventa le sue frecce.</span> <span class="verse"><a name="15">15</a>Ecco, l'empio produce ingiustizia, concepisce malizia, partorisce menzogna.</span> <span class="verse"><a name="16">16</a>Egli scava un pozzo profondo e cade nella fossa che ha fatto;</span> <span class="verse"><a name="17">17</a>la sua malizia ricade sul suo capo, la sua violenza gli piomba sulla testa.</span> <span class="verse"><a name="18">18</a>Loderò il Signore per la sua giustizia e canterò il nome di Dio, l'Altissimo.</span> </p></div</div></div></body></html>