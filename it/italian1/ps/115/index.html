<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 115</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ps/115"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ps">Psalms</a> &gt <strong>Chapter 115</strong></div><p><span class="verse"><a name="1">1</a>Non a noi, Signore, non a noi, ma al tuo nome dà gloria, per la tua fedeltà, per la tua grazia.</span> <span class="verse"><a name="2">2</a>Perché i popoli dovrebbero dire: Dov'è il loro Dio?.</span> <span class="verse"><a name="3">3</a>Il nostro Dio è nei cieli, egli opera tutto ciò che vuole.</span> <span class="verse"><a name="4">4</a>Gli idoli delle genti sono argento e oro, opera delle mani dell'uomo.</span> <span class="verse"><a name="5">5</a>Hanno bocca e non parlano, hanno occhi e non vedono,</span> <span class="verse"><a name="6">6</a>hanno orecchi e non odono, hanno narici e non odorano.</span> <span class="verse"><a name="7">7</a>Hanno mani e non palpano, hanno piedi e non camminano; dalla gola non emettono suoni.</span> <span class="verse"><a name="8">8</a>Sia come loro chi li fabbrica e chiunque in essi confida.</span> <span class="verse"><a name="9">9</a>Israele confida nel Signore: egli è loro aiuto e loro scudo.</span> <span class="verse"><a name="10">10</a>Confida nel Signore la casa di Aronne: egli è loro aiuto e loro scudo.</span> <span class="verse"><a name="11">11</a>Confida nel Signore, chiunque lo teme: egli è loro aiuto e loro scudo.</span> <span class="verse"><a name="12">12</a>Il Signore si ricorda di noi, ci benedice: benedice la casa d'Israele, benedice la casa di Aronne.</span> <span class="verse"><a name="13">13</a>Il Signore benedice quelli che lo temono, benedice i piccoli e i grandi.</span> <span class="verse"><a name="14">14</a>Vi renda fecondi il Signore, voi e i vostri figli.</span> <span class="verse"><a name="15">15</a>Siate benedetti dal Signore che ha fatto cielo e terra.</span> <span class="verse"><a name="16">16</a>I cieli sono i cieli del Signore, ma ha dato la terra ai figli dell'uomo.</span> <span class="verse"><a name="17">17</a>Non i morti lodano il Signore, né quanti scendono nella tomba.</span> <span class="verse"><a name="18">18</a>Ma noi, i viventi, benediciamo il Signore ora e sempre.</span> </p></div</div></div></body></html>