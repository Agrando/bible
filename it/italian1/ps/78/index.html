<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 78</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ps/78"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ps">Psalms</a> &gt <strong>Chapter 78</strong></div><p><span class="verse"><a name="1">1</a>Maskil. Di Asaf. ascolta le parole della mia bocca.</span> <span class="verse"><a name="2">2</a>Aprirò la mia bocca in parabole, rievocherò gli arcani dei tempi antichi.</span> <span class="verse"><a name="3">3</a>Ciò che abbiamo udito e conosciuto e i nostri padri ci hanno raccontato,</span> <span class="verse"><a name="4">4</a>non lo terremo nascosto ai loro figli; diremo alla generazione futura le lodi del Signore, la sua potenza e le meraviglie che egli ha compiuto.</span> <span class="verse"><a name="5">5</a>Ha stabilito una testimonianza in Giacobbe, ha posto una legge in Israele: ha comandato ai nostri padri di farle conoscere ai loro figli,</span> <span class="verse"><a name="6">6</a>perché le sappia la generazione futura, i figli che nasceranno. Anch'essi sorgeranno a raccontarlo ai loro figli</span> <span class="verse"><a name="7">7</a>perché ripongano in Dio la loro fiducia e non dimentichino le opere di Dio, ma osservino i suoi comandi.</span> <span class="verse"><a name="8">8</a>Non siano come i loro padri, generazione ribelle e ostinata, generazione dal cuore incostante e dallo spirito infedele a Dio.</span> <span class="verse"><a name="9">9</a>I figli di Efraim, valenti tiratori d'arco, voltarono le spalle nel giorno della lotta.</span> <span class="verse"><a name="10">10</a>Non osservarono l'alleanza di Dio, rifiutando di seguire la sua legge.</span> <span class="verse"><a name="11">11</a>Dimenticarono le sue opere, le meraviglie che aveva loro mostrato.</span> <span class="verse"><a name="12">12</a>Aveva fatto prodigi davanti ai loro padri, nel paese d'Egitto, nei campi di Tanis.</span> <span class="verse"><a name="13">13</a>Divise il mare e li fece passare e fermò le acque come un argine.</span> <span class="verse"><a name="14">14</a>Li guidò con una nube di giorno e tutta la notte con un bagliore di fuoco.</span> <span class="verse"><a name="15">15</a>Spaccò le rocce nel deserto e diede loro da bere come dal grande abisso.</span> <span class="verse"><a name="16">16</a>Fece sgorgare ruscelli dalla rupe e scorrere l'acqua a torrenti.</span> <span class="verse"><a name="17">17</a>Eppure continuarono a peccare contro di lui, a ribellarsi all'Altissimo nel deserto.</span> <span class="verse"><a name="18">18</a>Nel loro cuore tentarono Dio, chiedendo cibo per le loro brame;</span> <span class="verse"><a name="19">19</a>mormorarono contro Dio dicendo: Potrà forse Dio preparare una mensa nel deserto?.</span> <span class="verse"><a name="20">20</a>Ecco, egli percosse la rupe e ne scaturì acqua, e strariparono torrenti. Potrà forse dare anche pane o preparare carne al suo popolo?.</span> <span class="verse"><a name="21">21</a>All'udirli il Signore ne fu adirato; un fuoco divampò contro Giacobbe e l'ira esplose contro Israele,</span> <span class="verse"><a name="22">22</a>perché non ebbero fede in Dio né speranza nella sua salvezza.</span> <span class="verse"><a name="23">23</a>Comandò alle nubi dall'alto e aprì le porte del cielo;</span> <span class="verse"><a name="24">24</a>fece piovere su di essi la manna per cibo e diede loro pane del cielo:</span> <span class="verse"><a name="25">25</a>l'uomo mangiò il pane degli angeli, diede loro cibo in abbondanza.</span> <span class="verse"><a name="26">26</a>Scatenò nel cielo il vento d'oriente, fece spirare l'australe con potenza;</span> <span class="verse"><a name="27">27</a>su di essi fece piovere la carne come polvere e gli uccelli come sabbia del mare;</span> <span class="verse"><a name="28">28</a>caddero in mezzo ai loro accampamenti, tutto intorno alle loro tende.</span> <span class="verse"><a name="29">29</a>Mangiarono e furono ben sazi, li soddisfece nel loro desiderio.</span> <span class="verse"><a name="30">30</a>La loro avidità non era ancora saziata, avevano ancora il cibo in bocca,</span> <span class="verse"><a name="31">31</a>quando l'ira di Dio si alzò contro di essi, facendo strage dei più vigorosi e abbattendo i migliori d'Israele.</span> <span class="verse"><a name="32">32</a>Con tutto questo continuarono a peccare e non credettero ai suoi prodigi.</span> <span class="verse"><a name="33">33</a>Allora dissipò come un soffio i loro giorni e i loro anni con strage repentina.</span> <span class="verse"><a name="34">34</a>Quando li faceva perire, lo cercavano, ritornavano e ancora si volgevano a Dio;</span> <span class="verse"><a name="35">35</a>ricordavano che Dio è loro rupe, e Dio, l'Altissimo, il loro salvatore;</span> <span class="verse"><a name="36">36</a>lo lusingavano con la bocca e gli mentivano con la lingua;</span> <span class="verse"><a name="37">37</a>il loro cuore non era sincero con lui e non erano fedeli alla sua alleanza.</span> <span class="verse"><a name="38">38</a>Ed egli, pietoso, perdonava la colpa, li perdonava invece di distruggerli. Molte volte placò la sua ira e trattenne il suo furore,</span> <span class="verse"><a name="39">39</a>ricordando che essi sono carne, un soffio che va e non ritorna.</span> <span class="verse"><a name="40">40</a>Quante volte si ribellarono a lui nel deserto, lo contristarono in quelle solitudini!</span> <span class="verse"><a name="41">41</a>Sempre di nuovo tentavano Dio, esasperavano il Santo di Israele.</span> <span class="verse"><a name="42">42</a>Non si ricordavano più della sua mano, del giorno che li aveva liberati dall'oppressore,</span> <span class="verse"><a name="43">43</a>quando operò in Egitto i suoi prodigi, i suoi portenti nei campi di Tanis.</span> <span class="verse"><a name="44">44</a>Egli mutò in sangue i loro fiumi e i loro ruscelli, perché non bevessero.</span> <span class="verse"><a name="45">45</a>Mandò tafàni a divorarli e rane a molestarli.</span> <span class="verse"><a name="46">46</a>Diede ai bruchi il loro raccolto, alle locuste la loro fatica.</span> <span class="verse"><a name="47">47</a>Distrusse con la grandine le loro vigne, i loro sicomori con la brina.</span> <span class="verse"><a name="48">48</a>Consegnò alla grandine il loro bestiame, ai fulmini i loro greggi.</span> <span class="verse"><a name="49">49</a>Scatenò contro di essi la sua ira ardente, la collera, lo sdegno, la tribolazione, e inviò messaggeri di sventure.</span> <span class="verse"><a name="50">50</a>Diede sfogo alla sua ira: non li risparmiò dalla morte e diede in preda alla peste la loro vita.</span> <span class="verse"><a name="51">51</a>Colpì ogni primogenito in Egitto, nelle tende di Cam la primizia del loro vigore.</span> <span class="verse"><a name="52">52</a>Fece partire come gregge il suo popolo e li guidò come branchi nel deserto.</span> <span class="verse"><a name="53">53</a>Li condusse sicuri e senza paura e i loro nemici li sommerse il mare.</span> <span class="verse"><a name="54">54</a>Li fece salire al suo luogo santo, al monte conquistato dalla sua destra.</span> <span class="verse"><a name="55">55</a>Scacciò davanti a loro i popoli e sulla loro eredità gettò la sorte, facendo dimorare nelle loro tende le tribù di Israele.</span> <span class="verse"><a name="56">56</a>Ma ancora lo tentarono, si ribellarono a Dio, l'Altissimo, non obbedirono ai suoi comandi.</span> <span class="verse"><a name="57">57</a>Sviati, lo tradirono come i loro padri, fallirono come un arco allentato.</span> <span class="verse"><a name="58">58</a>Lo provocarono con le loro alture e con i loro idoli lo resero geloso.</span> <span class="verse"><a name="59">59</a>Dio, all'udire, ne fu irritato e respinse duramente Israele.</span> <span class="verse"><a name="60">60</a>Abbandonò la dimora di Silo, la tenda che abitava tra gli uomini.</span> <span class="verse"><a name="61">61</a>Consegnò in schiavitù la sua forza, la sua gloria in potere del nemico.</span> <span class="verse"><a name="62">62</a>Diede il suo popolo in preda alla spada e contro la sua eredità si accese d'ira.</span> <span class="verse"><a name="63">63</a>Il fuoco divorò il fiore dei suoi giovani, le sue vergini non ebbero canti nuziali.</span> <span class="verse"><a name="64">64</a>I suoi sacerdoti caddero di spada e le loro vedove non fecero lamento.</span> <span class="verse"><a name="65">65</a>Ma poi il Signore si destò come da un sonno, come un prode assopito dal vino.</span> <span class="verse"><a name="66">66</a>Colpì alle spalle i suoi nemici, inflisse loro una vergogna eterna.</span> <span class="verse"><a name="67">67</a>Ripudiò le tende di Giuseppe, non scelse la tribù di Efraim;</span> <span class="verse"><a name="68">68</a>ma elesse la tribù di Giuda, il monte Sion che egli ama.</span> <span class="verse"><a name="69">69</a>Costruì il suo tempio alto come il cielo e come la terra stabile per sempre.</span> <span class="verse"><a name="70">70</a>Egli scelse Davide suo servo e lo trasse dagli ovili delle pecore.</span> <span class="verse"><a name="71">71</a>Lo chiamò dal seguito delle pecore madri per pascere Giacobbe suo popolo, la sua eredità Israele.</span> <span class="verse"><a name="72">72</a>Fu per loro pastore dal cuore integro e li guidò con mano sapiente.</span> </p></div</div></div></body></html>