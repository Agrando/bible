<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 139</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ps/139"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ps">Psalms</a> &gt <strong>Chapter 139</strong></div><p><span class="verse"><a name="1">1</a>Al maestro del coro. Di Davide. Salmo.</span> <span class="verse"><a name="2">2</a>tu sai quando seggo e quando mi alzo. Penetri da lontano i miei pensieri,</span> <span class="verse"><a name="3">3</a>mi scruti quando cammino e quando riposo. Ti sono note tutte le mie vie;</span> <span class="verse"><a name="4">4</a>la mia parola non è ancora sulla lingua e tu, Signore, gia la conosci tutta.</span> <span class="verse"><a name="5">5</a>Alle spalle e di fronte mi circondi e poni su di me la tua mano.</span> <span class="verse"><a name="6">6</a>Stupenda per me la tua saggezza, troppo alta, e io non la comprendo.</span> <span class="verse"><a name="7">7</a>Dove andare lontano dal tuo spirito, dove fuggire dalla tua presenza?</span> <span class="verse"><a name="8">8</a>Se salgo in cielo, là tu sei, se scendo negli inferi, eccoti.</span> <span class="verse"><a name="9">9</a>Se prendo le ali dell'aurora per abitare all'estremità del mare,</span> <span class="verse"><a name="10">10</a>anche là mi guida la tua mano e mi afferra la tua destra.</span> <span class="verse"><a name="11">11</a>Se dico: Almeno l'oscurità mi copra e intorno a me sia la notte</span> <span class="verse"><a name="12">12</a>nemmeno le tenebre per te sono oscure, e la notte è chiara come il giorno; per te le tenebre sono come luce.</span> <span class="verse"><a name="13">13</a>Sei tu che hai creato le mie viscere e mi hai tessuto nel seno di mia madre.</span> <span class="verse"><a name="14">14</a>Ti lodo, perché mi hai fatto come un prodigio; sono stupende le tue opere, tu mi conosci fino in fondo.</span> <span class="verse"><a name="15">15</a>Non ti erano nascoste le mie ossa quando venivo formato nel segreto, intessuto nelle profondità della terra.</span> <span class="verse"><a name="16">16</a>Ancora informe mi hanno visto i tuoi occhi e tutto era scritto nel tuo libro; i miei giorni erano fissati, quando ancora non ne esisteva uno.</span> <span class="verse"><a name="17">17</a>Quanto profondi per me i tuoi pensieri, quanto grande il loro numero, o Dio;</span> <span class="verse"><a name="18">18</a>se li conto sono più della sabbia, se li credo finiti, con te sono ancora.</span> <span class="verse"><a name="19">19</a>Se Dio sopprimesse i peccatori! Allontanatevi da me, uomini sanguinari.</span> <span class="verse"><a name="20">20</a>Essi parlano contro di te con inganno: contro di te insorgono con frode.</span> <span class="verse"><a name="21">21</a>Non odio, forse, Signore, quelli che ti odiano e non detesto i tuoi nemici?</span> <span class="verse"><a name="22">22</a>Li detesto con odio implacabile come se fossero miei nemici.</span> <span class="verse"><a name="23">23</a>Scrutami, Dio, e conosci il mio cuore, provami e conosci i miei pensieri:</span> <span class="verse"><a name="24">24</a>vedi se percorro una via di menzogna e guidami sulla via della vita.</span> </p></div</div></div></body></html>