<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ps/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ps">Psalms</a> &gt <strong>Chapter 5</strong></div><p><span class="verse"><a name="1">1</a>Al maestro del coro. Per flauti. Salmo. Di Davide.</span> <span class="verse"><a name="2">2</a>Porgi l'orecchio, Signore, alle mie parole: intendi il mio lamento.</span> <span class="verse"><a name="3">3</a>Ascolta la voce del mio grido, o mio re e mio Dio, perché ti prego, Signore.</span> <span class="verse"><a name="4">4</a>Al mattino ascolta la mia voce; fin dal mattino t'invoco e sto in attesa.</span> <span class="verse"><a name="5">5</a>Tu non sei un Dio che si compiace del male; presso di te il malvagio non trova dimora;</span> <span class="verse"><a name="6">6</a>gli stolti non sostengono il tuo sguardo.</span> <span class="verse"><a name="7">7</a>fai perire i bugiardi. Il Signore detesta sanguinari e ingannatori.</span> <span class="verse"><a name="8">8</a>Ma io per la tua grande misericordia entrerò nella tua casa; mi prostrerò con timore nel tuo santo tempio.</span> <span class="verse"><a name="9">9</a>Signore, guidami con giustizia di fronte ai miei nemici; spianami davanti il tuo cammino.</span> <span class="verse"><a name="10">10</a>Non c'è sincerità sulla loro bocca, è pieno di perfidia il loro cuore; la loro gola è un sepolcro aperto, la loro lingua è tutta adulazione.</span> <span class="verse"><a name="11">11</a>Condannali, o Dio, soccombano alle loro trame, per tanti loro delitti disperdili, perché a te si sono ribellati.</span> <span class="verse"><a name="12">12</a>Gioiscano quanti in te si rifugiano, esultino senza fine. Tu li proteggi e in te si allieteranno quanti amano il tuo nome.</span> <span class="verse"><a name="13">13</a>Signore, tu benedici il giusto: come scudo lo copre la tua benevolenza.</span> </p></div</div></div></body></html>