<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ps/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ps">Psalms</a> &gt <strong>Chapter 27</strong></div><p><span class="verse"><a name="1">1</a>Di Davide. di chi avrò paura? Il Signore è difesa della mia vita, di chi avrò timore?</span> <span class="verse"><a name="2">2</a>Quando mi assalgono i malvagi per straziarmi la carne, sono essi, avversari e nemici, a inciampare e cadere.</span> <span class="verse"><a name="3">3</a>Se contro di me si accampa un esercito, il mio cuore non teme; se contro di me divampa la battaglia, anche allora ho fiducia.</span> <span class="verse"><a name="4">4</a>Una cosa ho chiesto al Signore, questa sola io cerco: abitare nella casa del Signore tutti i giorni della mia vita, per gustare la dolcezza del Signore ed ammirare il suo santuario.</span> <span class="verse"><a name="5">5</a>Egli mi offre un luogo di rifugio nel giorno della sventura. Mi nasconde nel segreto della sua dimora, mi solleva sulla rupe.</span> <span class="verse"><a name="6">6</a>E ora rialzo la testa sui nemici che mi circondano; immolerò nella sua casa sacrifici d'esultanza, inni di gioia canterò al Signore.</span> <span class="verse"><a name="7">7</a>Ascolta, Signore, la mia voce. Io grido: abbi pietà di me! Rispondimi.</span> <span class="verse"><a name="8">8</a>Di te ha detto il mio cuore: Cercate il suo volto il tuo volto, Signore, io cerco.</span> <span class="verse"><a name="9">9</a>Non nascondermi il tuo volto, non respingere con ira il tuo servo. Sei tu il mio aiuto, non lasciarmi, non abbandonarmi, Dio della mia salvezza.</span> <span class="verse"><a name="10">10</a>Mio padre e mia madre mi hanno abbandonato, ma il Signore mi ha raccolto.</span> <span class="verse"><a name="11">11</a>Mostrami, Signore, la tua via, guidami sul retto cammino, a causa dei miei nemici.</span> <span class="verse"><a name="12">12</a>Non espormi alla brama dei miei avversari; contro di me sono insorti falsi testimoni che spirano violenza.</span> <span class="verse"><a name="13">13</a>Sono certo di contemplare la bontà del Signore nella terra dei viventi.</span> <span class="verse"><a name="14">14</a>Spera nel Signore, sii forte, si rinfranchi il tuo cuore e spera nel Signore.</span> </p></div</div></div></body></html>