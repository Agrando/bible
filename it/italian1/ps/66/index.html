<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 66</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ps/66"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ps">Psalms</a> &gt <strong>Chapter 66</strong></div><p><span class="verse"><a name="1">1</a>Al maestro del coro. Canto. Salmo.</span> <span class="verse"><a name="2">2</a>cantate alla gloria del suo nome, date a lui splendida lode.</span> <span class="verse"><a name="3">3</a>Dite a Dio: Stupende sono le tue opere! Per la grandezza della tua potenza a te si piegano i tuoi nemici.</span> <span class="verse"><a name="4">4</a>A te si prostri tutta la terra, a te canti inni, canti al tuo nome.</span> <span class="verse"><a name="5">5</a>Venite e vedete le opere di Dio, mirabile nel suo agire sugli uomini.</span> <span class="verse"><a name="6">6</a>Egli cambiò il mare in terra ferma, passarono a piedi il fiume; per questo in lui esultiamo di gioia.</span> <span class="verse"><a name="7">7</a>Con la sua forza domina in eterno, il suo occhio scruta le nazioni; i ribelli non rialzino la fronte.</span> <span class="verse"><a name="8">8</a>Benedite, popoli, il nostro Dio, fate risuonare la sua lode;</span> <span class="verse"><a name="9">9</a>è lui che salvò la nostra vita e non lasciò vacillare i nostri passi.</span> <span class="verse"><a name="10">10</a>Dio, tu ci hai messi alla prova; ci hai passati al crogiuolo, come l'argento.</span> <span class="verse"><a name="11">11</a>Ci hai fatti cadere in un agguato, hai messo un peso ai nostri fianchi.</span> <span class="verse"><a name="12">12</a>Hai fatto cavalcare uomini sulle nostre teste; ci hai fatto passare per il fuoco e l'acqua, ma poi ci hai dato sollievo.</span> <span class="verse"><a name="13">13</a>Entrerò nella tua casa con olocausti, a te scioglierò i miei voti,</span> <span class="verse"><a name="14">14</a>i voti pronunziati dalle mie labbra, promessi nel momento dell'angoscia.</span> <span class="verse"><a name="15">15</a>Ti offrirò pingui olocausti con fragranza di montoni, immolerò a te buoi e capri.</span> <span class="verse"><a name="16">16</a>Venite, ascoltate, voi tutti che temete Dio, e narrerò quanto per me ha fatto.</span> <span class="verse"><a name="17">17</a>A lui ho rivolto il mio grido, la mia lingua cantò la sua lode.</span> <span class="verse"><a name="18">18</a>Se nel mio cuore avessi cercato il male, il Signore non mi avrebbe ascoltato.</span> <span class="verse"><a name="19">19</a>Ma Dio ha ascoltato, si è fatto attento alla voce della mia preghiera.</span> <span class="verse"><a name="20">20</a>Sia benedetto Dio che non ha respinto la mia preghiera, non mi ha negato la sua misericordia.</span> </p></div</div></div></body></html>