<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ps/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ps">Psalms</a> &gt <strong>Chapter 38</strong></div><p><span class="verse"><a name="1">1</a>Salmo. Di Davide. In memoria.</span> <span class="verse"><a name="2">2</a>Signore, non castigarmi nel tuo sdegno, non punirmi nella tua ira.</span> <span class="verse"><a name="3">3</a>Le tue frecce mi hanno trafitto, su di me è scesa la tua mano.</span> <span class="verse"><a name="4">4</a>Per il tuo sdegno non c'è in me nulla di sano, nulla è intatto nelle mie ossa per i miei peccati.</span> <span class="verse"><a name="5">5</a>Le mie iniquità hanno superato il mio capo, come carico pesante mi hanno oppresso.</span> <span class="verse"><a name="6">6</a>Putride e fetide sono le mie piaghe a causa della mia stoltezza.</span> <span class="verse"><a name="7">7</a>Sono curvo e accasciato, triste mi aggiro tutto il giorno.</span> <span class="verse"><a name="8">8</a>Sono torturati i miei fianchi, in me non c'è nulla di sano.</span> <span class="verse"><a name="9">9</a>Afflitto e sfinito all'estremo, ruggisco per il fremito del mio cuore.</span> <span class="verse"><a name="10">10</a>Signore, davanti a te ogni mio desiderio e il mio gemito a te non è nascosto.</span> <span class="verse"><a name="11">11</a>Palpita il mio cuore, la forza mi abbandona, si spegne la luce dei miei occhi.</span> <span class="verse"><a name="12">12</a>Amici e compagni si scostano dalle mie piaghe, i miei vicini stanno a distanza.</span> <span class="verse"><a name="13">13</a>Tende lacci chi attenta alla mia vita, trama insidie chi cerca la mia rovina. e tutto il giorno medita inganni.</span> <span class="verse"><a name="14">14</a>Io, come un sordo, non ascolto e come un muto non apro la bocca;</span> <span class="verse"><a name="15">15</a>sono come un uomo che non sente e non risponde.</span> <span class="verse"><a name="16">16</a>In te spero, Signore; tu mi risponderai, Signore Dio mio.</span> <span class="verse"><a name="17">17</a>Ho detto: Di me non godano, contro di me non si vantino quando il mio piede vacilla.</span> <span class="verse"><a name="18">18</a>Poiché io sto per cadere e ho sempre dinanzi la mia pena.</span> <span class="verse"><a name="19">19</a>Ecco, confesso la mia colpa, sono in ansia per il mio peccato.</span> <span class="verse"><a name="20">20</a>I miei nemici sono vivi e forti, troppi mi odiano senza motivo,</span> <span class="verse"><a name="21">21</a>mi pagano il bene col male, mi accusano perché cerco il bene.</span> <span class="verse"><a name="22">22</a>Non abbandonarmi, Signore, Dio mio, da me non stare lontano;</span> <span class="verse"><a name="23">23</a>accorri in mio aiuto, Signore, mia salvezza.</span> </p></div</div></div></body></html>