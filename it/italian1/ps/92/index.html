<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 92</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ps/92"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ps">Psalms</a> &gt <strong>Chapter 92</strong></div><p><span class="verse"><a name="1">1</a>Salmo. Canto. Per il giorno del sabato.</span> <span class="verse"><a name="2">2</a>E' bello dar lode al Signore e cantare al tuo nome, o Altissimo,</span> <span class="verse"><a name="3">3</a>annunziare al mattino il tuo amore, la tua fedeltà lungo la notte,</span> <span class="verse"><a name="4">4</a>sull'arpa a dieci corde e sulla lira, con canti sulla cetra.</span> <span class="verse"><a name="5">5</a>Poiché mi rallegri, Signore, con le tue meraviglie, esulto per l'opera delle tue mani.</span> <span class="verse"><a name="6">6</a>Come sono grandi le tue opere, Signore, quanto profondi i tuoi pensieri!</span> <span class="verse"><a name="7">7</a>L'uomo insensato non intende e lo stolto non capisce:</span> <span class="verse"><a name="8">8</a>se i peccatori germogliano come l'erba e fioriscono tutti i malfattori, li attende una rovina eterna:</span> <span class="verse"><a name="9">9</a>ma tu sei l'eccelso per sempre, o Signore.</span> <span class="verse"><a name="10">10</a>Ecco, i tuoi nemici, o Signore, ecco, i tuoi nemici periranno, saranno dispersi tutti i malfattori.</span> <span class="verse"><a name="11">11</a>Tu mi doni la forza di un bùfalo, mi cospargi di olio splendente.</span> <span class="verse"><a name="12">12</a>I miei occhi disprezzeranno i miei nemici, e contro gli iniqui che mi assalgono i miei orecchi udranno cose infauste.</span> <span class="verse"><a name="13">13</a>Il giusto fiorirà come palma, crescerà come cedro del Libano;</span> <span class="verse"><a name="14">14</a>piantati nella casa del Signore, fioriranno negli atri del nostro Dio.</span> <span class="verse"><a name="15">15</a>Nella vecchiaia daranno ancora frutti, saranno vegeti e rigogliosi,</span> <span class="verse"><a name="16">16</a>per annunziare quanto è retto il Signore: mia roccia, in lui non c'è ingiustizia.</span> </p></div</div></div></body></html>