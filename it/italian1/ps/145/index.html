<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 145</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ps/145"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ps">Psalms</a> &gt <strong>Chapter 145</strong></div><p><span class="verse"><a name="1">1</a>Lodi. Di Davide. e benedire il tuo nome in eterno e per sempre.</span> <span class="verse"><a name="2">2</a>Ti voglio benedire ogni giorno, lodare il tuo nome in eterno e per sempre.</span> <span class="verse"><a name="3">3</a>Grande è il Signore e degno di ogni lode, la sua grandezza non si può misurare.</span> <span class="verse"><a name="4">4</a>Una generazione narra all'altra le tue opere, annunzia le tue meraviglie.</span> <span class="verse"><a name="5">5</a>Proclamano lo splendore della tua gloria e raccontano i tuoi prodigi.</span> <span class="verse"><a name="6">6</a>Dicono la stupenda tua potenza e parlano della tua grandezza.</span> <span class="verse"><a name="7">7</a>Diffondono il ricordo della tua bontà immensa, acclamano la tua giustizia.</span> <span class="verse"><a name="8">8</a>Paziente e misericordioso è il Signore, lento all'ira e ricco di grazia.</span> <span class="verse"><a name="9">9</a>Buono è il Signore verso tutti, la sua tenerezza si espande su tutte le creature.</span> <span class="verse"><a name="10">10</a>Ti lodino, Signore, tutte le tue opere e ti benedicano i tuoi fedeli.</span> <span class="verse"><a name="11">11</a>Dicano la gloria del tuo regno e parlino della tua potenza,</span> <span class="verse"><a name="12">12</a>per manifestare agli uomini i tuoi prodigi e la splendida gloria del tuo regno.</span> <span class="verse"><a name="13">13</a>Il tuo regno è regno di tutti i secoli, il tuo dominio si estende ad ogni generazione.</span> <span class="verse"><a name="14">14</a>Il Signore sostiene quelli che vacillano e rialza chiunque è caduto.</span> <span class="verse"><a name="15">15</a>Gli occhi di tutti sono rivolti a te in attesa e tu provvedi loro il cibo a suo tempo.</span> <span class="verse"><a name="16">16</a>Tu apri la tua mano e sazi la fame di ogni vivente.</span> <span class="verse"><a name="17">17</a>Giusto è il Signore in tutte le sue vie, santo in tutte le sue opere.</span> <span class="verse"><a name="18">18</a>Il Signore è vicino a quanti lo invocano, a quanti lo cercano con cuore sincero.</span> <span class="verse"><a name="19">19</a>Appaga il desiderio di quelli che lo temono, ascolta il loro grido e li salva.</span> <span class="verse"><a name="20">20</a>Il Signore protegge quanti lo amano, ma disperde tutti gli empi.</span> <span class="verse"><a name="21">21</a>Canti la mia bocca la lode del Signore e ogni vivente benedica il suo nome santo, in eterno e sempre.</span> </p></div</div></div></body></html>