<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 89</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ps/89"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ps">Psalms</a> &gt <strong>Chapter 89</strong></div><p><span class="verse"><a name="1">1</a>Maskil. Di Etan l'Ezraita.</span> <span class="verse"><a name="2">2</a>Canterò senza fine le grazie del Signore, con la mia bocca annunzierò la tua fedeltà nei secoli,</span> <span class="verse"><a name="3">3</a>perché hai detto: La mia grazia rimane per sempre la tua fedeltà è fondata nei cieli.</span> <span class="verse"><a name="4">4</a>Ho stretto un'alleanza con il mio eletto, ho giurato a Davide mio servo:</span> <span class="verse"><a name="5">5</a>stabilirò per sempre la tua discendenza, ti darò un trono che duri nei secoli.</span> <span class="verse"><a name="6">6</a>I cieli cantano le tue meraviglie, Signore, la tua fedeltà nell'assemblea dei santi.</span> <span class="verse"><a name="7">7</a>Chi sulle nubi è uguale al Signore, chi è simile al Signore tra gli angeli di Dio?</span> <span class="verse"><a name="8">8</a>Dio è tremendo nell'assemblea dei santi, grande e terribile tra quanti lo circondano.</span> <span class="verse"><a name="9">9</a>Chi è uguale a te, Signore, Dio degli eserciti? Sei potente, Signore, e la tua fedeltà ti fa corona.</span> <span class="verse"><a name="10">10</a>Tu domini l'orgoglio del mare, tu plachi il tumulto dei suoi flutti.</span> <span class="verse"><a name="11">11</a>Tu hai calpestato Raab come un vinto, con braccio potente hai disperso i tuoi nemici.</span> <span class="verse"><a name="12">12</a>Tuoi sono i cieli, tua è la terra, tu hai fondato il mondo e quanto contiene;</span> <span class="verse"><a name="13">13</a>il settentrione e il mezzogiorno tu li hai creati, il Tabor e l'Ermon cantano il tuo nome.</span> <span class="verse"><a name="14">14</a>E' potente il tuo braccio, forte la tua mano, alta la tua destra.</span> <span class="verse"><a name="15">15</a>Giustizia e diritto sono la base del tuo trono, grazia e fedeltà precedono il tuo volto.</span> <span class="verse"><a name="16">16</a>Beato il popolo che ti sa acclamare e cammina, o Signore, alla luce del tuo volto:</span> <span class="verse"><a name="17">17</a>esulta tutto il giorno nel tuo nome, nella tua giustizia trova la sua gloria.</span> <span class="verse"><a name="18">18</a>Perché tu sei il vanto della sua forza e con il tuo favore innalzi la nostra potenza.</span> <span class="verse"><a name="19">19</a>Perché del Signore è il nostro scudo, il nostro re, del Santo d'Israele.</span> <span class="verse"><a name="20">20</a>Un tempo parlasti in visione ai tuoi santi dicendo: Ho portato aiuto a un prode, ho innalzato un eletto tra il mio popolo.</span> <span class="verse"><a name="21">21</a>Ho trovato Davide, mio servo, con il mio santo olio l'ho consacrato;</span> <span class="verse"><a name="22">22</a>la mia mano è il suo sostegno, il mio braccio è la sua forza.</span> <span class="verse"><a name="23">23</a>Su di lui non trionferà il nemico, né l'opprimerà l'iniquo.</span> <span class="verse"><a name="24">24</a>Annienterò davanti a lui i suoi nemici e colpirò quelli che lo odiano.</span> <span class="verse"><a name="25">25</a>La mia fedeltà e la mia grazia saranno con lui e nel mio nome si innalzerà la sua potenza.</span> <span class="verse"><a name="26">26</a>Stenderò sul mare la sua mano e sui fiumi la sua destra.</span> <span class="verse"><a name="27">27</a>Egli mi invocherà: Tu sei mio padre, mio Dio e roccia della mia salvezza.</span> <span class="verse"><a name="28">28</a>Io lo costituirò mio primogenito, il più alto tra i re della terra.</span> <span class="verse"><a name="29">29</a>Gli conserverò sempre la mia grazia, la mia alleanza gli sarà fedele.</span> <span class="verse"><a name="30">30</a>Stabilirò per sempre la sua discendenza, il suo trono come i giorni del cielo.</span> <span class="verse"><a name="31">31</a>Se i suoi figli abbandoneranno la mia legge e non seguiranno i miei decreti,</span> <span class="verse"><a name="32">32</a>se violeranno i miei statuti e non osserveranno i miei comandi,</span> <span class="verse"><a name="33">33</a>punirò con la verga il loro peccato e con flagelli la loro colpa.</span> <span class="verse"><a name="34">34</a>Ma non gli toglierò la mia grazia e alla mia fedeltà non verrò mai meno.</span> <span class="verse"><a name="35">35</a>Non violerò la mia alleanza, non muterò la mia promessa.</span> <span class="verse"><a name="36">36</a>Sulla mia santità ho giurato una volta per sempre: certo non mentirò a Davide.</span> <span class="verse"><a name="37">37</a>In eterno durerà la sua discendenza, il suo trono davanti a me quanto il sole,</span> <span class="verse"><a name="38">38</a>sempre saldo come la luna, testimone fedele nel cielo.</span> <span class="verse"><a name="39">39</a>Ma tu lo hai respinto e ripudiato, ti sei adirato contro il tuo consacrato;</span> <span class="verse"><a name="40">40</a>hai rotto l'alleanza con il tuo servo, hai profanato nel fango la sua corona.</span> <span class="verse"><a name="41">41</a>Hai abbattuto tutte le sue mura e diroccato le sue fortezze;</span> <span class="verse"><a name="42">42</a>tutti i passanti lo hanno depredato, è divenuto lo scherno dei suoi vicini.</span> <span class="verse"><a name="43">43</a>Hai fatto trionfare la destra dei suoi rivali, hai fatto gioire tutti i suoi nemici.</span> <span class="verse"><a name="44">44</a>Hai smussato il filo della sua spada e non l'hai sostenuto nella battaglia.</span> <span class="verse"><a name="45">45</a>Hai posto fine al suo splendore, hai rovesciato a terra il suo trono.</span> <span class="verse"><a name="46">46</a>Hai abbreviato i giorni della sua giovinezza e lo hai coperto di vergogna.</span> <span class="verse"><a name="47">47</a>Fino a quando, Signore, continuerai a tenerti nascosto, arderà come fuoco la tua ira?</span> <span class="verse"><a name="48">48</a>Ricorda quant'è breve la mia vita. Perché quasi un nulla hai creato ogni uomo?</span> <span class="verse"><a name="49">49</a>Quale vivente non vedrà la morte, sfuggirà al potere degli inferi?</span> <span class="verse"><a name="50">50</a>Dove sono, Signore, le tue grazie di un tempo, che per la tua fedeltà hai giurato a Davide?</span> <span class="verse"><a name="51">51</a>Ricorda, Signore, l'oltraggio dei tuoi servi: porto nel cuore le ingiurie di molti popoli,</span> <span class="verse"><a name="52">52</a>con le quali, Signore, i tuoi nemici insultano, insultano i passi del tuo consacrato.</span> <span class="verse"><a name="53">53</a>Benedetto il Signore in eterno. Amen, amen.</span> </p></div</div></div></body></html>