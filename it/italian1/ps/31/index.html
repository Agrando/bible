<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ps/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ps">Psalms</a> &gt <strong>Chapter 31</strong></div><p><span class="verse"><a name="1">1</a>Al maestro del coro. Salmo. Di Davide.</span> <span class="verse"><a name="2">2</a>In te, Signore, mi sono rifugiato, mai sarò deluso; per la tua giustizia salvami.</span> <span class="verse"><a name="3">3</a>Porgi a me l'orecchio, vieni presto a liberarmi. Sii per me la rupe che mi accoglie, la cinta di riparo che mi salva.</span> <span class="verse"><a name="4">4</a>Tu sei la mia roccia e il mio baluardo, per il tuo nome dirigi i miei passi.</span> <span class="verse"><a name="5">5</a>Scioglimi dal laccio che mi hanno teso, perché sei tu la mia difesa.</span> <span class="verse"><a name="6">6</a>Mi affido alle tue mani; tu mi riscatti, Signore, Dio fedele.</span> <span class="verse"><a name="7">7</a>Tu detesti chi serve idoli falsi, ma io ho fede nel Signore.</span> <span class="verse"><a name="8">8</a>Esulterò di gioia per la tua grazia, perché hai guardato alla mia miseria, hai conosciuto le mie angosce;</span> <span class="verse"><a name="9">9</a>non mi hai consegnato nelle mani del nemico, hai guidato al largo i miei passi.</span> <span class="verse"><a name="10">10</a>Abbi pietà di me, Signore, sono nell'affanno; per il pianto si struggono i miei occhi, la mia anima e le mie viscere.</span> <span class="verse"><a name="11">11</a>Si consuma nel dolore la mia vita, i miei anni passano nel gemito; inaridisce per la pena il mio vigore, si dissolvono tutte le mie ossa.</span> <span class="verse"><a name="12">12</a>Sono l'obbrobrio dei miei nemici, il disgusto dei miei vicini, l'orrore dei miei conoscenti; chi mi vede per strada mi sfugge.</span> <span class="verse"><a name="13">13</a>Sono caduto in oblio come un morto, sono divenuto un rifiuto.</span> <span class="verse"><a name="14">14</a>Se odo la calunnia di molti, il terrore mi circonda; quando insieme contro di me congiurano, tramano di togliermi la vita.</span> <span class="verse"><a name="15">15</a>Ma io confido in te, Signore; dico: Tu sei il mio Dio,</span> <span class="verse"><a name="16">16</a>nelle tue mani sono i miei giorni. Liberami dalla mano dei miei nemici, dalla stretta dei miei persecutori:</span> <span class="verse"><a name="17">17</a>fà splendere il tuo volto sul tuo servo, salvami per la tua misericordia.</span> <span class="verse"><a name="18">18</a>Signore, ch'io non resti confuso, perché ti ho invocato; siano confusi gli empi, tacciano negli inferi.</span> <span class="verse"><a name="19">19</a>Fà tacere le labbra di menzogna, che dicono insolenze contro il giusto con orgoglio e disprezzo.</span> <span class="verse"><a name="20">20</a>Quanto è grande la tua bontà, Signore! La riservi per coloro che ti temono, ne ricolmi chi in te si rifugia davanti agli occhi di tutti.</span> <span class="verse"><a name="21">21</a>Tu li nascondi al riparo del tuo volto, lontano dagli intrighi degli uomini; li metti al sicuro nella tua tenda, lontano dalla rissa delle lingue.</span> <span class="verse"><a name="22">22</a>Benedetto il Signore, che ha fatto per me meraviglie di grazia in una fortezza inaccessibile.</span> <span class="verse"><a name="23">23</a>Io dicevo nel mio sgomento: Sono escluso dalla tua presenza. Tu invece hai ascoltato la voce della mia preghiera quando a te gridavo aiuto.</span> <span class="verse"><a name="24">24</a>Amate il Signore, voi tutti suoi santi; il Signore protegge i suoi fedeli e ripaga oltre misura l'orgoglioso.</span> <span class="verse"><a name="25">25</a>Siate forti, riprendete coraggio, o voi tutti che sperate nel Signore.</span> </p></div</div></div></body></html>