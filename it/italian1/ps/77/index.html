<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 77</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ps/77"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ps">Psalms</a> &gt <strong>Chapter 77</strong></div><p><span class="verse"><a name="1">1</a>Al maestro del coro. Su Iditum. Di Asaf. Salmo.</span> <span class="verse"><a name="2">2</a>La mia voce sale a Dio e grido aiuto; la mia voce sale a Dio, finché mi ascolti.</span> <span class="verse"><a name="3">3</a>Nel giorno dell'angoscia io cerco il Signore, tutta la notte la mia mano è tesa e non si stanca; io rifiuto ogni conforto.</span> <span class="verse"><a name="4">4</a>Mi ricordo di Dio e gemo, medito e viene meno il mio spirito.</span> <span class="verse"><a name="5">5</a>Tu trattieni dal sonno i miei occhi, sono turbato e senza parole.</span> <span class="verse"><a name="6">6</a>Ripenso ai giorni passati, ricordo gli anni lontani.</span> <span class="verse"><a name="7">7</a>Un canto nella notte mi ritorna nel cuore: rifletto e il mio spirito si va interrogando.</span> <span class="verse"><a name="8">8</a>Forse Dio ci respingerà per sempre, non sarà più benevolo con noi?</span> <span class="verse"><a name="9">9</a>E' forse cessato per sempre il suo amore, è finita la sua promessa per sempre?</span> <span class="verse"><a name="10">10</a>Può Dio aver dimenticato la misericordia, aver chiuso nell'ira il suo cuore?</span> <span class="verse"><a name="11">11</a>E ho detto: Questo è il mio tormento: è mutata la destra dell'Altissimo.</span> <span class="verse"><a name="12">12</a>Ricordo le gesta del Signore, ricordo le tue meraviglie di un tempo.</span> <span class="verse"><a name="13">13</a>Mi vado ripetendo le tue opere, considero tutte le tue gesta.</span> <span class="verse"><a name="14">14</a>O Dio, santa è la tua via; quale dio è grande come il nostro Dio?</span> <span class="verse"><a name="15">15</a>Tu sei il Dio che opera meraviglie, manifesti la tua forza fra le genti.</span> <span class="verse"><a name="16">16</a>E' il tuo braccio che ha salvato il tuo popolo, i figli di Giacobbe e di Giuseppe.</span> <span class="verse"><a name="17">17</a>Ti videro le acque, Dio, ti videro e ne furono sconvolte; sussultarono anche gli abissi.</span> <span class="verse"><a name="18">18</a>Le nubi rovesciarono acqua, scoppiò il tuono nel cielo; le tue saette guizzarono.</span> <span class="verse"><a name="19">19</a>Il fragore dei tuoi tuoni nel turbine, i tuoi fulmini rischiararono il mondo, la terra tremò e fu scossa.</span> <span class="verse"><a name="20">20</a>Sul mare passava la tua via, i tuoi sentieri sulle grandi acque e le tue orme rimasero invisibili.</span> <span class="verse"><a name="21">21</a>Guidasti come gregge il tuo popolo per mano di Mosè e di Aronne.</span> </p></div</div></div></body></html>