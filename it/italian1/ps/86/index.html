<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 86</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ps/86"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ps">Psalms</a> &gt <strong>Chapter 86</strong></div><p><span class="verse"><a name="1">1</a>Supplica. Di Davide. perché io sono povero e infelice.</span> <span class="verse"><a name="2">2</a>Custodiscimi perché sono fedele; tu, Dio mio, salva il tuo servo, che in te spera.</span> <span class="verse"><a name="3">3</a>Pietà di me, Signore, a te grido tutto il giorno.</span> <span class="verse"><a name="4">4</a>Rallegra la vita del tuo servo, perché a te, Signore, innalzo l'anima mia.</span> <span class="verse"><a name="5">5</a>Tu sei buono, Signore, e perdoni, sei pieno di misericordia con chi ti invoca.</span> <span class="verse"><a name="6">6</a>Porgi l'orecchio, Signore, alla mia preghiera e sii attento alla voce della mia supplica.</span> <span class="verse"><a name="7">7</a>Nel giorno dell'angoscia alzo a te il mio grido e tu mi esaudirai.</span> <span class="verse"><a name="8">8</a>Fra gli dei nessuno è come te, Signore, e non c'è nulla che uguagli le tue opere.</span> <span class="verse"><a name="9">9</a>Tutti i popoli che hai creato verranno e si prostreranno davanti a te, o Signore, per dare gloria al tuo nome;</span> <span class="verse"><a name="10">10</a>grande tu sei e compi meraviglie: tu solo sei Dio.</span> <span class="verse"><a name="11">11</a>Mostrami, Signore, la tua via, perché nella tua verità io cammini; donami un cuore semplice che tema il tuo nome.</span> <span class="verse"><a name="12">12</a>Ti loderò, Signore, Dio mio, con tutto il cuore e darò gloria al tuo nome sempre,</span> <span class="verse"><a name="13">13</a>perché grande con me è la tua misericordia: dal profondo degli inferi mi hai strappato.</span> <span class="verse"><a name="14">14</a>Mio Dio, mi assalgono gli arroganti, una schiera di violenti attenta alla mia vita, non pongono te davanti ai loro occhi.</span> <span class="verse"><a name="15">15</a>Ma tu, Signore, Dio di pietà, compassionevole, lento all'ira e pieno di amore, Dio fedele,</span> <span class="verse"><a name="16">16</a>volgiti a me e abbi misericordia: dona al tuo servo la tua forza, salva il figlio della tua ancella.</span> <span class="verse"><a name="17">17</a>Dammi un segno di benevolenza; vedano e siano confusi i miei nemici, perché tu, Signore, mi hai soccorso e consolato.</span> </p></div</div></div></body></html>