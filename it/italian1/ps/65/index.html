<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 65</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ps/65"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ps">Psalms</a> &gt <strong>Chapter 65</strong></div><p><span class="verse"><a name="1">1</a>Al maestro del coro. Salmo. Di Davide. Canto.</span> <span class="verse"><a name="2">2</a>A te si deve lode, o Dio, in Sion; a te si sciolga il voto in Gerusalemme.</span> <span class="verse"><a name="3">3</a>A te, che ascolti la preghiera, viene ogni mortale.</span> <span class="verse"><a name="4">4</a>Pesano su di noi le nostre colpe, ma tu perdoni i nostri peccati.</span> <span class="verse"><a name="5">5</a>Beato chi hai scelto e chiamato vicino, abiterà nei tuoi atri. Ci sazieremo dei beni della tua casa, della santità del tuo tempio.</span> <span class="verse"><a name="6">6</a>Con i prodigi della tua giustizia, tu ci rispondi, o Dio, nostra salvezza, speranza dei confini della terra e dei mari lontani.</span> <span class="verse"><a name="7">7</a>Tu rendi saldi i monti con la tua forza, cinto di potenza.</span> <span class="verse"><a name="8">8</a>Tu fai tacere il fragore del mare, il fragore dei suoi flutti, tu plachi il tumulto dei popoli.</span> <span class="verse"><a name="9">9</a>Gli abitanti degli estremi confini stupiscono davanti ai tuoi prodigi: di gioia fai gridare la terra, le soglie dell'oriente e dell'occidente.</span> <span class="verse"><a name="10">10</a>Tu visiti la terra e la disseti: la ricolmi delle sue ricchezze. Il fiume di Dio è gonfio di acque; tu fai crescere il frumento per gli uomini. Così prepari la terra:</span> <span class="verse"><a name="11">11</a>Ne irrighi i solchi, ne spiani le zolle, la bagni con le piogge e benedici i suoi germogli.</span> <span class="verse"><a name="12">12</a>Coroni l'anno con i tuoi benefici, al tuo passaggio stilla l'abbondanza.</span> <span class="verse"><a name="13">13</a>Stillano i pascoli del deserto e le colline si cingono di esultanza.</span> <span class="verse"><a name="14">14</a>I prati si coprono di greggi, le valli si ammantano di grano; tutto canta e grida di gioia.</span> </p></div</div></div></body></html>