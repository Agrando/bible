<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ps/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ps">Psalms</a> &gt <strong>Chapter 35</strong></div><p><span class="verse"><a name="1">1</a>Di Davide. combatti chi mi combatte.</span> <span class="verse"><a name="2">2</a>Afferra i tuoi scudi e sorgi in mio aiuto.</span> <span class="verse"><a name="3">3</a>Vibra la lancia e la scure contro chi mi insegue, dimmi: Sono io la tua salvezza.</span> <span class="verse"><a name="4">4</a>Siano confusi e coperti di ignominia quelli che attentano alla mia vita; retrocedano e siano umiliati quelli che tramano la mia sventura.</span> <span class="verse"><a name="5">5</a>Siano come pula al vento e l'angelo del Signore li incalzi;</span> <span class="verse"><a name="6">6</a>la loro strada sia buia e scivolosa quando li insegue l'angelo del Signore.</span> <span class="verse"><a name="7">7</a>Poiché senza motivo mi hanno teso una rete, senza motivo mi hanno scavato una fossa.</span> <span class="verse"><a name="8">8</a>Li colga la bufera improvvisa, li catturi la rete che hanno tesa, siano travolti dalla tempesta.</span> <span class="verse"><a name="9">9</a>Io invece esulterò nel Signore per la gioia della sua salvezza.</span> <span class="verse"><a name="10">10</a>Tutte le mie ossa dicano: Chi è come te, Signore, che liberi il debole dal più forte, il misero e il povero dal predatore?.</span> <span class="verse"><a name="11">11</a>Sorgevano testimoni violenti, mi interrogavano su ciò che ignoravo,</span> <span class="verse"><a name="12">12</a>mi rendevano male per bene: una desolazione per la mia vita.</span> <span class="verse"><a name="13">13</a>Io, quand'erano malati, vestivo di sacco, mi affliggevo col digiuno, riecheggiava nel mio petto la mia preghiera.</span> <span class="verse"><a name="14">14</a>Mi angustiavo come per l'amico, per il fratello, come in lutto per la madre mi prostravo nel dolore.</span> <span class="verse"><a name="15">15</a>Ma essi godono della mia caduta, si radunano, si radunano contro di me per colpirmi all'improvviso. Mi dilaniano senza posa,</span> <span class="verse"><a name="16">16</a>mi mettono alla prova, scherno su scherno, contro di me digrignano i denti.</span> <span class="verse"><a name="17">17</a>Fino a quando, Signore, starai a guardare? Libera la mia vita dalla loro violenza, dalle zanne dei leoni l'unico mio bene.</span> <span class="verse"><a name="18">18</a>Ti loderò nella grande assemblea, ti celebrerò in mezzo a un popolo numeroso.</span> <span class="verse"><a name="19">19</a>Non esultino su di me i nemici bugiardi, non strizzi l'occhio chi mi odia senza motivo.</span> <span class="verse"><a name="20">20</a>Poiché essi non parlano di pace, contro gli umili della terra tramano inganni.</span> <span class="verse"><a name="21">21</a>Spalancano contro di me la loro bocca; dicono con scherno: Abbiamo visto con i nostri occhi!.</span> <span class="verse"><a name="22">22</a>Signore, tu hai visto, non tacere; Dio, da me non stare lontano.</span> <span class="verse"><a name="23">23</a>Dèstati, svègliati per il mio giudizio, per la mia causa, Signore mio Dio.</span> <span class="verse"><a name="24">24</a>Giudicami secondo la tua giustizia, Signore mio Dio, e di me non abbiano a gioire.</span> <span class="verse"><a name="25">25</a>Non pensino in cuor loro: Siamo soddisfatti!. Non dicano: Lo abbiamo divorato.</span> <span class="verse"><a name="26">26</a>Sia confuso e svergognato chi gode della mia sventura, sia coperto di vergogna e d'ignominia chi mi insulta.</span> <span class="verse"><a name="27">27</a>Esulti e gioisca chi ama il mio diritto, dica sempre: Grande è il Signore che vuole la pace del suo servo.</span> <span class="verse"><a name="28">28</a>La mia lingua celebrerà la tua giustizia, canterà la tua lode per sempre.</span> </p></div</div></div></body></html>