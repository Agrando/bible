<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ps/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ps">Psalms</a> &gt <strong>Chapter 33</strong></div><p><span class="verse"><a name="1">1</a>Esultate, giusti, nel Signore; ai retti si addice la lode.</span> <span class="verse"><a name="2">2</a>Lodate il Signore con la cetra, con l'arpa a dieci corde a lui cantate.</span> <span class="verse"><a name="3">3</a>Cantate al Signore un canto nuovo, suonate la cetra con arte e acclamate.</span> <span class="verse"><a name="4">4</a>Poiché retta è la parola del Signore e fedele ogni sua opera.</span> <span class="verse"><a name="5">5</a>Egli ama il diritto e la giustizia, della sua grazia è piena la terra.</span> <span class="verse"><a name="6">6</a>Dalla parola del Signore furono fatti i cieli, dal soffio della sua bocca ogni loro schiera.</span> <span class="verse"><a name="7">7</a>Come in un otre raccoglie le acque del mare, chiude in riserve gli abissi.</span> <span class="verse"><a name="8">8</a>Tema il Signore tutta la terra, tremino davanti a lui gli abitanti del mondo,</span> <span class="verse"><a name="9">9</a>perché egli parla e tutto è fatto, comanda e tutto esiste.</span> <span class="verse"><a name="10">10</a>Il Signore annulla i disegni delle nazioni, rende vani i progetti dei popoli.</span> <span class="verse"><a name="11">11</a>Ma il piano del Signore sussiste per sempre, i pensieri del suo cuore per tutte le generazioni.</span> <span class="verse"><a name="12">12</a>Beata la nazione il cui Dio è il Signore, il popolo che si è scelto come erede.</span> <span class="verse"><a name="13">13</a>Il Signore guarda dal cielo, egli vede tutti gli uomini.</span> <span class="verse"><a name="14">14</a>Dal luogo della sua dimora scruta tutti gli abitanti della terra,</span> <span class="verse"><a name="15">15</a>lui che, solo, ha plasmato il loro cuore e comprende tutte le loro opere.</span> <span class="verse"><a name="16">16</a>Il re non si salva per un forte esercito né il prode per il suo grande vigore.</span> <span class="verse"><a name="17">17</a>Il cavallo non giova per la vittoria, con tutta la sua forza non potrà salvare.</span> <span class="verse"><a name="18">18</a>Ecco, l'occhio del Signore veglia su chi lo teme, su chi spera nella sua grazia,</span> <span class="verse"><a name="19">19</a>per liberarlo dalla morte e nutrirlo in tempo di fame.</span> <span class="verse"><a name="20">20</a>L'anima nostra attende il Signore, egli è nostro aiuto e nostro scudo.</span> <span class="verse"><a name="21">21</a>In lui gioisce il nostro cuore e confidiamo nel suo santo nome.</span> <span class="verse"><a name="22">22</a>Signore, sia su di noi la tua grazia, perché in te speriamo.</span> </p></div</div></div></body></html>