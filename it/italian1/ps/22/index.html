<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ps/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ps">Psalms</a> &gt <strong>Chapter 22</strong></div><p><span class="verse"><a name="1">1</a>Al maestro del coro. Sull'aria: Cerva dell'aurora. Salmo. Di Davide.</span> <span class="verse"><a name="2">2</a>Dio mio, Dio mio, perché mi hai abbandonato? Tu sei lontano dalla mia salvezza: sono le parole del mio lamento.</span> <span class="verse"><a name="3">3</a>Dio mio, invoco di giorno e non rispondi, grido di notte e non trovo riposo.</span> <span class="verse"><a name="4">4</a>Eppure tu abiti la santa dimora, tu, lode di Israele.</span> <span class="verse"><a name="5">5</a>In te hanno sperato i nostri padri, hanno sperato e tu li hai liberati;</span> <span class="verse"><a name="6">6</a>a te gridarono e furono salvati, sperando in te non rimasero delusi.</span> <span class="verse"><a name="7">7</a>Ma io sono verme, non uomo, infamia degli uomini, rifiuto del mio popolo.</span> <span class="verse"><a name="8">8</a>Mi scherniscono quelli che mi vedono, storcono le labbra, scuotono il capo:</span> <span class="verse"><a name="9">9</a>Si è affidato al Signore, lui lo scampi; lo liberi, se è suo amico.</span> <span class="verse"><a name="10">10</a>Sei tu che mi hai tratto dal grembo, mi hai fatto riposare sul petto di mia madre.</span> <span class="verse"><a name="11">11</a>Al mio nascere tu mi hai raccolto, dal grembo di mia madre sei tu il mio Dio.</span> <span class="verse"><a name="12">12</a>Da me non stare lontano, poiché l'angoscia è vicina e nessuno mi aiuta.</span> <span class="verse"><a name="13">13</a>Mi circondano tori numerosi, mi assediano tori di Basan.</span> <span class="verse"><a name="14">14</a>Spalancano contro di me la loro bocca come leone che sbrana e ruggisce.</span> <span class="verse"><a name="15">15</a>Come acqua sono versato, sono slogate tutte le mie ossa. Il mio cuore è come cera, si fonde in mezzo alle mie viscere.</span> <span class="verse"><a name="16">16</a>E' arido come un coccio il mio palato, la mia lingua si è incollata alla gola, su polvere di morte mi hai deposto.</span> <span class="verse"><a name="17">17</a>Un branco di cani mi circonda, mi assedia una banda di malvagi; hanno forato le mie mani e i miei piedi,</span> <span class="verse"><a name="18">18</a>posso contare tutte le mie ossa. Essi mi guardano, mi osservano:</span> <span class="verse"><a name="19">19</a>si dividono le mie vesti, sul mio vestito gettano la sorte.</span> <span class="verse"><a name="20">20</a>Ma tu, Signore, non stare lontano, mia forza, accorri in mio aiuto.</span> <span class="verse"><a name="21">21</a>Scampami dalla spada, dalle unghie del cane la mia vita.</span> <span class="verse"><a name="22">22</a>Salvami dalla bocca del leone e dalle corna dei bufali.</span> <span class="verse"><a name="23">23</a>Annunzierò il tuo nome ai miei fratelli, ti loderò in mezzo all'assemblea.</span> <span class="verse"><a name="24">24</a>Lodate il Signore, voi che lo temete, gli dia gloria la stirpe di Giacobbe, lo tema tutta la stirpe di Israele;</span> <span class="verse"><a name="25">25</a>perché egli non ha disprezzato né sdegnato l'afflizione del misero, non gli ha nascosto il suo volto, ma, al suo grido d'aiuto, lo ha esaudito.</span> <span class="verse"><a name="26">26</a>Sei tu la mia lode nella grande assemblea, scioglierò i miei voti davanti ai suoi fedeli.</span> <span class="verse"><a name="27">27</a>I poveri mangeranno e saranno saziati, loderanno il Signore quanti lo cercano: Viva il loro cuore per sempre.</span> <span class="verse"><a name="28">28</a>Ricorderanno e torneranno al Signore tutti i confini della terra, si prostreranno davanti a lui tutte le famiglie dei popoli.</span> <span class="verse"><a name="29">29</a>Poiché il regno è del Signore, egli domina su tutte le nazioni.</span> <span class="verse"><a name="30">30</a>A lui solo si prostreranno quanti dormono sotto terra, davanti a lui si curveranno quanti discendono nella polvere.</span> <span class="verse"><a name="31">31</a>lo servirà la mia discendenza. Si parlerà del Signore alla generazione che viene;</span> <span class="verse"><a name="32">32</a>annunzieranno la sua giustizia; al popolo che nascerà diranno: Ecco l'opera del Signore!.</span> </p></div</div></div></body></html>