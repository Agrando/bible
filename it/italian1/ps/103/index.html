<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 103</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ps/103"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ps">Psalms</a> &gt <strong>Chapter 103</strong></div><p><span class="verse"><a name="1">1</a>Di Davide. quanto è in me benedica il suo santo nome.</span> <span class="verse"><a name="2">2</a>Benedici il Signore, anima mia, non dimenticare tanti suoi benefici.</span> <span class="verse"><a name="3">3</a>Egli perdona tutte le tue colpe, guarisce tutte le tue malattie;</span> <span class="verse"><a name="4">4</a>salva dalla fossa la tua vita, ti corona di grazia e di misericordia;</span> <span class="verse"><a name="5">5</a>egli sazia di beni i tuoi giorni e tu rinnovi come aquila la tua giovinezza.</span> <span class="verse"><a name="6">6</a>Il Signore agisce con giustizia e con diritto verso tutti gli oppressi.</span> <span class="verse"><a name="7">7</a>Ha rivelato a Mosè le sue vie, ai figli d'Israele le sue opere.</span> <span class="verse"><a name="8">8</a>Buono e pietoso è il Signore, lento all'ira e grande nell'amore.</span> <span class="verse"><a name="9">9</a>Egli non continua a contestare e non conserva per sempre il suo sdegno.</span> <span class="verse"><a name="10">10</a>Non ci tratta secondo i nostri peccati, non ci ripaga secondo le nostre colpe.</span> <span class="verse"><a name="11">11</a>Come il cielo è alto sulla terra, così è grande la sua misericordia su quanti lo temono;</span> <span class="verse"><a name="12">12</a>come dista l'oriente dall'occidente, così allontana da noi le nostre colpe.</span> <span class="verse"><a name="13">13</a>Come un padre ha pietà dei suoi figli, così il Signore ha pietà di quanti lo temono.</span> <span class="verse"><a name="14">14</a>Perché egli sa di che siamo plasmati, ricorda che noi siamo polvere.</span> <span class="verse"><a name="15">15</a>Come l'erba sono i giorni dell'uomo, come il fiore del campo, così egli fiorisce.</span> <span class="verse"><a name="16">16</a>Lo investe il vento e più non esiste e il suo posto non lo riconosce.</span> <span class="verse"><a name="17">17</a>Ma la grazia del Signore è da sempre, dura in eterno per quanti lo temono; la sua giustizia per i figli dei figli,</span> <span class="verse"><a name="18">18</a>per quanti custodiscono la sua alleanza e ricordano di osservare i suoi precetti.</span> <span class="verse"><a name="19">19</a>Il Signore ha stabilito nel cielo il suo trono e il suo regno abbraccia l'universo.</span> <span class="verse"><a name="20">20</a>Benedite il Signore, voi tutti suoi angeli, potenti esecutori dei suoi comandi, pronti alla voce della sua parola.</span> <span class="verse"><a name="21">21</a>Benedite il Signore, voi tutte, sue schiere, suoi ministri, che fate il suo volere.</span> <span class="verse"><a name="22">22</a>Benedite il Signore, voi tutte opere sue, in ogni luogo del suo dominio. Benedici il Signore, anima mia.</span> </p></div</div></div></body></html>