<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ps/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ps">Psalms</a> &gt <strong>Chapter 17</strong></div><p><span class="verse"><a name="1">1</a>Preghiera. Di Davide. sii attento al mio grido. Porgi l'orecchio alla mia preghiera: sulle mie labbra non c'è inganno.</span> <span class="verse"><a name="2">2</a>Venga da te la mia sentenza, i tuoi occhi vedano la giustizia.</span> <span class="verse"><a name="3">3</a>Saggia il mio cuore, scrutalo di notte, provami al fuoco, non troverai malizia. La mia bocca non si è resa colpevole,</span> <span class="verse"><a name="4">4</a>secondo l'agire degli uomini; seguendo la parola delle tue labbra, ho evitato i sentieri del violento.</span> <span class="verse"><a name="5">5</a>Sulle tue vie tieni saldi i miei passi e i miei piedi non vacilleranno.</span> <span class="verse"><a name="6">6</a>Io t'invoco, mio Dio: dammi risposta; porgi l'orecchio, ascolta la mia voce,</span> <span class="verse"><a name="7">7</a>mostrami i prodigi del tuo amore: tu che salvi dai nemici chi si affida alla tua destra.</span> <span class="verse"><a name="8">8</a>Custodiscimi come pupilla degli occhi, proteggimi all'ombra delle tue ali,</span> <span class="verse"><a name="9">9</a>di fronte agli empi che mi opprimono, ai nemici che mi accerchiano.</span> <span class="verse"><a name="10">10</a>Essi hanno chiuso il loro cuore, le loro bocche parlano con arroganza.</span> <span class="verse"><a name="11">11</a>Eccoli, avanzano, mi circondano, puntano gli occhi per abbattermi;</span> <span class="verse"><a name="12">12</a>simili a un leone che brama la preda, a un leoncello che si apposta in agguato.</span> <span class="verse"><a name="13">13</a>Sorgi, Signore, affrontalo, abbattilo; con la tua spada scampami dagli empi,</span> <span class="verse"><a name="14">14</a>con la tua mano, Signore, dal regno dei morti che non hanno più parte in questa vita. Sazia pure dei tuoi beni il loro ventre se ne sazino anche i figli e ne avanzi per i loro bambini.</span> <span class="verse"><a name="15">15</a>Ma io per la giustizia contemplerò il tuo volto, al risveglio mi sazierò della tua presenza.</span> </p></div</div></div></body></html>