<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 72</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ps/72"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ps">Psalms</a> &gt <strong>Chapter 72</strong></div><p><span class="verse"><a name="1">1</a>Di Salomone. al figlio del re la tua giustizia;</span> <span class="verse"><a name="2">2</a>regga con giustizia il tuo popolo e i tuoi poveri con rettitudine.</span> <span class="verse"><a name="3">3</a>Le montagne portino pace al popolo e le colline giustizia.</span> <span class="verse"><a name="4">4</a>Ai miseri del suo popolo renderà giustizia, salverà i figli dei poveri e abbatterà l'oppressore.</span> <span class="verse"><a name="5">5</a>Il suo regno durerà quanto il sole, quanto la luna, per tutti i secoli.</span> <span class="verse"><a name="6">6</a>Scenderà come pioggia sull'erba, come acqua che irrora la terra.</span> <span class="verse"><a name="7">7</a>Nei suoi giorni fiorirà la giustizia e abbonderà la pace, finché non si spenga la luna.</span> <span class="verse"><a name="8">8</a>E dominerà da mare a mare, dal fiume sino ai confini della terra.</span> <span class="verse"><a name="9">9</a>A lui si piegheranno gli abitanti del deserto, lambiranno la polvere i suoi nemici.</span> <span class="verse"><a name="10">10</a>Il re di Tarsis e delle isole porteranno offerte, i re degli Arabi e di Saba offriranno tributi.</span> <span class="verse"><a name="11">11</a>A lui tutti i re si prostreranno, lo serviranno tutte le nazioni.</span> <span class="verse"><a name="12">12</a>Egli libererà il povero che grida e il misero che non trova aiuto,</span> <span class="verse"><a name="13">13</a>avrà pietà del debole e del povero e salverà la vita dei suoi miseri.</span> <span class="verse"><a name="14">14</a>Li riscatterà dalla violenza e dal sopruso, sarà prezioso ai suoi occhi il loro sangue.</span> <span class="verse"><a name="15">15</a>Vivrà e gli sarà dato oro di Arabia; si pregherà per lui ogni giorno, sarà benedetto per sempre.</span> <span class="verse"><a name="16">16</a>Abbonderà il frumento nel paese, ondeggerà sulle cime dei monti; il suo frutto fiorirà come il Libano, la sua messe come l'erba della terra.</span> <span class="verse"><a name="17">17</a>Il suo nome duri in eterno, davanti al sole persista il suo nome. In lui saranno benedette tutte le stirpi della terra e tutti i popoli lo diranno beato.</span> <span class="verse"><a name="18">18</a>Benedetto il Signore, Dio di Israele, egli solo compie prodigi.</span> <span class="verse"><a name="19">19</a>E benedetto il suo nome glorioso per sempre, della sua gloria sia piena tutta la terra. Amen, amen.</span> </p></div</div></div></body></html>