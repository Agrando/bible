<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 56</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ps/56"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ps">Psalms</a> &gt <strong>Chapter 56</strong></div><p><span class="verse"><a name="1">1</a>Al maestro del coro. Su Jonat elem rehoqim. Di Davide. Miktam. Quando i Filistei lo tenevano prigioniero in Gat.</span> <span class="verse"><a name="2">2</a>Pietà di me, o Dio, perché l'uomo mi calpesta, un aggressore sempre mi opprime.</span> <span class="verse"><a name="3">3</a>Mi calpestano sempre i miei nemici, molti sono quelli che mi combattono.</span> <span class="verse"><a name="4">4</a>Nell'ora della paura, io in te confido.</span> <span class="verse"><a name="5">5</a>In Dio, di cui lodo la parola, in Dio confido, non avrò timore: che cosa potrà farmi un uomo?</span> <span class="verse"><a name="6">6</a>Travisano sempre le mie parole, non pensano che a farmi del male.</span> <span class="verse"><a name="7">7</a>Suscitano contese e tendono insidie, osservano i miei passi, per attentare alla mia vita.</span> <span class="verse"><a name="8">8</a>Per tanta iniquità non abbiano scampo: nella tua ira abbatti i popoli, o Dio.</span> <span class="verse"><a name="9">9</a>I passi del mio vagare tu li hai contati, le mie lacrime nell'otre tuo raccogli; non sono forse scritte nel tuo libro?</span> <span class="verse"><a name="10">10</a>Allora ripiegheranno i miei nemici, quando ti avrò invocato: so che Dio è in mio favore.</span> <span class="verse"><a name="11">11</a>Lodo la parola di Dio, lodo la parola del Signore,</span> <span class="verse"><a name="12">12</a>in Dio confido, non avrò timore: che cosa potrà farmi un uomo?</span> <span class="verse"><a name="13">13</a>Su di me, o Dio, i voti che ti ho fatto: ti renderò azioni di grazie,</span> <span class="verse"><a name="14">14</a>perché mi hai liberato dalla morte. Hai preservato i miei piedi dalla caduta, perché io cammini alla tua presenza nella luce dei viventi, o Dio.</span> </p></div</div></div></body></html>