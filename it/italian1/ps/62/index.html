<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 62</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ps/62"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ps">Psalms</a> &gt <strong>Chapter 62</strong></div><p><span class="verse"><a name="1">1</a>Al maestro del coro. Su Iduthun. Salmo. Di Davide.</span> <span class="verse"><a name="2">2</a>Solo in Dio riposa l'anima mia; da lui la mia salvezza.</span> <span class="verse"><a name="3">3</a>Lui solo è mia rupe e mia salvezza, mia roccia di difesa: non potrò vacillare.</span> <span class="verse"><a name="4">4</a>Fino a quando vi scaglierete contro un uomo, per abbatterlo tutti insieme, come muro cadente, come recinto che crolla?</span> <span class="verse"><a name="5">5</a>Tramano solo di precipitarlo dall'alto, si compiacciono della menzogna. Con la bocca benedicono, e maledicono nel loro cuore.</span> <span class="verse"><a name="6">6</a>Solo in Dio riposa l'anima mia, da lui la mia speranza.</span> <span class="verse"><a name="7">7</a>Lui solo è mia rupe e mia salvezza, mia roccia di difesa: non potrò vacillare.</span> <span class="verse"><a name="8">8</a>In Dio è la mia salvezza e la mia gloria; il mio saldo rifugio, la mia difesa è in Dio.</span> <span class="verse"><a name="9">9</a>Confida sempre in lui, o popolo, davanti a lui effondi il tuo cuore, nostro rifugio è Dio.</span> <span class="verse"><a name="10">10</a>Sì, sono un soffio i figli di Adamo, una menzogna tutti gli uomini, insieme, sulla bilancia, sono meno di un soffio.</span> <span class="verse"><a name="11">11</a>Non confidate nella violenza, non illudetevi della rapina; alla ricchezza, anche se abbonda, non attaccate il cuore.</span> <span class="verse"><a name="12">12</a>Una parola ha detto Dio, due ne ho udite: il potere appartiene a Dio, tua, Signore, è la grazia;</span> <span class="verse"><a name="13">13</a>secondo le sue opere tu ripaghi ogni uomo.</span> </p></div</div></div></body></html>