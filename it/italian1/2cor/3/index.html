<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/2cor/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/2cor">2 Corinthians</a> &gt <strong>Chapter 3</strong></div><p><span class="verse"><a name="1">1</a>Cominciamo forse di nuovo a raccomandare noi stessi? O forse abbiamo bisogno, come altri, di lettere di raccomandazione per voi o da parte vostra?</span> <span class="verse"><a name="2">2</a>La nostra lettera siete voi, lettera scritta nei nostri cuori, conosciuta e letta da tutti gli uomini.</span> <span class="verse"><a name="3">3</a>E' noto infatti che voi siete una lettera di Cristo composta da noi, scritta non con inchiostro, ma con lo Spirito del Dio vivente, non su tavole di pietra, ma sulle tavole di carne dei vostri cuori.</span> <span class="verse"><a name="4">4</a>Questa è la fiducia che abbiamo per mezzo di Cristo, davanti a Dio.</span> <span class="verse"><a name="5">5</a>Non però che da noi stessi siamo capaci di pensare qualcosa come proveniente da noi, ma la nostra capacità viene da Dio,</span> <span class="verse"><a name="6">6</a>che ci ha resi ministri adatti di una Nuova Alleanza, non della lettera ma dello Spirito; perché la lettera uccide, lo Spirito dà vita.</span> <span class="verse"><a name="7">7</a>Se il ministero della morte, inciso in lettere su pietre, fu circonfuso di gloria, al punto che i figli d'Israele non potevano fissare il volto di Mosè a causa dello splendore pure effimero del suo volto,</span> <span class="verse"><a name="8">8</a>quanto più sarà glorioso il ministero dello Spirito?</span> <span class="verse"><a name="9">9</a>Se gia il ministero della condanna fu glorioso, molto di più abbonda di gloria il ministero della giustizia.</span> <span class="verse"><a name="10">10</a>Anzi sotto quest'aspetto, quello che era glorioso non lo è più a confronto della sovraeminente gloria della Nuova Alleanza.</span> <span class="verse"><a name="11">11</a>Se dunque ciò che era effimero fu glorioso, molto più lo sarà ciò che è duraturo.</span> <span class="verse"><a name="12">12</a>Forti di tale speranza, ci comportiamo con molta franchezza</span> <span class="verse"><a name="13">13</a>e non facciamo come Mosè che poneva un velo sul suo volto, perché i figli di Israele non vedessero la fine di ciò che era solo effimero.</span> <span class="verse"><a name="14">14</a>Ma le loro menti furono accecate; infatti fino ad oggi quel medesimo velo rimane, non rimosso, alla lettura dell'Antico Testamento, perché è in Cristo che esso viene eliminato.</span> <span class="verse"><a name="15">15</a>Fino ad oggi, quando si legge Mosè, un velo è steso sul loro cuore;</span> <span class="verse"><a name="16">16</a>ma quando ci sarà la conversione al Signore, quel velo sarà tolto.</span> <span class="verse"><a name="17">17</a>Il Signore è lo Spirito e dove c'è lo Spirito del Signore c'è libertà.</span> <span class="verse"><a name="18">18</a>E noi tutti, a viso scoperto, riflettendo come in uno specchio la gloria del Signore, veniamo trasformati in quella medesima immagine, di gloria in gloria, secondo l'azione dello Spirito del Signore.</span> </p></div</div></div></body></html>