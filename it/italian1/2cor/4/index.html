<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/2cor/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/2cor">2 Corinthians</a> &gt <strong>Chapter 4</strong></div><p><span class="verse"><a name="1">1</a>Perciò, investiti di questo ministero per la misericordia che ci è stata usata, non ci perdiamo d'animo;</span> <span class="verse"><a name="2">2</a>al contrario, rifiutando le dissimulazioni vergognose, senza comportarci con astuzia né falsificando la parola di Dio, ma annunziando apertamente la verità, ci presentiamo davanti a ogni coscienza, al cospetto di Dio.</span> <span class="verse"><a name="3">3</a>E se il nostro vangelo rimane velato, lo è per coloro che si perdono,</span> <span class="verse"><a name="4">4</a>ai quali il dio di questo mondo ha accecato la mente incredula, perché non vedano lo splendore del glorioso vangelo di Cristo che è immagine di Dio.</span> <span class="verse"><a name="5">5</a>Noi infatti non predichiamo noi stessi, ma Cristo Gesù Signore; quanto a noi, siamo i vostri servitori per amore di Gesù.</span> <span class="verse"><a name="6">6</a>E Dio che disse: Rifulga la luce dalle tenebre, rifulse nei nostri cuori, per far risplendere la conoscenza della gloria divina che rifulge sul volto di Cristo.</span> <span class="verse"><a name="7">7</a>Però noi abbiamo questo tesoro in vasi di creta, perché appaia che questa potenza straordinaria viene da Dio e non da noi.</span> <span class="verse"><a name="8">8</a>Siamo infatti tribolati da ogni parte, ma non schiacciati; siamo sconvolti, ma non disperati;</span> <span class="verse"><a name="9">9</a>perseguitati, ma non abbandonati; colpiti, ma non uccisi,</span> <span class="verse"><a name="10">10</a>portando sempre e dovunque nel nostro corpo la morte di Gesù, perché anche la vita di Gesù si manifesti nel nostro corpo.</span> <span class="verse"><a name="11">11</a>Sempre infatti, noi che siamo vivi, veniamo esposti alla morte a causa di Gesù, perché anche la vita di Gesù sia manifesta nella nostra carne mortale.</span> <span class="verse"><a name="12">12</a>Di modo che in noi opera la morte, ma in voi la vita.</span> <span class="verse"><a name="13">13</a>Animati tuttavia da quello stesso spirito di fede di cui sta scritto: Ho creduto, perciò ho parlato, anche noi crediamo e perciò parliamo,</span> <span class="verse"><a name="14">14</a>convinti che colui che ha risuscitato il Signore Gesù, risusciterà anche noi con Gesù e ci porrà accanto a lui insieme con voi.</span> <span class="verse"><a name="15">15</a>Tutto infatti è per voi, perché la grazia, ancora più abbondante ad opera di un maggior numero, moltiplichi l'inno di lode alla gloria di Dio.</span> <span class="verse"><a name="16">16</a>Per questo non ci scoraggiamo, ma se anche il nostro uomo esteriore si va disfacendo, quello interiore si rinnova di giorno in giorno.</span> <span class="verse"><a name="17">17</a>Infatti il momentaneo, leggero peso della nostra tribolazione, ci procura una quantità smisurata ed eterna di gloria,</span> <span class="verse"><a name="18">18</a>perché noi non fissiamo lo sguardo sulle cose visibili, ma su quelle invisibili. Le cose visibili sono d'un momento, quelle invisibili sono eterne.</span> </p></div</div></div></body></html>