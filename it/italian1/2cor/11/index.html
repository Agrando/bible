<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/2cor/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/2cor">2 Corinthians</a> &gt <strong>Chapter 11</strong></div><p><span class="verse"><a name="1">1</a>Oh se poteste sopportare un po' di follia da parte mia! Ma, certo, voi mi sopportate.</span> <span class="verse"><a name="2">2</a>Io provo infatti per voi una specie di gelosia divina, avendovi promessi a un unico sposo, per presentarvi quale vergine casta a Cristo.</span> <span class="verse"><a name="3">3</a>Temo però che, come il serpente nella sua malizia sedusse Eva, così i vostri pensieri vengano in qualche modo traviati dalla loro semplicità e purezza nei riguardi di Cristo.</span> <span class="verse"><a name="4">4</a>Se infatti il primo venuto vi predica un Gesù diverso da quello che vi abbiamo predicato noi o se si tratta di ricevere uno spirito diverso da quello che avete ricevuto o un altro vangelo che non avete ancora sentito, voi siete ben disposti ad accettarlo.</span> <span class="verse"><a name="5">5</a>Ora io ritengo di non essere in nulla inferiore a questi super apostoli!</span> <span class="verse"><a name="6">6</a>E se anche sono un profano nell'arte del parlare, non lo sono però nella dottrina, come vi abbiamo dimostrato in tutto e per tutto davanti a tutti.</span> <span class="verse"><a name="7">7</a>O forse ho commesso una colpa abbassando me stesso per esaltare voi, quando vi ho annunziato gratuitamente il vangelo di Dio?</span> <span class="verse"><a name="8">8</a>Ho spogliato altre Chiese accettando da loro il necessario per vivere, allo scopo di servire voi.</span> <span class="verse"><a name="9">9</a>E trovandomi presso di voi e pur essendo nel bisogno, non sono stato d'aggravio a nessuno, perché alle mie necessità hanno provveduto i fratelli giunti dalla Macedonia. In ogni circostanza ho fatto il possibile per non esservi di aggravio e così farò in avvenire.</span> <span class="verse"><a name="10">10</a>Com'è vero che c'è la verità di Cristo in me, nessuno mi toglierà questo vanto in terra di Acaia!</span> <span class="verse"><a name="11">11</a>Questo perché? Forse perché non vi amo? Lo sa Dio!</span> <span class="verse"><a name="12">12</a>Lo faccio invece, e lo farò ancora, per troncare ogni pretesto a quelli che cercano un pretesto per apparire come noi in quello di cui si vantano.</span> <span class="verse"><a name="13">13</a>Questi tali sono falsi apostoli, operai fraudolenti, che si mascherano da apostoli di Cristo.</span> <span class="verse"><a name="14">14</a>Ciò non fa meraviglia, perché anche satana si maschera da angelo di luce.</span> <span class="verse"><a name="15">15</a>Non è perciò gran cosa se anche i suoi ministri si mascherano da ministri di giustizia; ma la loro fine sarà secondo le loro opere.</span> <span class="verse"><a name="16">16</a>Lo dico di nuovo: nessuno mi consideri come un pazzo, o se no ritenetemi pure come un pazzo, perché possa anch'io vantarmi un poco.</span> <span class="verse"><a name="17">17</a>Quello che dico, però, non lo dico secondo il Signore, ma come da stolto, nella fiducia che ho di potermi vantare.</span> <span class="verse"><a name="18">18</a>Dal momento che molti si vantano da un punto di vista umano, mi vanterò anch'io.</span> <span class="verse"><a name="19">19</a>Infatti voi, che pur siete saggi, sopportate facilmente gli stolti.</span> <span class="verse"><a name="20">20</a>In realtà sopportate chi vi riduce in servitù, chi vi divora, chi vi sfrutta, chi è arrogante, chi vi colpisce in faccia.</span> <span class="verse"><a name="21">21</a>Lo dico con vergogna; come siamo stati deboli! anch'io.</span> <span class="verse"><a name="22">22</a>Sono Ebrei? Anch'io! Sono Israeliti? Anch'io! Sono stirpe di Abramo? Anch'io!</span> <span class="verse"><a name="23">23</a>Sono ministri di Cristo? Sto per dire una pazzia, io lo sono più di loro: molto di più nelle fatiche, molto di più nelle prigionie, infinitamente di più nelle percosse, spesso in pericolo di morte.</span> <span class="verse"><a name="24">24</a>Cinque volte dai Giudei ho ricevuto i trentanove colpi;</span> <span class="verse"><a name="25">25</a>tre volte sono stato battuto con le verghe, una volta sono stato lapidato, tre volte ho fatto naufragio, ho trascorso un giorno e una notte in balìa delle onde.</span> <span class="verse"><a name="26">26</a>Viaggi innumerevoli, pericoli di fiumi, pericoli di briganti, pericoli dai miei connazionali, pericoli dai pagani, pericoli nella città, pericoli nel deserto, pericoli sul mare, pericoli da parte di falsi fratelli;</span> <span class="verse"><a name="27">27</a>fatica e travaglio, veglie senza numero, fame e sete, frequenti digiuni, freddo e nudità.</span> <span class="verse"><a name="28">28</a>E oltre a tutto questo, il mio assillo quotidiano, la preoccupazione per tutte le Chiese.</span> <span class="verse"><a name="29">29</a>Chi è debole, che anch'io non lo sia? Chi riceve scandalo, che io non ne frema?</span> <span class="verse"><a name="30">30</a>Se è necessario vantarsi, mi vanterò di quanto si riferisce alla mia debolezza.</span> <span class="verse"><a name="31">31</a>Dio e Padre del Signore Gesù, lui che è benedetto nei secoli, sa che non mentisco.</span> <span class="verse"><a name="32">32</a>A Damasco, il governatore del re Areta montava la guardia alla città dei Damasceni per catturarmi,</span> <span class="verse"><a name="33">33</a>ma da una finestra fui calato per il muro in una cesta e così sfuggii dalle sue mani.</span> </p></div</div></div></body></html>