<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/2cor/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/2cor">2 Corinthians</a> &gt <strong>Chapter 6</strong></div><p><span class="verse"><a name="1">1</a>E poiché siamo suoi collaboratori, vi esortiamo a non accogliere invano la grazia di Dio.</span> <span class="verse"><a name="2">2</a>Egli dice infatti: e nel giorno della salvezza ti ho soccorso.</span> <span class="verse"><a name="3">3</a>Da parte nostra non diamo motivo di scandalo a nessuno, perché non venga biasimato il nostro ministero;</span> <span class="verse"><a name="4">4</a>ma in ogni cosa ci presentiamo come ministri di Dio, con molta fermezza nelle tribolazioni, nelle necessità, nelle angosce,</span> <span class="verse"><a name="5">5</a>nelle percosse, nelle prigioni, nei tumulti, nelle fatiche, nelle veglie, nei digiuni;</span> <span class="verse"><a name="6">6</a>con purezza, sapienza, pazienza, benevolenza, spirito di santità, amore sincero;</span> <span class="verse"><a name="7">7</a>con parole di verità, con la potenza di Dio; con le armi della giustizia a destra e a sinistra;</span> <span class="verse"><a name="8">8</a>nella gloria e nel disonore, nella cattiva e nella buona fama. Siamo ritenuti impostori, eppure siamo veritieri;</span> <span class="verse"><a name="9">9</a>sconosciuti, eppure siamo notissimi; moribondi, ed ecco viviamo; puniti, ma non messi a morte;</span> <span class="verse"><a name="10">10</a>afflitti, ma sempre lieti; poveri, ma facciamo ricchi molti; gente che non ha nulla e invece possediamo tutto!</span> <span class="verse"><a name="11">11</a>La nostra bocca vi ha parlato francamente, Corinzi, e il nostro cuore si è tutto aperto per voi.</span> <span class="verse"><a name="12">12</a>Non siete davvero allo stretto in noi; è nei vostri cuori invece che siete allo stretto.</span> <span class="verse"><a name="13">13</a>Io parlo come a figli: rendeteci il contraccambio, aprite anche voi il vostro cuore!</span> <span class="verse"><a name="14">14</a>Non lasciatevi legare al giogo estraneo degli infedeli. Quale rapporto infatti ci può essere tra la giustizia e l'iniquità, o quale unione tra la luce e le tenebre?</span> <span class="verse"><a name="15">15</a>Quale intesa tra Cristo e Beliar, o quale collaborazione tra un fedele e un infedele?</span> <span class="verse"><a name="16">16</a>Quale accordo tra il tempio di Dio e gli idoli? Noi siamo infatti il tempio del Dio vivente, come Dio stesso ha detto: e sarò il loro Dio, ed essi saranno il mio popolo.</span> <span class="verse"><a name="17">17</a>Perciò uscite di mezzo a loro e riparatevi, dice il Signore, non toccate nulla d'impuro. E io vi accoglierò,</span> <span class="verse"><a name="18">18</a>e sarò per voi come un padre, e voi mi sarete come figli e figlie, dice il Signore onnipotente.</span> </p></div</div></div></body></html>