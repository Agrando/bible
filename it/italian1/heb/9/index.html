<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/heb/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/heb">Hebrews</a> &gt <strong>Chapter 9</strong></div><p><span class="verse"><a name="1">1</a>Certo, anche la prima alleanza aveva norme per il culto e un santuario terreno.</span> <span class="verse"><a name="2">2</a>Fu costruita infatti una Tenda: la prima, nella quale vi erano il candelabro, la tavola e i pani dell'offerta: essa veniva chiamata il Santo.</span> <span class="verse"><a name="3">3</a>Dietro il secondo velo poi c'era una Tenda, detta Santo dei Santi, con</span> <span class="verse"><a name="4">4</a>l'altare d'oro per i profumi e l'arca dell'alleanza tutta ricoperta d'oro, nella quale si trovavano un'urna d'oro contenente la manna, la verga di Aronne che aveva fiorito e le tavole dell'alleanza.</span> <span class="verse"><a name="5">5</a>E sopra l'arca stavano i cherubini della gloria, che facevano ombra al luogo dell'espiazione. Di tutte queste cose non è necessario ora parlare nei particolari.</span> <span class="verse"><a name="6">6</a>Disposte in tal modo le cose, nella prima Tenda entrano sempre i sacerdoti per celebrarvi il culto;</span> <span class="verse"><a name="7">7</a>nella seconda invece solamente il sommo sacerdote, una volta all'anno, e non senza portarvi del sangue, che egli offre per se stesso e per i peccati involontari del popolo.</span> <span class="verse"><a name="8">8</a>Lo Spirito Santo intendeva così mostrare che non era ancora aperta la via del santuario, finché sussisteva la prima Tenda.</span> <span class="verse"><a name="9">9</a>Essa infatti è una figura per il tempo attuale, offrendosi sotto di essa doni e sacrifici che non possono rendere perfetto, nella sua coscienza, l'offerente,</span> <span class="verse"><a name="10">10</a>trattandosi solo di cibi, di bevande e di varie abluzioni, tutte prescrizioni umane, valide fino al tempo in cui sarebbero state riformate.</span> <span class="verse"><a name="11">11</a>Cristo invece, venuto come sommo sacerdote di beni futuri, attraverso una Tenda più grande e più perfetta, non costruita da mano di uomo, cioè non appartenente a questa creazione,</span> <span class="verse"><a name="12">12</a>non con sangue di capri e di vitelli, ma con il proprio sangue entrò una volta per sempre nel santuario, procurandoci così una redenzione eterna.</span> <span class="verse"><a name="13">13</a>Infatti, se il sangue dei capri e dei vitelli e la cenere di una giovenca, sparsi su quelli che sono contaminati, li santificano, purificandoli nella carne,</span> <span class="verse"><a name="14">14</a>quanto più il sangue di Cristo, che con uno Spirito eterno offrì se stesso senza macchia a Dio, purificherà la nostra coscienza dalla opere morte, per servire il Dio vivente?</span> <span class="verse"><a name="15">15</a>Per questo egli è mediatore di una nuova alleanza, perché, essendo ormai intervenuta la sua morte per la redenzione delle colpe commesse sotto la prima alleanza, coloro che sono stati chiamati ricevano l'eredità eterna che è stata promessa.</span> <span class="verse"><a name="16">16</a>Dove infatti c'è un testamento, è necessario che sia accertata la morte del testatore,</span> <span class="verse"><a name="17">17</a>perché un testamento ha valore solo dopo la morte e rimane senza effetto finché il testatore vive.</span> <span class="verse"><a name="18">18</a>Per questo neanche la prima alleanza fu inaugurata senza sangue.</span> <span class="verse"><a name="19">19</a>Infatti dopo che tutti i comandamenti furono promulgati a tutto il popolo da Mosè, secondo la legge, questi, preso il sangue dei vitelli e dei capri con acqua, lana scarlatta e issòpo, ne asperse il libro stesso e tutto il popolo,</span> <span class="verse"><a name="20">20</a>dicendo: Questo è il sangue dell'alleanza che Dio ha stabilito per voi.</span> <span class="verse"><a name="21">21</a>Alla stessa maniera asperse con il sangue anche la Tenda e tutti gli arredi del culto.</span> <span class="verse"><a name="22">22</a>Secondo la legge, infatti, quasi tutte le cose vengono purificate con il sangue e senza spargimento di sangue non esiste perdono.</span> <span class="verse"><a name="23">23</a>Era dunque necessario che i simboli delle realtà celesti fossero purificati con tali mezzi; le realtà celesti poi dovevano esserlo con sacrifici superiori a questi.</span> <span class="verse"><a name="24">24</a>Cristo infatti non è entrato in un santuario fatto da mani d'uomo, figura di quello vero, ma nel cielo stesso, per comparire ora al cospetto di Dio in nostro favore,</span> <span class="verse"><a name="25">25</a>e non per offrire se stesso più volte, come il sommo sacerdote che entra nel santuario ogni anno con sangue altrui.</span> <span class="verse"><a name="26">26</a>In questo caso, infatti, avrebbe dovuto soffrire più volte dalla fondazione del mondo. Ora invece una volta sola, alla pienezza dei tempi, è apparso per annullare il peccato mediante il sacrificio di se stesso.</span> <span class="verse"><a name="27">27</a>E come è stabilito per gli uomini che muoiano una sola volta, dopo di che viene il giudizio,</span> <span class="verse"><a name="28">28</a>così Cristo, dopo essersi offerto una volta per tutte allo scopo di togliere i peccati di molti, apparirà una seconda volta, senza alcuna relazione col peccato, a coloro che l'aspettano per la loro salvezza.</span> </p></div</div></div></body></html>