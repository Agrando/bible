<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/heb/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/heb">Hebrews</a> &gt <strong>Chapter 6</strong></div><p><span class="verse"><a name="1">1</a>Perciò, lasciando da parte l'insegnamento iniziale su Cristo, passiamo a ciò che è più completo, senza gettare di nuovo le fondamenta della rinunzia alle opere morte e della fede in Dio,</span> <span class="verse"><a name="2">2</a>della dottrina dei battesimi, dell'imposizione delle mani, della risurrezione dei morti e del giudizio eterno.</span> <span class="verse"><a name="3">3</a>Questo noi intendiamo fare, se Dio lo permette.</span> <span class="verse"><a name="4">4</a>Quelli infatti che sono stati una volta illuminati, che hanno gustato il dono celeste, sono diventati partecipi dello Spirito Santo</span> <span class="verse"><a name="5">5</a>e hanno gustato la buona parola di Dio e le meraviglie del mondo futuro.</span> <span class="verse"><a name="6">6</a>Tuttavia se sono caduti, è impossibile rinnovarli una seconda volta portandoli alla conversione, dal momento che per loro conto crocifiggono di nuovo il Figlio di Dio e lo espongono all'infamia.</span> <span class="verse"><a name="7">7</a>Infatti una terra imbevuta della pioggia che spesso cade su di essa, se produce erbe utili a quanti la coltivano, riceve benedizione da Dio;</span> <span class="verse"><a name="8">8</a>ma se produce pruni e spine, non ha alcun valore ed è vicina alla maledizione: sarà infine arsa dal fuoco!</span> <span class="verse"><a name="9">9</a>Quanto a voi però, carissimi, anche se parliamo così, siamo certi che sono in voi cose migliori e che portano alla salvezza.</span> <span class="verse"><a name="10">10</a>Dio infatti non è ingiusto da dimenticare il vostro lavoro e la carità che avete dimostrato verso il suo nome, con i servizi che avete reso e rendete tuttora ai santi.</span> <span class="verse"><a name="11">11</a>Soltanto desideriamo che ciascuno di voi dimostri il medesimo zelo perché la sua speranza abbia compimento sino alla fine,</span> <span class="verse"><a name="12">12</a>e perché non diventiate pigri, ma piuttosto imitatori di coloro che con la fede e la perseveranza divengono eredi delle promesse.</span> <span class="verse"><a name="13">13</a>Quando infatti Dio fece la promessa ad Abramo, non potendo giurare per uno superiore a sé, giurò per se stesso,</span> <span class="verse"><a name="14">14</a>dicendo: Ti benedirò e ti moltiplicherò molto.</span> <span class="verse"><a name="15">15</a>Così, avendo perseverato, Abramo conseguì la promessa.</span> <span class="verse"><a name="16">16</a>Gli uomini infatti giurano per qualcuno maggiore di loro e per loro il giuramento è una garanzia che pone fine ad ogni controversia.</span> <span class="verse"><a name="17">17</a>Perciò Dio, volendo mostrare più chiaramente agli eredi della promessa l'irrevocabilità della sua decisione, intervenne con un giuramento</span> <span class="verse"><a name="18">18</a>perché grazie a due atti irrevocabili, nei quali è impossibile che Dio mentisca, noi che abbiamo cercato rifugio in lui avessimo un grande incoraggiamento nell'afferrarci saldamente alla speranza che ci è posta davanti.</span> <span class="verse"><a name="19">19</a>In essa infatti noi abbiamo come un'àncora della nostra vita, sicura e salda, la quale penetra fin nell'interno del velo del santuario,</span> <span class="verse"><a name="20">20</a>dove Gesù è entrato per noi come precursore, essendo divenuto sommo sacerdote per sempre alla maniera di Melchìsedek.</span> </p></div</div></div></body></html>