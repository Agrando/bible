<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/heb/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/heb">Hebrews</a> &gt <strong>Chapter 13</strong></div><p><span class="verse"><a name="1">1</a>Perseverate nell'amore fraterno.</span> <span class="verse"><a name="2">2</a>Non dimenticate l'ospitalità; alcuni, praticandola, hanno accolto degli angeli senza saperlo.</span> <span class="verse"><a name="3">3</a>Ricordatevi dei carcerati, come se foste loro compagni di carcere, e di quelli che soffrono, essendo anche voi in un corpo mortale.</span> <span class="verse"><a name="4">4</a>Il matrimonio sia rispettato da tutti e il talamo sia senza macchia. I fornicatori e gli adùlteri saranno giudicati da Dio.</span> <span class="verse"><a name="5">5</a>La vostra condotta sia senza avarizia; accontentatevi di quello che avete, perché Dio stesso ha detto: Non ti lascerò e non ti abbandonerò.</span> <span class="verse"><a name="6">6</a>Così possiamo dire con fiducia: Che mi potrà fare l'uomo?</span> <span class="verse"><a name="7">7</a>Ricordatevi dei vostri capi, i quali vi hanno annunziato la parola di Dio; considerando attentamente l'esito del loro tenore di vita, imitatene la fede.</span> <span class="verse"><a name="8">8</a>Gesù Cristo è lo stesso ieri, oggi e sempre!</span> <span class="verse"><a name="9">9</a>Non lasciatevi sviare da dottrine diverse e peregrine, perché è bene che il cuore venga rinsaldato dalla grazia, non da cibi che non hanno mai recato giovamento a coloro che ne usarono.</span> <span class="verse"><a name="10">10</a>Noi abbiamo un altare del quale non hanno alcun diritto di mangiare quelli che sono al servizio del Tabernacolo.</span> <span class="verse"><a name="11">11</a>Infatti i corpi degli animali, il cui sangue vien portato nel santuario dal sommo sacerdote per i peccati, vengono bruciati fuori dell'accampamento.</span> <span class="verse"><a name="12">12</a>Perciò anche Gesù, per santificare il popolo con il proprio sangue, patì fuori della porta della città.</span> <span class="verse"><a name="13">13</a>Usciamo dunque anche noi dall'accampamento e andiamo verso di lui, portando il suo obbrobrio,</span> <span class="verse"><a name="14">14</a>perché non abbiamo quaggiù una città stabile, ma cerchiamo quella futura.</span> <span class="verse"><a name="15">15</a>Per mezzo di lui dunque offriamo continuamente un sacrificio di lode a Dio, cioè il frutto di labbra che confessano il suo nome.</span> <span class="verse"><a name="16">16</a>Non scordatevi della beneficenza e di far parte dei vostri beni agli altri, perché di tali sacrifici il Signore si compiace.</span> <span class="verse"><a name="17">17</a>Obbedite ai vostri capi e state loro sottomessi, perché essi vegliano su di voi, come chi ha da renderne conto; obbedite, perché facciano questo con gioia e non gemendo: ciò non sarebbe vantaggioso per voi.</span> <span class="verse"><a name="18">18</a>Pregate per noi, poiché crediamo di avere una buona coscienza, desiderando di comportarci bene in tutto.</span> <span class="verse"><a name="19">19</a>Con maggiore insistenza poi vi esorto a farlo, perché possa esservi restituito al più presto.</span> <span class="verse"><a name="20">20</a>Il Dio della pace che ha fatto tornare dai morti il Pastore grande delle pecore, in virtù del sangue di un'alleanza eterna, il Signore nostro Gesù,</span> <span class="verse"><a name="21">21</a>vi renda perfetti in ogni bene, perché possiate compiere la sua volontà, operando in voi ciò che a lui è gradito per mezzo di Gesù Cristo, al quale sia gloria nei secoli dei secoli. Amen.</span> <span class="verse"><a name="22">22</a>Vi raccomando, fratelli, accogliete questa parola di esortazione; proprio per questo molto brevemente vi ho scritto.</span> <span class="verse"><a name="23">23</a>Sappiate che il nostro fratello Timòteo è stato messo in libertà; se arriva presto, vi vedrò insieme con lui.</span> <span class="verse"><a name="24">24</a>Salutate tutti i vostri capi e tutti i santi. Vi salutano quelli d'Italia. La grazia sia con tutti voi.</span> </p></div</div></div></body></html>