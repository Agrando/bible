<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/gen/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/gen">Genesis</a> &gt <strong>Chapter 9</strong></div><p><span class="verse"><a name="1">1</a>Dio benedisse Noè e i suoi figli e disse loro: Siate fecondi e moltiplicatevi e riempite la terra.</span> <span class="verse"><a name="2">2</a>Il timore e il terrore di voi sia in tutte le bestie selvatiche e in tutto il bestiame e in tutti gli uccelli del cielo. Quanto striscia sul suolo e tutti i pesci del mare sono messi in vostro potere.</span> <span class="verse"><a name="3">3</a>Quanto si muove e ha vita vi servirà di cibo: vi do tutto questo, come gia le verdi erbe.</span> <span class="verse"><a name="4">4</a>Soltanto non mangerete la carne con la sua vita, cioè il suo sangue.</span> <span class="verse"><a name="5">5</a>Del sangue vostro anzi, ossia della vostra vita, io domanderò conto; ne domanderò conto ad ogni essere vivente e domanderò conto della vita dell'uomo all'uomo, a ognuno di suo fratello.</span> <span class="verse"><a name="6">6</a>Chi sparge il sangue dell'uomo dall'uomo il suo sangue sarà sparso, perché ad immagine di Dio Egli ha fatto l'uomo.</span> <span class="verse"><a name="7">7</a>E voi, siate fecondi e moltiplicatevi, siate numerosi sulla terra e dominatela.</span> <span class="verse"><a name="8">8</a>Dio disse a Noè e ai sui figli con lui:</span> <span class="verse"><a name="9">9</a>Quanto a me, ecco io stabilisco la mia alleanza coni vostri discendenti dopo di voi;</span> <span class="verse"><a name="10">10</a>con ogni essere vivente che è con voi, uccelli, bestiame e bestie selvatiche, con tutti gli animali che sono usciti dall'arca.</span> <span class="verse"><a name="11">11</a>Io stabilisco la mia alleanza con voi: non sarà più distrutto nessun vivente dalle acque del diluvio, né più il diluvio devasterà la terra.</span> <span class="verse"><a name="12">12</a>Dio disse: che io pongo tra me e voi e tra ogni essere vivente che è con voi per le generazioni eterne.</span> <span class="verse"><a name="13">13</a>Il mio arco pongo sulle nubi ed esso sarà il segno dell'alleanza tra me e la terra.</span> <span class="verse"><a name="14">14</a>Quando radunerò le nubi sulla terra e apparirà l'arco sulle nubi</span> <span class="verse"><a name="15">15</a>ricorderò la mia alleanza che è tra me e voi e tra ogni essere che vive in ogni carne e noi ci saranno più le acque per il diluvio, per distruggere ogni carne.</span> <span class="verse"><a name="16">16</a>L'arco sarà sulle nubi e io lo guarderò per ricordare l'alleanza eterna tra Dio e ogni essere che vive in ogni carne che è sulla terra.</span> <span class="verse"><a name="17">17</a>Disse Dio a Noè: Questo è il segno dell'alleanza che io ho stabilito tra me e ogni carne che è sulla terra.</span> <span class="verse"><a name="18">18</a>I figli di Noè che uscirono dall'arca furono Sem, Cam e Iafet; Cam è il padre di Canaan.</span> <span class="verse"><a name="19">19</a>Questi tre sono i figli di Noè e da questi fu popolata tutta la terra.</span> <span class="verse"><a name="20">20</a>Ora Noè, coltivatore della terra, cominciò a piantare una vigna.</span> <span class="verse"><a name="21">21</a>Avendo bevuto il vino, si ubriacò e giacque scoperto all'interno della sua tenda.</span> <span class="verse"><a name="22">22</a>Cam, padre di Canaan, vide il padre scoperto e raccontò la cosa ai due fratelli che stavano fuori.</span> <span class="verse"><a name="23">23</a>Allora Sem e Iafet presero il mantello, se lo misero tutti e due sulle spalle e, camminando a ritroso, coprirono il padre scoperto; avendo rivolto la faccia indietro, non videro il padre scoperto.</span> <span class="verse"><a name="24">24</a>Quando Noè si fu risvegliato dall'ebbrezza, seppe quanto gli aveva fatto il figlio minore;</span> <span class="verse"><a name="25">25</a>allora disse: Sia maledetto Canaan! Schiavo degli schiavi sarà per i suoi fratelli!.</span> <span class="verse"><a name="26">26</a>Disse poi: Canaan sia suo schiavo!</span> <span class="verse"><a name="27">27</a>Dio dilati Iafet e questi dimori nelle tende di Sem, Canaan sia suo schiavo!.</span> <span class="verse"><a name="28">28</a>Noè visse, dopo il diluvio, trecentocinquanta anni.</span> <span class="verse"><a name="29">29</a>L'intera vita di Noè fu di novecentocinquanta anni, poi morì.</span> </p></div</div></div></body></html>