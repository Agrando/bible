<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/gen/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/gen">Genesis</a> &gt <strong>Chapter 23</strong></div><p><span class="verse"><a name="1">1</a>Gli anni della vita di Sara furono centoventisette: questi furono gli anni della vita di Sara.</span> <span class="verse"><a name="2">2</a>Sara morì a Kiriat-Arba, cioè Ebron, nel paese di Canaan, e Abramo venne a fare il lamento per Sara e a piangerla.</span> <span class="verse"><a name="3">3</a>Poi Abramo si staccò dal cadavere di lei e parlò agli Hittiti:</span> <span class="verse"><a name="4">4</a>Io sono forestiero e di passaggio in mezzo a voi. Datemi la proprietà di un sepolcro in mezzo a voi, perché io possa portar via la salma e seppellirla.</span> <span class="verse"><a name="5">5</a>Allora gli Hittiti risposero:</span> <span class="verse"><a name="6">6</a>Ascolta noi, piuttosto, signore: tu sei un principe di Dio in mezzo a noi: seppellisci il tuo morto nel migliore dei nostri sepolcri. Nessuno di noi ti proibirà di seppellire la tua defunta nel suo sepolcro.</span> <span class="verse"><a name="7">7</a>Abramo si alzò, si prostrò davanti alla gente del paese, davanti agli Hittiti e parlò loro:</span> <span class="verse"><a name="8">8</a>Se è secondo il vostro desiderio che io porti via il mio morto e lo seppellisca, ascoltatemi e insistete per me presso Efron, figlio di Zocar,</span> <span class="verse"><a name="9">9</a>perché mi dia la sua caverna di Macpela, che è all'estremità del suo campo. Me la ceda per il suo prezzo intero come proprietà sepolcrale in mezzo a voi.</span> <span class="verse"><a name="10">10</a>Ora Efron stava seduto in mezzo agli Hittiti. Efron l'Hittita rispose ad Abramo, mentre lo ascoltavano gli Hittiti, quanti entravano per la porta della sua città, e disse:</span> <span class="verse"><a name="11">11</a>Ascolta me, piuttosto, mio signore: ti cedo il campo con la caverna che vi si trova, in presenza dei figli del mio popolo te la cedo: seppellisci il tuo morto.</span> <span class="verse"><a name="12">12</a>Allora Abramo si prostrò a lui alla presenza della gente del paese.</span> <span class="verse"><a name="13">13</a>Parlò ad Efron, mentre lo ascoltava la gente del paese, e disse: Se solo mi volessi ascoltare: io ti do il prezzo del campo. Accettalo da me, così io seppellirò là il mio morto.</span> <span class="verse"><a name="14">14</a>Efron rispose ad Abramo:</span> <span class="verse"><a name="15">15</a>Ascolta me piuttosto, mio signore: un terreno del valore di quattrocento sicli d'argento che cosa è mai tra me e te? Seppellisci dunque il tuo morto.</span> <span class="verse"><a name="16">16</a>Abramo accettò le richieste di Efron e Abramo pesò ad Efron il prezzo che questi aveva detto, mentre lo ascoltavano gli Hittiti, cioè quattrocento sicli d'argento, nella moneta corrente sul mercato.</span> <span class="verse"><a name="17">17</a>Così il campo di Efron che si trovava in Macpela, di fronte a Mamre, il campo e la caverna che vi si trovava e tutti gli alberi che erano dentro il campo e intorno al suo limite,</span> <span class="verse"><a name="18">18</a>passarono in proprietà ad Abramo, alla presenza degli Hittiti, di quanti entravano nella porta della città.</span> <span class="verse"><a name="19">19</a>Dopo, Abramo seppellì Sara, sua moglie, nella caverna del campo di Macpela di fronte a Mamre, cioè Ebron, nel paese di Canaan.</span> <span class="verse"><a name="20">20</a>Il campo e la caverna che vi si trovava passarono dagli Hittiti ad Abramo in proprietà sepolcrale.</span> </p></div</div></div></body></html>