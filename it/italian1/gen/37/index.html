<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/gen/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/gen">Genesis</a> &gt <strong>Chapter 37</strong></div><p><span class="verse"><a name="1">1</a>Giacobbe si stabilì nel paese dove suo padre era stato forestiero, nel paese di Canaan.</span> <span class="verse"><a name="2">2</a>Questa è la storia della discendenza di Giacobbe. Egli era giovane e stava con i figli di Bila e i figli di Zilpa, mogli di suo padre. Ora Giuseppe riferì al loro padre i pettegolezzi sul loro conto.</span> <span class="verse"><a name="3">3</a>Israele amava Giuseppe più di tutti i suoi figli, perché era il figlio avuto in vecchiaia, e gli aveva fatto una tunica dalle lunghe maniche.</span> <span class="verse"><a name="4">4</a>I suoi fratelli, vedendo che il loro padre amava lui più di tutti i suoi figli, lo odiavano e non potevano parlargli amichevolmente.</span> <span class="verse"><a name="5">5</a>Ora Giuseppe fece un sogno e lo raccontò ai fratelli, che lo odiarono ancor di più.</span> <span class="verse"><a name="6">6</a>Disse dunque loro: Ascoltate questo sogno che ho fatto.</span> <span class="verse"><a name="7">7</a>Noi stavamo legando covoni in mezzo alla campagna, quand'ecco il mio covone si alzò e restò diritto e i vostri covoni vennero intorno e si prostrarono davanti al mio.</span> <span class="verse"><a name="8">8</a>Gli dissero i suoi fratelli: Vorrai forse regnare su di noi o ci vorrai dominare?. Lo odiarono ancora di più a causa dei suoi sogni e delle sue parole.</span> <span class="verse"><a name="9">9</a>Egli fece ancora un altro sogno e lo narrò al padre e ai fratelli e disse: Ho fatto ancora un sogno, sentite: il sole, la luna e undici stelle si prostravano davanti a me.</span> <span class="verse"><a name="10">10</a>Lo narrò dunque al padre e ai fratelli e il padre lo rimproverò e gli disse: Che sogno è questo che hai fatto! Dovremo forse venire io e tua madre e i tuoi fratelli a prostrarci fino a terra davanti a te?.</span> <span class="verse"><a name="11">11</a>I suoi fratelli perciò erano invidiosi di lui, ma suo padre tenne in mente la cosa.</span> <span class="verse"><a name="12">12</a>I suoi fratelli andarono a pascolare il gregge del loro padre a Sichem.</span> <span class="verse"><a name="13">13</a>Israele disse a Giuseppe: Sai che i tuoi fratelli sono al pascolo a Sichem? Vieni, ti voglio mandare da loro. Gli rispose: Eccomi!.</span> <span class="verse"><a name="14">14</a>Gli disse: Và a vedere come stanno i tuoi fratelli e come sta il bestiame, poi torna a riferirmi. Lo fece dunque partire dalla valle di Ebron ed egli arrivò a Sichem.</span> <span class="verse"><a name="15">15</a>Mentr'egli andava errando per la campagna, lo trovò un uomo, che gli domandò: Che cerchi?.</span> <span class="verse"><a name="16">16</a>Rispose: Cerco i miei fratelli. Indicami dove si trovano a pascolare.</span> <span class="verse"><a name="17">17</a>Quell'uomo disse: Hanno tolto le tende di qui, infatti li ho sentiti dire: Andiamo a Dotan. Allora Giuseppe andò in cerca dei suoi fratelli e li trovò a Dotan.</span> <span class="verse"><a name="18">18</a>Essi lo videro da lontano e, prima che giungesse vicino a loro, complottarono di farlo morire.</span> <span class="verse"><a name="19">19</a>Si dissero l'un l'altro: Ecco, il sognatore arriva!</span> <span class="verse"><a name="20">20</a>Orsù, uccidiamolo e gettiamolo in qualche cisterna! Poi diremo: Una bestia feroce l'ha divorato! Così vedremo che ne sarà dei suoi sogni!.</span> <span class="verse"><a name="21">21</a>Ma Ruben sentì e volle salvarlo dalle loro mani, dicendo: Non togliamogli la vita.</span> <span class="verse"><a name="22">22</a>Poi disse loro: Non versate il sangue, gettatelo in questa cisterna che è nel deserto, ma non colpitelo con la vostra mano egli intendeva salvarlo dalle loro mani e ricondurlo a suo padre.</span> <span class="verse"><a name="23">23</a>Quando Giuseppe fu arrivato presso i suoi fratelli, essi lo spogliarono della sua tunica, quella tunica dalle lunghe maniche ch'egli indossava,</span> <span class="verse"><a name="24">24</a>poi lo afferrarono e lo gettarono nella cisterna: era una cisterna vuota, senz'acqua.</span> <span class="verse"><a name="25">25</a>Poi sedettero per prendere cibo. Quando ecco, alzando gli occhi, videro arrivare una carovana di Ismaeliti provenienti da Galaad, con i cammelli carichi di resina, di balsamo e di laudano, che andavano a portare in Egitto.</span> <span class="verse"><a name="26">26</a>Allora Giuda disse ai fratelli: Che guadagno c'è ad uccidere il nostro fratello e a nasconderne il sangue?</span> <span class="verse"><a name="27">27</a>Su, vendiamolo agli Ismaeliti e la nostra mano non sia contro di lui, perché è nostro fratello e nostra carne. I suoi fratelli lo ascoltarono.</span> <span class="verse"><a name="28">28</a>Passarono alcuni mercanti madianiti; essi tirarono su ed estrassero Giuseppe dalla cisterna e per venti sicli d'argento vendettero Giuseppe agli Ismaeliti. Così Giuseppe fu condotto in Egitto.</span> <span class="verse"><a name="29">29</a>Quando Ruben ritornò alla cisterna, ecco Giuseppe non c'era più. Allora si stracciò le vesti,</span> <span class="verse"><a name="30">30</a>tornò dai suoi fratelli e disse: Il ragazzo non c'è più, dove andrò io?.</span> <span class="verse"><a name="31">31</a>Presero allora la tunica di Giuseppe, scannarono un capro e intinsero la tunica nel sangue.</span> <span class="verse"><a name="32">32</a>Poi mandarono al padre la tunica dalle lunghe maniche e gliela fecero pervenire con queste parole: L'abbiamo trovata; riscontra se è o no la tunica di tuo figlio.</span> <span class="verse"><a name="33">33</a>Egli la riconobbe e disse: E' la tunica di mio figlio! Una bestia feroce l'ha divorato. Giuseppe è stato sbranato.</span> <span class="verse"><a name="34">34</a>Giacobbe si stracciò le vesti, si pose un cilicio attorno ai fianchi e fece lutto sul figlio per molti giorni.</span> <span class="verse"><a name="35">35</a>Tutti i suoi figli e le sue figlie vennero a consolarlo, ma egli non volle essere consolato dicendo: No, io voglio scendere in lutto dal figlio mio nella tomba. E il padre suo lo pianse.</span> <span class="verse"><a name="36">36</a>Intanto i Madianiti lo vendettero in Egitto a Potifar, consigliere del faraone e comandante delle guardie.</span> </p></div</div></div></body></html>