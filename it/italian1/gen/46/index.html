<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/gen/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/gen">Genesis</a> &gt <strong>Chapter 46</strong></div><p><span class="verse"><a name="1">1</a>Israele dunque levò le tende con quanto possedeva e arrivò a Bersabea, dove offrì sacrifici al Dio di suo padre Isacco.</span> <span class="verse"><a name="2">2</a>Dio disse a Israele in una visione notturna: Giacobbe, Giacobbe!. Rispose: Eccomi!.</span> <span class="verse"><a name="3">3</a>Riprese: Io sono Dio, il Dio di tuo padre. Non temere di scendere in Egitto, perché laggiù io farò di te un grande popolo.</span> <span class="verse"><a name="4">4</a>Io scenderò con te in Egitto e io certo ti farò tornare. Giuseppe ti chiuderà gli occhi.</span> <span class="verse"><a name="5">5</a>Giacobbe si alzò da Bersabea e i figli di Israele fecero salire il loro padre Giacobbe, i loro bambini e le loro donne sui carri che il faraone aveva mandati per trasportarlo.</span> <span class="verse"><a name="6">6</a>Essi presero il loro bestiame e tutti i beni che avevano acquistati nel paese di Canaan e vennero in Egitto; Giacobbe cioè e con lui tutti i suoi discendenti;</span> <span class="verse"><a name="7">7</a>i suoi figli e i nipoti, le sue figlie e le nipoti, tutti i suoi discendenti egli condusse con sé in Egitto.</span> <span class="verse"><a name="8">8</a>Questi sono i nomi dei figli d'Israele che entrarono in Egitto: Giacobbe e i suoi figli, il primogenito di Giacobbe, Ruben.</span> <span class="verse"><a name="9">9</a>I figli di Ruben: Enoch, Pallu, Chezron e Carmi.</span> <span class="verse"><a name="10">10</a>I figli di Simeone: Iemuel, Iamin, Oad, Iachin, Socar e Saul, figlio della Cananea.</span> <span class="verse"><a name="11">11</a>I figli di Levi: Gherson, Keat e Merari.</span> <span class="verse"><a name="12">12</a>I figli di Giuda: Er, Onan, Sela, Perez e Zerach; ma Er e Onan morirono nel paese di Canaan. Furono figli di Perez: Chezron e Amul.</span> <span class="verse"><a name="13">13</a>I figli di Issacar: Tola, Puva, Giobbe e Simron.</span> <span class="verse"><a name="14">14</a>I figli di Zàbulon: Sered, Elon e Iacleel.</span> <span class="verse"><a name="15">15</a>Questi sono i figli che Lia partorì a Giacobbe in Paddan-Aram insieme con la figlia Dina; tutti i suoi figli e le sue figlie erano trentatrè persone.</span> <span class="verse"><a name="16">16</a>I figli di Gad: Zifion, Agghi, Suni, Esbon, Eri, Arodi e Areli.</span> <span class="verse"><a name="17">17</a>I figli di Aser: Imma, Isva, Isvi, Beria e la loro sorella Serach. I figli di Beria: Eber e Malchiel.</span> <span class="verse"><a name="18">18</a>Questi sono i figli di Zilpa, che Làbano aveva dato alla figlia Lia; essa li partorì a Giacobbe: sono sedici persone.</span> <span class="verse"><a name="19">19</a>I figli di Rachele, moglie di Giacobbe: Giuseppe e Beniamino.</span> <span class="verse"><a name="20">20</a>A Giuseppe nacquero in Egitto Efraim e Manasse, che gli partorì Asenat, figlia di Potifera, sacerdote di On.</span> <span class="verse"><a name="21">21</a>I figli di Beniamino: Bela, Becher e Asbel, Ghera, Naaman, Echi, Ros, Muppim, Uppim e Arde.</span> <span class="verse"><a name="22">22</a>Questi sono i figli che Rachele partorì a Giacobbe; in tutto sono quattordici persone.</span> <span class="verse"><a name="23">23</a>I figli di Dan: Usim.</span> <span class="verse"><a name="24">24</a>I figli di Nèftali: Iacseel, Guni, Ieser e Sillem.</span> <span class="verse"><a name="25">25</a>Questi sono i figli di Bila, che Làbano diede alla figlia Rachele, ed essa li partorì a Giacobbe; in tutto sette persone.</span> <span class="verse"><a name="26">26</a>Tutte le persone che entrarono con Giacobbe in Egitto, uscite dai suoi fianchi, senza le mogli dei figli di Giacobbe, sono sessantasei.</span> <span class="verse"><a name="27">27</a>I figli che nacquero a Giuseppe in Egitto sono due persone. Tutte le persone della famiglia di Giacobbe, che entrarono in Egitto, sono settanta.</span> <span class="verse"><a name="28">28</a>Ora egli aveva mandato Giuda avanti a sé da Giuseppe, perché questi desse istruzioni in Gosen prima del suo arrivo. Poi arrivarono al paese di Gosen.</span> <span class="verse"><a name="29">29</a>Allora Giuseppe fece attaccare il suo carro e salì in Gosen incontro a Israele, suo padre. Appena se lo vide davanti, gli si gettò al collo e pianse a lungo stretto al suo collo.</span> <span class="verse"><a name="30">30</a>Israele disse a Giuseppe: Posso anche morire, questa volta, dopo aver visto la tua faccia, perché sei ancora vivo.</span> <span class="verse"><a name="31">31</a>Allora Giuseppe disse ai fratelli e alla famiglia del padre: Vado ad informare il faraone e a dirgli: I miei fratelli e la famiglia di mio padre, che erano nel paese di Canaan, sono venuti da me.</span> <span class="verse"><a name="32">32</a>Ora questi uomini sono pastori di greggi, si occupano di bestiame, e hanno condotto i loro greggi, i loro armenti e tutti i loro averi.</span> <span class="verse"><a name="33">33</a>Quando dunque il faraone vi chiamerà e vi domanderà: Qual è il vostro mestiere?,</span> <span class="verse"><a name="34">34</a>voi risponderete: Gente dedita al bestiame sono stati i tuoi servi, dalla nostra fanciullezza fino ad ora, noi e i nostri padri. Questo perché possiate risiedere nel paese di Gosen. Perché tutti i pastori di greggi sono un abominio per gli Egiziani.</span> </p></div</div></div></body></html>