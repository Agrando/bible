<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/gen/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/gen">Genesis</a> &gt <strong>Chapter 35</strong></div><p><span class="verse"><a name="1">1</a>Dio disse a Giacobbe: Alzati, và a Betel e abita là; costruisci in quel luogo un altare al Dio che ti è apparso quando fuggivi Esaù, tuo fratello.</span> <span class="verse"><a name="2">2</a>Allora Giacobbe disse alla sua famiglia e a quanti erano con lui: Eliminate gli dei stranieri che avete con voi, purificatevi e cambiate gli abiti.</span> <span class="verse"><a name="3">3</a>Poi alziamoci e andiamo a Betel, dove io costruirò un altare al Dio che mi ha esaudito al tempo della mia angoscia e che è stato con me nel cammino che ho percorso.</span> <span class="verse"><a name="4">4</a>Essi consegnarono a Giacobbe tutti gli dei stranieri che possedevano e i pendenti che avevano agli orecchi; Giacobbe li sotterrò sotto la quercia presso Sichem.</span> <span class="verse"><a name="5">5</a>Poi levarono l'accampamento e un terrore molto forte assalì i popoli che stavano attorno a loro, così che non inseguirono i figli di Giacobbe.</span> <span class="verse"><a name="6">6</a>Giacobbe e tutta la gente ch'era con lui arrivarono a Luz, cioè Betel, che è nel paese di Canaan.</span> <span class="verse"><a name="7">7</a>Qui egli costruì un altare e chiamò quel luogo El-Betel, perché là Dio gli si era rivelato, quando sfuggiva al fratello.</span> <span class="verse"><a name="8">8</a>Allora morì Dèbora, la nutrice di Rebecca, e fu sepolta al disotto di Betel, ai piedi della quercia, che perciò si chiamò Quercia del Pianto.</span> <span class="verse"><a name="9">9</a>Dio apparve un'altra volta a Giacobbe, quando tornava da Paddan-Aram, e lo benedisse.</span> <span class="verse"><a name="10">10</a>Dio gli disse: Non ti chiamerai più Giacobbe, ma Israele sarà il tuo nome. Così lo si chiamò Israele.</span> <span class="verse"><a name="11">11</a>Dio gli disse: Sii fecondo e diventa numeroso, popolo e assemblea di popoli verranno da te, re usciranno dai tuoi fianchi.</span> <span class="verse"><a name="12">12</a>Il paese che ho concesso ad Abramo e a Isacco darò a te e alla tua stirpe dopo di te darò il paese.</span> <span class="verse"><a name="13">13</a>Dio scomparve da lui, nel luogo dove gli aveva parlato.</span> <span class="verse"><a name="14">14</a>Allora Giacobbe eresse una stele, dove gli aveva parlato, una stele di pietra, e su di essa fece una libazione e versò olio.</span> <span class="verse"><a name="15">15</a>Giacobbe chiamò Betel il luogo dove Dio gli aveva parlato.</span> <span class="verse"><a name="16">16</a>Poi levarono l'accampamento da Betel. Mancava ancora un tratto di cammino per arrivare ad Efrata, quando Rachele partorì ed ebbe un parto difficile.</span> <span class="verse"><a name="17">17</a>Mentre penava a partorire, la levatrice le disse: Non temere: anche questo è un figlio!.</span> <span class="verse"><a name="18">18</a>Mentre esalava l'ultimo respiro, perché stava morendo, essa lo chiamò Ben-Oni, ma suo padre lo chiamò Beniamino.</span> <span class="verse"><a name="19">19</a>Così Rachele morì e fu sepolta lungo la strada verso Efrata, cioè Betlemme.</span> <span class="verse"><a name="20">20</a>Giacobbe eresse sulla sua tomba una stele. Questa stele della tomba di Rachele esiste fino ad oggi.</span> <span class="verse"><a name="21">21</a>Poi Israele levò l'accampamento e piantò la tenda al di là di Migdal-Eder.</span> <span class="verse"><a name="22">22</a>Mentre Israele abitava in quel paese, Ruben andò a unirsi con Bila, concubina del padre, e Israele lo venne a sapere. I figli di Giacobbe furono dodici.</span> <span class="verse"><a name="23">23</a>I figli di Lia: il primogenito di Giacobbe, Ruben, poi Simeone, Levi, Giuda, Issacar e Zàbulon.</span> <span class="verse"><a name="24">24</a>I figli di Rachele: Giuseppe e Beniamino.</span> <span class="verse"><a name="25">25</a>I figli di Bila, schiava di Rachele: Dan e Nèftali.</span> <span class="verse"><a name="26">26</a>I figli di Zilpa, schiava di Lia: Gad e Aser. Questi sono i figli di Giacobbe che gli nacquero in Paddan-Aram.</span> <span class="verse"><a name="27">27</a>Poi Giacobbe venne da suo padre Isacco a Mamre, a Kiriat-Arba, cioè Ebron, dove Abramo e Isacco avevano soggiornato come forestieri.</span> <span class="verse"><a name="28">28</a>Isacco raggiunse l'età di centottant'anni.</span> <span class="verse"><a name="29">29</a>Poi Isacco spirò, morì e si riunì al suo parentado, vecchio e sazio di giorni. Lo seppellirono i suoi figli Esaù e Giacobbe.</span> </p></div</div></div></body></html>