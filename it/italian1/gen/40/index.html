<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/gen/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/gen">Genesis</a> &gt <strong>Chapter 40</strong></div><p><span class="verse"><a name="1">1</a>Dopo queste cose il coppiere del re d'Egitto e il panettiere offesero il loro padrone, il re d'Egitto.</span> <span class="verse"><a name="2">2</a>Il faraone si adirò contro i suoi due eunuchi, contro il capo dei coppieri e contro il capo dei panettieri,</span> <span class="verse"><a name="3">3</a>e li fece mettere in carcere nella casa del comandante delle guardie, nella prigione dove Giuseppe era detenuto.</span> <span class="verse"><a name="4">4</a>Il comandante delle guardie assegnò loro Giuseppe, perché li servisse. Così essi restarono nel carcere per un certo tempo.</span> <span class="verse"><a name="5">5</a>Ora, in una medesima notte, il coppiere e il panettiere del re d'Egitto, che erano detenuti nella prigione, ebbero tutti e due un sogno, ciascuno il suo sogno, che aveva un significato particolare.</span> <span class="verse"><a name="6">6</a>Alla mattina Giuseppe venne da loro e vide che erano afflitti.</span> <span class="verse"><a name="7">7</a>Allora interrogò gli eunuchi del faraone che erano con lui in carcere nella casa del suo padrone e disse: Perché quest'oggi avete la faccia così triste?.</span> <span class="verse"><a name="8">8</a>Gli dissero: Abbiamo fatto un sogno e non c'è chi lo interpreti. Giuseppe disse loro: Non è forse Dio che ha in suo potere le interpretazioni? Raccontatemi dunque.</span> <span class="verse"><a name="9">9</a>Allora il capo dei coppieri raccontò il suo sogno a Giuseppe e gli disse: Nel mio sogno, ecco mi stava davanti una vite,</span> <span class="verse"><a name="10">10</a>sulla quale erano tre tralci; non appena essa cominciò a germogliare, apparvero i fiori e i suoi grappoli maturarono gli acini.</span> <span class="verse"><a name="11">11</a>Io avevo in mano il calice del faraone; presi gli acini, li spremetti nella coppa del faraone e diedi la coppa in mano al faraone.</span> <span class="verse"><a name="12">12</a>Giuseppe gli disse: Eccone la spiegazione: i tre tralci sono tre giorni.</span> <span class="verse"><a name="13">13</a>Fra tre giorni il faraone solleverà la tua testa e ti restituirà nella tua carica e tu porgerai il calice al faraone, secondo la consuetudine di prima, quando eri suo coppiere.</span> <span class="verse"><a name="14">14</a>Ma se, quando sarai felice, ti vorrai ricordare che io sono stato con te, fammi questo favore: parla di me al faraone e fammi uscire da questa casa.</span> <span class="verse"><a name="15">15</a>Perché io sono stato portato via ingiustamente dal paese degli Ebrei e anche qui non ho fatto nulla perché mi mettessero in questo sotterraneo.</span> <span class="verse"><a name="16">16</a>Allora il capo dei panettieri, vedendo che aveva dato un'interpretazione favorevole, disse a Giuseppe: Quanto a me, nel mio sogno mi stavano sulla testa tre canestri di pane bianco</span> <span class="verse"><a name="17">17</a>e nel canestro che stava di sopra era ogni sorta di cibi per il faraone, quali si preparano dai panettieri. Ma gli uccelli li mangiavano dal canestro che avevo sulla testa.</span> <span class="verse"><a name="18">18</a>Giuseppe rispose e disse: Questa è la spiegazione: i tre canestri sono tre giorni.</span> <span class="verse"><a name="19">19</a>Fra tre giorni il faraone solleverà la tua testa e ti impiccherà ad un palo e gli uccelli ti mangeranno la carne addosso.</span> <span class="verse"><a name="20">20</a>Appunto al terzo giorno - era il giorno natalizio del faraone - egli fece un banchetto a tutti i suoi ministri e allora sollevò la testa del capo dei coppieri e la testa del capo dei panettieri in mezzo ai suoi ministri.</span> <span class="verse"><a name="21">21</a>Restituì il capo dei coppieri al suo ufficio di coppiere, perché porgesse la coppa al faraone,</span> <span class="verse"><a name="22">22</a>e invece impiccò il capo dei panettieri, secondo l'interpretazione che Giuseppe aveva loro data.</span> <span class="verse"><a name="23">23</a>Ma il capo dei coppieri non si ricordò di Giuseppe e lo dimenticò.</span> </p></div</div></div></body></html>