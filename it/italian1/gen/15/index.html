<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/gen/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/gen">Genesis</a> &gt <strong>Chapter 15</strong></div><p><span class="verse"><a name="1">1</a>Dopo tali fatti, questa parola del Signore fu rivolta ad Abram in visione: Non temere, Abram. Io sono il tuo scudo; la tua ricompensa sarà molto grande.</span> <span class="verse"><a name="2">2</a>Rispose Abram: Mio Signore Dio, che mi darai? Io me ne vado senza figli e l'erede della mia casa è Eliezer di Damasco.</span> <span class="verse"><a name="3">3</a>Soggiunse Abram: Ecco a me non hai dato discendenza e un mio domestico sarà mio erede.</span> <span class="verse"><a name="4">4</a>Ed ecco gli fu rivolta questa parola dal Signore: Non costui sarà il tuo erede, ma uno nato da te sarà il tuo erede.</span> <span class="verse"><a name="5">5</a>Poi lo condusse fuori e gli disse: Guarda in cielo e conta le stelle, se riesci a contarle e soggiunse: Tale sarà la tua discendenza.</span> <span class="verse"><a name="6">6</a>Egli credette al Signore, che glielo accreditò come giustizia.</span> <span class="verse"><a name="7">7</a>E gli disse: Io sono il Signore che ti ho fatto uscire da Ur dei Caldei per darti in possesso questo paese.</span> <span class="verse"><a name="8">8</a>Rispose: Signore mio Dio, come potrò sapere che ne avrò il possesso?.</span> <span class="verse"><a name="9">9</a>Gli disse: Prendimi una giovenca di tre anni, una capra di tre anni, un ariete di tre anni, una tortora e un piccione.</span> <span class="verse"><a name="10">10</a>Andò a prendere tutti questi animali, li divise in due e collocò ogni metà di fronte all'altra; non divise però gli uccelli.</span> <span class="verse"><a name="11">11</a>Gli uccelli rapaci calavano su quei cadaveri, ma Abram li scacciava.</span> <span class="verse"><a name="12">12</a>Mentre il sole stava per tramontare, un torpore cadde su Abram, ed ecco un oscuro terrore lo assalì.</span> <span class="verse"><a name="13">13</a>Allora il Signore disse ad Abram: Sappi che i tuoi discendenti saranno forestieri in un paese non loro; saranno fatti schiavi e saranno oppressi per quattrocento anni.</span> <span class="verse"><a name="14">14</a>Ma la nazione che essi avranno servito, la giudicherò io: dopo, essi usciranno con grandi ricchezze.</span> <span class="verse"><a name="15">15</a>Quanto a te, andrai in pace presso i tuoi padri; sarai sepolto dopo una vecchiaia felice.</span> <span class="verse"><a name="16">16</a>Alla quarta generazione torneranno qui, perché l'iniquità degli Amorrei non ha ancora raggiunto il colmo.</span> <span class="verse"><a name="17">17</a>Quando, tramontato il sole, si era fatto buio fitto, ecco un forno fumante e una fiaccola ardente passarono in mezzo agli animali divisi.</span> <span class="verse"><a name="18">18</a>In quel giorno il Signore concluse questa alleanza con Abram: il fiume Eufrate;</span> <span class="verse"><a name="19">19</a>il paese dove abitano i Keniti, i Kenizziti, i Kadmoniti,</span> <span class="verse"><a name="20">20</a>gli Hittiti, i Perizziti, i Refaim,</span> <span class="verse"><a name="21">21</a>gli Amorrei, i Cananei, i Gergesei, gli Evei e i Gebusei.</span> </p></div</div></div></body></html>