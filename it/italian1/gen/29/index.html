<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/gen/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/gen">Genesis</a> &gt <strong>Chapter 29</strong></div><p><span class="verse"><a name="1">1</a>Poi Giacobbe si mise in cammino e andò nel paese degli orientali.</span> <span class="verse"><a name="2">2</a>Vide nella campagna un pozzo e tre greggi di piccolo bestiame, accovacciati vicino, perché a quel pozzo si abbeveravano i greggi, ma la pietra sulla bocca del pozzo era grande.</span> <span class="verse"><a name="3">3</a>Quando tutti i greggi si erano radunati là, i pastori rotolavano la pietra dalla bocca del pozzo e abbeveravano il bestiame; poi rimettevano la pietra al posto sulla bocca del pozzo.</span> <span class="verse"><a name="4">4</a>Giacobbe disse loro: Fratelli miei, di dove siete?. Risposero: Siamo di Carran.</span> <span class="verse"><a name="5">5</a>Disse loro: Conoscete Làbano, figlio di Nacor?. Risposero: Lo conosciamo.</span> <span class="verse"><a name="6">6</a>Disse loro: Sta bene?. Risposero: Sì; ecco la figlia Rachele che viene con il gregge.</span> <span class="verse"><a name="7">7</a>Riprese: Eccoci ancora in pieno giorno: non è tempo di radunare il bestiame. Date da bere al bestiame e andate a pascolare!.</span> <span class="verse"><a name="8">8</a>Risposero: Non possiamo, finché non siano radunati tutti i greggi e si rotoli la pietra dalla bocca del pozzo; allora faremo bere il gregge.</span> <span class="verse"><a name="9">9</a>Egli stava ancora parlando con loro, quando arrivò Rachele con il bestiame del padre, perché era una pastorella.</span> <span class="verse"><a name="10">10</a>Quando Giacobbe vide Rachele, figlia di Làbano, fratello di sua madre, insieme con il bestiame di Làbano, fratello di sua madre, Giacobbe, fattosi avanti, rotolò la pietra dalla bocca del pozzo e fece bere le pecore di Làbano, fratello di sua madre.</span> <span class="verse"><a name="11">11</a>Poi Giacobbe baciò Rachele e pianse ad alta voce.</span> <span class="verse"><a name="12">12</a>Giacobbe rivelò a Rachele che egli era parente del padre di lei, perché figlio di Rebecca. Allora essa corse a riferirlo al padre.</span> <span class="verse"><a name="13">13</a>Quando Làbano seppe che era Giacobbe, il figlio di sua sorella, gli corse incontro, lo abbracciò, lo baciò e lo condusse nella sua casa. Ed egli raccontò a Làbano tutte le sue vicende.</span> <span class="verse"><a name="14">14</a>Allora Làbano gli disse: Davvero tu sei mio osso e mia carne!. Così dimorò presso di lui per un mese.</span> <span class="verse"><a name="15">15</a>Poi Làbano disse a Giacobbe: Poiché sei mio parente, mi dovrai forse servire gratuitamente? Indicami quale deve essere il tuo salario.</span> <span class="verse"><a name="16">16</a>Ora Làbano aveva due figlie; la maggiore si chiamava Lia e la più piccola si chiamava Rachele.</span> <span class="verse"><a name="17">17</a>Lia aveva gli occhi smorti, mentre Rachele era bella di forme e avvenente di aspetto,</span> <span class="verse"><a name="18">18</a>perciò Giacobbe amava Rachele. Disse dunque: Io ti servirò sette anni per Rachele, tua figlia minore.</span> <span class="verse"><a name="19">19</a>Rispose Làbano: Preferisco darla a te piuttosto che a un estraneo. Rimani con me.</span> <span class="verse"><a name="20">20</a>Così Giacobbe servì sette anni per Rachele: gli sembrarono pochi giorni tanto era il suo amore per lei.</span> <span class="verse"><a name="21">21</a>Poi Giacobbe disse a Làbano: Dammi la mia sposa, perché il mio tempo è compiuto e voglio unirmi a lei.</span> <span class="verse"><a name="22">22</a>Allora Làbano radunò tutti gli uomini del luogo e diede un banchetto.</span> <span class="verse"><a name="23">23</a>Ma quando fu sera, egli prese la figlia Lia e la condusse da lui ed egli si unì a lei.</span> <span class="verse"><a name="24">24</a>Làbano diede la propria schiava Zilpa alla figlia, come schiava.</span> <span class="verse"><a name="25">25</a>Quando fu mattina... ecco era Lia! Allora Giacobbe disse a Làbano: Che mi hai fatto? Non è forse per Rachele che sono stato al tuo servizio? Perché mi hai ingannato?.</span> <span class="verse"><a name="26">26</a>Rispose Làbano: Non si usa far così nel nostro paese, dare, cioè, la più piccola prima della maggiore.</span> <span class="verse"><a name="27">27</a>Finisci questa settimana nuziale, poi ti darò anche quest'altra per il servizio che tu presterai presso di me per altri sette anni.</span> <span class="verse"><a name="28">28</a>Giacobbe fece così: terminò la settimana nuziale e allora Làbano gli diede in moglie la figlia Rachele.</span> <span class="verse"><a name="29">29</a>Làbano diede alla figlia Rachele la propria schiava Bila, come schiava.</span> <span class="verse"><a name="30">30</a>Egli si unì anche a Rachele e amò Rachele più di Lia. Fu ancora al servizio di lui per altri sette anni.</span> <span class="verse"><a name="31">31</a>Ora il Signore, vedendo che Lia veniva trascurata, la rese feconda, mentre Rachele rimaneva sterile.</span> <span class="verse"><a name="32">32</a>Così Lia concepì e partorì un figlio e lo chiamò Ruben, perché disse: Il Signore ha visto la mia umiliazione; certo, ora mio marito mi amerà.</span> <span class="verse"><a name="33">33</a>Poi concepì ancora un figlio e disse: Il Signore ha udito che io ero trascurata e mi ha dato anche questo. E lo chiamò Simeone.</span> <span class="verse"><a name="34">34</a>Poi concepì ancora e partorì un figlio e disse: Questa volta mio marito mi si affezionerà, perché gli ho partorito tre figli. Per questo lo chiamò Levi.</span> <span class="verse"><a name="35">35</a>Concepì ancora e partorì un figlio e disse: Questa volta loderò il Signore. Per questo lo chiamò Giuda. Poi cessò di avere figli.</span> </p></div</div></div></body></html>