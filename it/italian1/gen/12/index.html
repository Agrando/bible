<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/gen/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/gen">Genesis</a> &gt <strong>Chapter 12</strong></div><p><span class="verse"><a name="1">1</a>Il Signore disse ad Abram: e dalla casa di tuo padre, verso il paese che io ti indicherò.</span> <span class="verse"><a name="2">2</a>Farò di te un grande popolo e ti benedirò, renderò grande il tuo nome e diventerai una benedizione.</span> <span class="verse"><a name="3">3</a>Benedirò coloro che ti benediranno e coloro che ti malediranno maledirò e in te si diranno benedette tutte le famiglie della terra.</span> <span class="verse"><a name="4">4</a>Allora Abram partì, come gli aveva ordinato il Signore, e con lui partì Lot. Abram aveva settantacinque anni quando lasciò Carran.</span> <span class="verse"><a name="5">5</a>Abram dunque prese la moglie Sarai, e Lot, figlio di suo fratello, e tutti i beni che avevano acquistati in Carran e tutte le persone che lì si erano procurate e si incamminarono verso il paese di Canaan. Arrivarono al paese di Canaan</span> <span class="verse"><a name="6">6</a>e Abram attraversò il paese fino alla località di Sichem, presso la Quercia di More. Nel paese si trovavano allora i Cananei.</span> <span class="verse"><a name="7">7</a>Il Signore apparve ad Abram e gli disse: Alla tua discendenza io darò questo paese. Allora Abram costruì in quel posto un altare al Signore che gli era apparso.</span> <span class="verse"><a name="8">8</a>Di là passò sulle montagne a oriente di Betel e piantò la tenda, avendo Betel ad occidente e Ai ad oriente. Lì costruì un altare al Signore e invocò il nome del Signore.</span> <span class="verse"><a name="9">9</a>Poi Abram levò la tenda per accamparsi nel Negheb.</span> <span class="verse"><a name="10">10</a>Venne una carestia nel paese e Abram scese in Egitto per soggiornarvi, perché la carestia gravava sul paese.</span> <span class="verse"><a name="11">11</a>Ma, quando fu sul punto di entrare in Egitto, disse alla moglie Sarai: Vedi, io so che tu sei donna di aspetto avvenente.</span> <span class="verse"><a name="12">12</a>Quando gli Egiziani ti vedranno, penseranno: Costei è sua moglie, e mi uccideranno, mentre lasceranno te in vita.</span> <span class="verse"><a name="13">13</a>Dì dunque che tu sei mia sorella, perché io sia trattato bene per causa tua e io viva per riguardo a te.</span> <span class="verse"><a name="14">14</a>Appunto quando Abram arrivò in Egitto, gli Egiziani videro che la donna era molto avvenente.</span> <span class="verse"><a name="15">15</a>La osservarono gli ufficiali del faraone e ne fecero le lodi al faraone; così la donna fu presa e condotta nella casa del faraone.</span> <span class="verse"><a name="16">16</a>Per riguardo a lei, egli trattò bene Abram, che ricevette greggi e armenti e asini, schiavi e schiave, asine e cammelli.</span> <span class="verse"><a name="17">17</a>Ma il Signore colpì il faraone e la sua casa con grandi piaghe, per il fatto di Sarai, moglie di Abram.</span> <span class="verse"><a name="18">18</a>Allora il faraone convocò Abram e gli disse: Che mi hai fatto? Perché non mi hai dichiarato che era tua moglie?</span> <span class="verse"><a name="19">19</a>Perché hai detto: E' mia sorella, così che io me la sono presa in moglie? E ora eccoti tua moglie: prendila e vàttene!.</span> <span class="verse"><a name="20">20</a>Poi il faraone lo affidò ad alcuni uomini che lo accompagnarono fuori della frontiera insieme con la moglie e tutti i suoi averi.</span> </p></div</div></div></body></html>