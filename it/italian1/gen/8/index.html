<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/gen/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/gen">Genesis</a> &gt <strong>Chapter 8</strong></div><p><span class="verse"><a name="1">1</a>Dio si ricordò di Noè, di tutte le fiere e di tutti gli animali domestici che erano con lui nell'arca. Dio fece passare un vento sulla terra e le acque si abbassarono.</span> <span class="verse"><a name="2">2</a>Le fonti dell'abisso e le cateratte del cielo furono chiuse e fu trattenuta la pioggia dal cielo;</span> <span class="verse"><a name="3">3</a>le acque andarono via via ritirandosi dalla terra e calarono dopo centocinquanta giorni.</span> <span class="verse"><a name="4">4</a>Nel settimo mese, il diciassette del mese, l'arca si posò sui monti dell'Ararat.</span> <span class="verse"><a name="5">5</a>Le acque andarono via via diminuendo fino al decimo mese. Nel decimo mese, il primo giorno del mese, apparvero le cime dei monti.</span> <span class="verse"><a name="6">6</a>Trascorsi quaranta giorni, Noè aprì la finestra che aveva fatta nell'arca e fece uscire un corvo per vedere se le acque si fossero ritirate.</span> <span class="verse"><a name="7">7</a>Esso uscì andando e tornando finché si prosciugarono le acque sulla terra.</span> <span class="verse"><a name="8">8</a>Noè poi fece uscire una colomba, per vedere se le acque si fossero ritirate dal suolo;</span> <span class="verse"><a name="9">9</a>ma la colomba, non trovando dove posare la pianta del piede, tornò a lui nell'arca, perché c'era ancora l'acqua su tutta la terra. Egli stese la mano, la prese e la fece rientrare presso di sé nell'arca.</span> <span class="verse"><a name="10">10</a>Attese altri sette giorni e di nuovo fece uscire la colomba dall'arca</span> <span class="verse"><a name="11">11</a>e la colomba tornò a lui sul far della sera; ecco, essa aveva nel becco un ramoscello di ulivo. Noè comprese che le acque si erano ritirate dalla terra.</span> <span class="verse"><a name="12">12</a>Aspettò altri sette giorni, poi lasciò andare la colomba; essa non tornò più da lui.</span> <span class="verse"><a name="13">13</a>L'anno seicentouno della vita di Noè, il primo mese, il primo giorno del mese, le acque si erano prosciugate sulla terra; Noè tolse la copertura dell'arca ed ecco la superficie del suolo era asciutta.</span> <span class="verse"><a name="14">14</a>Nel secondo mese, il ventisette del mese, tutta la terra fu asciutta.</span> <span class="verse"><a name="15">15</a>Dio ordinò a Noè:</span> <span class="verse"><a name="16">16</a>Esci dall'arca tu e tua moglie, i tuoi figli e le mogli dei tuoi figli con te.</span> <span class="verse"><a name="17">17</a>Tutti gli animali d'ogni specie che hai con te, uccelli, bestiame e tutti i rettili che strisciano sulla terra, falli uscire con te, perché possano diffondersi sulla terra, siano fecondi e si moltiplichino su di essa.</span> <span class="verse"><a name="18">18</a>Noè uscì con i figli, la moglie e le mogli dei figli.</span> <span class="verse"><a name="19">19</a>Tutti i viventi e tutto il bestiame e tutti gli uccelli e tutti i rettili che strisciano sulla terra, secondo la loro specie, uscirono dall'arca.</span> <span class="verse"><a name="20">20</a>Allora Noè edificò un altare al Signore; prese ogni sorta di animali mondi e di uccelli mondi e offrì olocausti sull'altare.</span> <span class="verse"><a name="21">21</a>Il Signore ne odorò la soave fragranza e pensò: Non maledirò più il suolo a causa dell'uomo, perché l'istinto del cuore umano è incline al male fin dalla adolescenza; né colpirò più ogni essere vivente come ho fatto.</span> <span class="verse"><a name="22">22</a>Finché durerà la terra, seme e messe, freddo e caldo, estate e inverno, giorno e notte non cesseranno.</span> </p></div</div></div></body></html>