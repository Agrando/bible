<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/gen/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/gen">Genesis</a> &gt <strong>Chapter 4</strong></div><p><span class="verse"><a name="1">1</a>Adamo si unì a Eva sua moglie, la quale concepì e partorì Caino e disse: Ho acquistato un uomo dal Signore.</span> <span class="verse"><a name="2">2</a>Poi partorì ancora suo fratello Abele. Ora Abele era pastore di greggi e Caino lavoratore del suolo.</span> <span class="verse"><a name="3">3</a>Dopo un certo tempo, Caino offrì frutti del suolo in sacrificio al Signore;</span> <span class="verse"><a name="4">4</a>anche Abele offrì primogeniti del suo gregge e il loro grasso. Il Signore gradì Abele e la sua offerta,</span> <span class="verse"><a name="5">5</a>ma non gradì Caino e la sua offerta. Caino ne fu molto irritato e il suo volto era abbattuto.</span> <span class="verse"><a name="6">6</a>Il Signore disse allora a Caino: Perché sei irritato e perché è abbattuto il tuo volto?</span> <span class="verse"><a name="7">7</a>Se agisci bene, non dovrai forse tenerlo alto? Ma se non agisci bene, il peccato è accovacciato alla tua porta; verso di te è il suo istinto, ma tu dòminalo.</span> <span class="verse"><a name="8">8</a>Caino disse al fratello Abele: Andiamo in campagna!. Mentre erano in campagna, Caino alzò la mano contro il fratello Abele e lo uccise.</span> <span class="verse"><a name="9">9</a>Allora il Signore disse a Caino: Dov'è Abele, tuo fratello?. Egli rispose: Non lo so. Sono forse il guardiano di mio fratello?.</span> <span class="verse"><a name="10">10</a>Riprese: Che hai fatto? La voce del sangue di tuo fratello grida a me dal suolo!</span> <span class="verse"><a name="11">11</a>Ora sii maledetto lungi da quel suolo che per opera della tua mano ha bevuto il sangue di tuo fratello.</span> <span class="verse"><a name="12">12</a>Quando lavorerai il suolo, esso non ti darà più i suoi prodotti: ramingo e fuggiasco sarai sulla terra.</span> <span class="verse"><a name="13">13</a>Disse Caino al Signore: Troppo grande è la mia colpa per ottenere perdono?</span> <span class="verse"><a name="14">14</a>Ecco, tu mi scacci oggi da questo suolo e io mi dovrò nascondere lontano da te; io sarò ramingo e fuggiasco sulla terra e chiunque mi incontrerà mi potrà uccidere.</span> <span class="verse"><a name="15">15</a>Ma il Signore gli disse: Però chiunque ucciderà Caino subirà la vendetta sette volte!. Il Signore impose a Caino un segno, perché non lo colpisse chiunque l'avesse incontrato.</span> <span class="verse"><a name="16">16</a>Caino si allontanò dal Signore e abitò nel paese di Nod, ad oriente di Eden.</span> <span class="verse"><a name="17">17</a>Ora Caino si unì alla moglie che concepì e partorì Enoch; poi divenne costruttore di una città, che chiamò Enoch, dal nome del figlio.</span> <span class="verse"><a name="18">18</a>A Enoch nacque Irad; Irad generò Mecuiaèl e Mecuiaèl generò Metusaèl e Metusaèl generò Lamech.</span> <span class="verse"><a name="19">19</a>Lamech si prese due mogli: una chiamata Ada e l'altra chiamata Zilla.</span> <span class="verse"><a name="20">20</a>Ada partorì Iabal: egli fu il padre di quanti abitano sotto le tende presso il bestiame.</span> <span class="verse"><a name="21">21</a>Il fratello di questi si chiamava Iubal: egli fu il padre di tutti i suonatori di cetra e di flauto.</span> <span class="verse"><a name="22">22</a>Zilla a sua volta partorì Tubalkàin, il fabbro, padre di quanti lavorano il rame e il ferro. La sorella di Tubalkàin fu Naama.</span> <span class="verse"><a name="23">23</a>Lamech disse alle mogli: mogli di Lamech, porgete l'orecchio al mio dire: Ho ucciso un uomo per una mia scalfittura e un ragazzo per un mio livido.</span> <span class="verse"><a name="24">24</a>Sette volte sarà vendicato Caino ma Lamech settantasette.</span> <span class="verse"><a name="25">25</a>Adamo si unì di nuovo alla moglie, che partorì un figlio e lo chiamò Set. Perché - disse - Dio mi ha concesso un'altra discendenza al posto di Abele, poiché Caino l'ha ucciso.</span> <span class="verse"><a name="26">26</a>Anche a Set nacque un figlio, che egli chiamò Enos. Allora si cominciò ad invocare il nome del Signore.</span> </p></div</div></div></body></html>