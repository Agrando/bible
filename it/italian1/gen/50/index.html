<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 50</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/gen/50"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/gen">Genesis</a> &gt <strong>Chapter 50</strong></div><p><span class="verse"><a name="1">1</a>Allora Giuseppe si gettò sulla faccia di suo padre, pianse su di lui e lo baciò.</span> <span class="verse"><a name="2">2</a>Poi Giuseppe ordinò ai suoi medici di imbalsamare suo padre. I medici imbalsamarono Israele</span> <span class="verse"><a name="3">3</a>e vi impiegarono quaranta giorni, perché tanti ne occorrono per l'imbalsamazione. Gli Egiziani lo piansero settanta giorni.</span> <span class="verse"><a name="4">4</a>Passati i giorni del lutto, Giuseppe parlò alla casa del faraone: Se ho trovato grazia ai vostri occhi, vogliate riferire agli orecchi del faraone queste parole:</span> <span class="verse"><a name="5">5</a>Mio padre mi ha fatto giurare: Ecco, io sto per morire: tu devi seppellirmi nel sepolcro che mi sono scavato nel paese di Canaan. Ora, possa io andare a seppellire mio padre e tornare.</span> <span class="verse"><a name="6">6</a>Il faraone rispose: Và e seppellisci tuo padre com'egli ti ha fatto giurare.</span> <span class="verse"><a name="7">7</a>Allora Giuseppe andò a seppellire suo padre e con lui andarono tutti i ministri del faraone, gli anziani della sua casa, tutti gli anziani del paese d'Egitto,</span> <span class="verse"><a name="8">8</a>tutta la casa di Giuseppe e i suoi fratelli e la casa di suo padre. Soltanto i loro bambini e i loro greggi e i loro armenti essi lasciarono nel paese di Gosen.</span> <span class="verse"><a name="9">9</a>Andarono con lui anche i carri da guerra e la cavalleria, così da formare una carovana imponente.</span> <span class="verse"><a name="10">10</a>Quando arrivarono all'Aia di Atad, che è al di là del Giordano, fecero un lamento molto grande e solenne ed egli celebrò per suo padre un lutto di sette giorni.</span> <span class="verse"><a name="11">11</a>I Cananei che abitavano il paese videro il lutto alla Aia di Atad e dissero: E' un lutto grave questo per gli Egiziani. Per questo la si chiamò Abel-Mizraim, che si trova al di là del Giordano.</span> <span class="verse"><a name="12">12</a>Poi i suoi figli fecero per lui così come aveva loro comandato.</span> <span class="verse"><a name="13">13</a>I suoi figli lo portarono nel paese di Canaan e lo seppellirono nella caverna del campo di Macpela, quel campo che Abramo aveva acquistato, come proprietà sepolcrale, da Efron l'Hittita, e che si trova di fronte a Mamre.</span> <span class="verse"><a name="14">14</a>Dopo aver sepolto suo padre, Giuseppe tornò in Egitto insieme con i suoi fratelli e con quanti erano andati con lui a seppellire suo padre.</span> <span class="verse"><a name="15">15</a>Ma i fratelli di Giuseppe cominciarono ad aver paura, dato che il loro padre era morto, e dissero: Chissà se Giuseppe non ci tratterà da nemici e non ci renderà tutto il male che noi gli abbiamo fatto?.</span> <span class="verse"><a name="16">16</a>Allora mandarono a dire a Giuseppe: Tuo padre prima di morire ha dato quest'ordine:</span> <span class="verse"><a name="17">17</a>Direte a Giuseppe: Perdona il delitto dei tuoi fratelli e il loro peccato, perché ti hanno fatto del male! Perdona dunque il delitto dei servi del Dio di tuo padre!. Giuseppe pianse quando gli si parlò così.</span> <span class="verse"><a name="18">18</a>E i suoi fratelli andarono e si gettarono a terra davanti a lui e dissero: Eccoci tuoi schiavi!.</span> <span class="verse"><a name="19">19</a>Ma Giuseppe disse loro: Non temete. Sono io forse al posto di Dio?</span> <span class="verse"><a name="20">20</a>Se voi avevate pensato del male contro di me, Dio ha pensato di farlo servire a un bene, per compiere quello che oggi si avvera: far vivere un popolo numeroso.</span> <span class="verse"><a name="21">21</a>Dunque non temete, io provvederò al sostentamento per voi e per i vostri bambini. Così li consolò e fece loro coraggio.</span> <span class="verse"><a name="22">22</a>Ora Giuseppe con la famiglia di suo padre abitò in Egitto; Giuseppe visse centodieci anni.</span> <span class="verse"><a name="23">23</a>Così Giuseppe vide i figli di Efraim fino alla terza generazione e anche i figli di Machir, figlio di Manasse, nacquero sulle ginocchia di Giuseppe.</span> <span class="verse"><a name="24">24</a>Poi Giuseppe disse ai fratelli: Io sto per morire, ma Dio verrà certo a visitarvi e vi farà uscire da questo paese verso il paese ch'egli ha promesso con giuramento ad Abramo, a Isacco e a Giacobbe.</span> <span class="verse"><a name="25">25</a>Giuseppe fece giurare ai figli di Israele così: Dio verrà certo a visitarvi e allora voi porterete via di qui le mie ossa.</span> <span class="verse"><a name="26">26</a>Poi Giuseppe morì all'età di centodieci anni; lo imbalsamarono e fu posto in un sarcofago in Egitto.</span> </p></div</div></div></body></html>