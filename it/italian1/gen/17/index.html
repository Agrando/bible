<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/gen/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/gen">Genesis</a> &gt <strong>Chapter 17</strong></div><p><span class="verse"><a name="1">1</a>Quando Abram ebbe novantanove anni, il Signore gli apparve e gli disse: cammina davanti a me e sii integro.</span> <span class="verse"><a name="2">2</a>Porrò la mia alleanza tra me e te e ti renderò numeroso molto, molto.</span> <span class="verse"><a name="3">3</a>Subito Abram si prostrò con il viso a terra e Dio parlò con lui:</span> <span class="verse"><a name="4">4</a>Eccomi: la mia alleanza è con te e sarai padre di una moltitudine di popoli.</span> <span class="verse"><a name="5">5</a>Non ti chiamerai più Abram ma ti chiamerai Abraham perché padre di una moltitudine di popoli ti renderò.</span> <span class="verse"><a name="6">6</a>E ti renderò molto, molto fecondo; ti farò diventare nazioni e da te nasceranno dei re.</span> <span class="verse"><a name="7">7</a>Stabilirò la mia alleanza con te e con la tua discendenza dopo di te di generazione in generazione, come alleanza perenne, per essere il Dio tuo e della tua discendenza dopo di te.</span> <span class="verse"><a name="8">8</a>Darò a te e alla tua discendenza dopo di te il paese dove sei straniero, tutto il paese di Canaan in possesso perenne; sarò il vostro Dio.</span> <span class="verse"><a name="9">9</a>Disse Dio ad Abramo: Da parte tua devi osservare la mia alleanza, tu e la tua discendenza dopo di te di generazione in generazione.</span> <span class="verse"><a name="10">10</a>Questa è la mia alleanza che dovete osservare, alleanza tra me e voi e la tua discendenza dopo di te: sia circonciso tra di voi ogni maschio.</span> <span class="verse"><a name="11">11</a>Vi lascerete circoncidere la carne del vostro membro e ciò sarà il segno dell'alleanza tra me e voi.</span> <span class="verse"><a name="12">12</a>Quando avrà otto giorni, sarà circonciso tra di voi ogni maschio di generazione in generazione, tanto quello nato in casa come quello comperato con denaro da qualunque straniero che non sia della tua stirpe.</span> <span class="verse"><a name="13">13</a>Deve essere circonciso chi è nato in casa e chi viene comperato con denaro; così la mia alleanza sussisterà nella vostra carne come alleanza perenne.</span> <span class="verse"><a name="14">14</a>Il maschio non circonciso, di cui cioè non sarà stata circoncisa la carne del membro, sia eliminato dal suo popolo: ha violato la mia alleanza.</span> <span class="verse"><a name="15">15</a>Dio aggiunse ad Abramo: Quanto a Sarai tua moglie, non la chiamerai più Sarai, ma Sara.</span> <span class="verse"><a name="16">16</a>Io la benedirò e anche da lei ti darò un figlio; la benedirò e diventerà nazioni e re di popoli nasceranno da lei.</span> <span class="verse"><a name="17">17</a>Allora Abramo si prostrò con la faccia a terra e rise e pensò: Ad uno di cento anni può nascere un figlio? E Sara all'età di novanta anni potrà partorire?.</span> <span class="verse"><a name="18">18</a>Abramo disse a Dio: Se almeno Ismaele potesse vivere davanti a te!.</span> <span class="verse"><a name="19">19</a>E Dio disse: No, Sara, tua moglie, ti partorirà un figlio e lo chiamerai Isacco. Io stabilirò la mia alleanza con lui come alleanza perenne, per essere il Dio suo e della sua discendenza dopo di lui.</span> <span class="verse"><a name="20">20</a>Anche riguardo a Ismaele io ti ho esaudito: ecco, io lo benedico e lo renderò fecondo e molto, molto numeroso: dodici principi egli genererà e di lui farò una grande nazione.</span> <span class="verse"><a name="21">21</a>Ma stabilirò la mia alleanza con Isacco, che Sara ti partorirà a questa data l'anno venturo.</span> <span class="verse"><a name="22">22</a>Dio terminò così di parlare con lui e, salendo in alto, lasciò Abramo.</span> <span class="verse"><a name="23">23</a>Allora Abramo prese Ismaele suo figlio e tutti i nati nella sua casa e tutti quelli comperati con il suo denaro, tutti i maschi appartenenti al personale della casa di Abramo, e circoncise la carne del loro membro in quello stesso giorno, come Dio gli aveva detto.</span> <span class="verse"><a name="24">24</a>Ora Abramo aveva novantanove anni, quando si fece circoncidere la carne del membro.</span> <span class="verse"><a name="25">25</a>Ismaele suo figlio aveva tredici anni quando gli fu circoncisa la carne del membro.</span> <span class="verse"><a name="26">26</a>In quello stesso giorno furono circoncisi Abramo e Ismaele suo figlio.</span> <span class="verse"><a name="27">27</a>E tutti gli uomini della sua casa, i nati in casa e i comperati con denaro dagli stranieri, furono circoncisi con lui.</span> </p></div</div></div></body></html>