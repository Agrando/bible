<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/gen/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/gen">Genesis</a> &gt <strong>Chapter 38</strong></div><p><span class="verse"><a name="1">1</a>In quel tempo Giuda si separò dai suoi fratelli e si stabilì presso un uomo di Adullam, di nome Chira.</span> <span class="verse"><a name="2">2</a>Qui Giuda vide la figlia di un Cananeo chiamato Sua, la prese in moglie e si unì a lei.</span> <span class="verse"><a name="3">3</a>Essa concepì e partorì un figlio e lo chiamò Er.</span> <span class="verse"><a name="4">4</a>Poi concepì ancora e partorì un figlio e lo chiamò Onan.</span> <span class="verse"><a name="5">5</a>Ancora un'altra volta partorì un figlio e lo chiamò Sela. Essa si trovava in Chezib, quando lo partorì.</span> <span class="verse"><a name="6">6</a>Giuda prese una moglie per il suo primogenito Er, la quale si chiamava Tamar.</span> <span class="verse"><a name="7">7</a>Ma Er, primogenito di Giuda, si rese odioso al Signore e il Signore lo fece morire.</span> <span class="verse"><a name="8">8</a>Allora Giuda disse a Onan: Unisciti alla moglie del fratello, compi verso di lei il dovere di cognato e assicura così una posterità per il fratello.</span> <span class="verse"><a name="9">9</a>Ma Onan sapeva che la prole non sarebbe stata considerata come sua; ogni volta che si univa alla moglie del fratello, disperdeva per terra, per non dare una posterità al fratello.</span> <span class="verse"><a name="10">10</a>Ciò che egli faceva non fu gradito al Signore, il quale fece morire anche lui.</span> <span class="verse"><a name="11">11</a>Allora Giuda disse alla nuora Tamar: Ritorna a casa da tuo padre come vedova fin quando il mio figlio Sela sarà cresciuto. Perché pensava: Che non muoia anche questo come i suoi fratelli!. Così Tamar se ne andò e ritornò alla casa del padre.</span> <span class="verse"><a name="12">12</a>Passarono molti giorni e morì la figlia di Sua, moglie di Giuda. Quando Giuda ebbe finito il lutto, andò a Timna da quelli che tosavano il suo gregge e con lui vi era Chira, il suo amico di Adullam.</span> <span class="verse"><a name="13">13</a>Fu portata a Tamar questa notizia: Ecco, tuo suocero va a Timna per la tosatura del suo gregge.</span> <span class="verse"><a name="14">14</a>Allora Tamar si tolse gli abiti vedovili, si coprì con il velo e se lo avvolse intorno, poi si pose a sedere all'ingresso di Enaim, che è sulla strada verso Timna. Aveva visto infatti che Sela era ormai cresciuto, ma che lei non gli era stata data in moglie.</span> <span class="verse"><a name="15">15</a>Giuda la vide e la credette una prostituta, perché essa si era coperta la faccia.</span> <span class="verse"><a name="16">16</a>Egli si diresse su quella strada verso di lei e disse: Lascia che io venga con te!. Non sapeva infatti che quella fosse la sua nuora. Essa disse: Che mi darai per venire con me?.</span> <span class="verse"><a name="17">17</a>Rispose: Io ti manderò un capretto del gregge. Essa riprese: Mi dai un pegno fin quando me lo avrai mandato?.</span> <span class="verse"><a name="18">18</a>Egli disse: Qual è il pegno che ti devo dare?. Rispose: Il tuo sigillo, il tuo cordone e il bastone che hai in mano. Allora glieli diede e le si unì. Essa concepì da lui.</span> <span class="verse"><a name="19">19</a>Poi si alzò e se ne andò; si tolse il velo e rivestì gli abiti vedovili.</span> <span class="verse"><a name="20">20</a>Giuda mandò il capretto per mezzo del suo amico di Adullam, per riprendere il pegno dalle mani di quella donna, ma quegli non la trovò.</span> <span class="verse"><a name="21">21</a>Domandò agli uomini di quel luogo: Dov'è quella prostituta che stava in Enaim sulla strada?. Ma risposero: Non c'è stata qui nessuna prostituta.</span> <span class="verse"><a name="22">22</a>Così tornò da Giuda e disse: Non l'ho trovata; anche gli uomini di quel luogo dicevano: Non c'è stata qui nessuna prostituta.</span> <span class="verse"><a name="23">23</a>Allora Giuda disse: Se li tenga! Altrimenti ci esponiamo agli scherni. Vedi che le ho mandato questo capretto, ma tu non l'hai trovata.</span> <span class="verse"><a name="24">24</a>Circa tre mesi dopo, fu portata a Giuda questa notizia: Tamar, la tua nuora, si è prostituita e anzi è incinta a causa della prostituzione. Giuda disse: Conducetela fuori e sia bruciata!.</span> <span class="verse"><a name="25">25</a>Essa veniva gia condotta fuori, quando mandò a dire al suocero: Dell'uomo a cui appartengono questi oggetti io sono incinta. E aggiunse: Riscontra, dunque, di chi siano questo sigillo, questi cordoni e questo bastone.</span> <span class="verse"><a name="26">26</a>Giuda li riconobbe e disse: Essa è più giusta di me, perché io non l'ho data a mio figlio Sela. E non ebbe più rapporti con lei.</span> <span class="verse"><a name="27">27</a>Quand'essa fu giunta al momento di partorire, ecco aveva nel grembo due gemelli.</span> <span class="verse"><a name="28">28</a>Durante il parto, uno di essi mise fuori una mano e la levatrice prese un filo scarlatto e lo legò attorno a quella mano, dicendo: Questi è uscito per primo.</span> <span class="verse"><a name="29">29</a>Ma, quando questi ritirò la mano, ecco uscì suo fratello. Allora essa disse: Come ti sei aperta una breccia? e lo si chiamò Perez.</span> <span class="verse"><a name="30">30</a>Poi uscì suo fratello, che aveva il filo scarlatto alla mano, e lo si chiamò Zerach.</span> </p></div</div></div></body></html>