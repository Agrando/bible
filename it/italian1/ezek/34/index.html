<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ezek/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ezek">Ezekiel</a> &gt <strong>Chapter 34</strong></div><p><span class="verse"><a name="1">1</a>Mi fu rivolta questa parola del Signore:</span> <span class="verse"><a name="2">2</a>Figlio dell'uomo, profetizza contro i pastori d'Israele, predici e riferisci ai pastori: Dice il Signore Dio: Guai ai pastori d'Israele, che pascono se stessi! I pastori non dovrebbero forse pascere il gregge?</span> <span class="verse"><a name="3">3</a>Vi nutrite di latte, vi rivestite di lana, ammazzate le pecore più grasse, ma non pascolate il gregge.</span> <span class="verse"><a name="4">4</a>Non avete reso la forza alle pecore deboli, non avete curato le inferme, non avete fasciato quelle ferite, non avete riportato le disperse. Non siete andati in cerca delle smarrite, ma le avete guidate con crudeltà e violenza.</span> <span class="verse"><a name="5">5</a>Per colpa del pastore si sono disperse e son preda di tutte le bestie selvatiche: sono sbandate.</span> <span class="verse"><a name="6">6</a>Vanno errando tutte le mie pecore in tutto il paese e nessuno va in cerca di loro e se ne cura.</span> <span class="verse"><a name="7">7</a>Perciò, pastori, ascoltate la parola del Signore:</span> <span class="verse"><a name="8">8</a>Com'è vero ch'io vivo, - parla il Signore Dio - poiché il mio gregge è diventato una preda e le mie pecore il pasto d'ogni bestia selvatica per colpa del pastore e poiché i miei pastori non sono andati in cerca del mio gregge - hanno pasciuto se stessi senza aver cura del mio gregge -</span> <span class="verse"><a name="9">9</a>udite quindi, pastori, la parola del Signore:</span> <span class="verse"><a name="10">10</a>Dice il Signore Dio: Eccomi contro i pastori: chiederò loro conto del mio gregge e non li lascerò più pascolare il mio gregge, così i pastori non pasceranno più se stessi, ma strapperò loro di bocca le mie pecore e non saranno più il loro pasto.</span> <span class="verse"><a name="11">11</a>Perché dice il Signore Dio: Ecco, io stesso cercherò le mie pecore e ne avrò cura.</span> <span class="verse"><a name="12">12</a>Come un pastore passa in rassegna il suo gregge quando si trova in mezzo alle sue pecore che erano state disperse, così io passerò in rassegna le mie pecore e le radunerò da tutti i luoghi dove erano disperse nei giorni nuvolosi e di caligine.</span> <span class="verse"><a name="13">13</a>Le ritirerò dai popoli e le radunerò da tutte le regioni. Le ricondurrò nella loro terra e le farò pascolare sui monti d'Israele, nelle valli e in tutte le praterie della regione.</span> <span class="verse"><a name="14">14</a>Le condurrò in ottime pasture e il loro ovile sarà sui monti alti d'Israele; là riposeranno in un buon ovile e avranno rigogliosi pascoli sui monti d'Israele.</span> <span class="verse"><a name="15">15</a>Io stesso condurrò le mie pecore al pascolo e io le farò riposare. Oracolo del Signore Dio.</span> <span class="verse"><a name="16">16</a>Andrò in cerca della pecora perduta e ricondurrò all'ovile quella smarrita; fascerò quella ferita e curerò quella malata, avrò cura della grassa e della forte; le pascerò con giustizia.</span> <span class="verse"><a name="17">17</a>A te, mio gregge, dice il Signore Dio: Ecco, io giudicherò fra pecora e pecora, fra montoni e capri.</span> <span class="verse"><a name="18">18</a>Non vi basta pascolare in buone pasture, volete calpestare con i piedi il resto della vostra pastura; non vi basta bere acqua chiara, volete intorbidare con i piedi quella che resta.</span> <span class="verse"><a name="19">19</a>Le mie pecore devono brucare ciò che i vostri piedi hanno calpestato e bere ciò che i vostri piedi hanno intorbidato.</span> <span class="verse"><a name="20">20</a>Perciò dice il Signore Dio a loro riguardo: Ecco, io giudicherò fra pecora grassa e pecora magra.</span> <span class="verse"><a name="21">21</a>Poiché voi avete spinto con il fianco e con le spalle e cozzato con le corna le più deboli fino a cacciarle e disperderle,</span> <span class="verse"><a name="22">22</a>io salverò le mie pecore e non saranno più oggetto di preda: farò giustizia fra pecora e pecora.</span> <span class="verse"><a name="23">23</a>Susciterò per loro un pastore che le pascerà, Davide mio servo. Egli le condurrà al pascolo, sarà il loro pastore;</span> <span class="verse"><a name="24">24</a>io, il Signore, sarò il loro Dio e Davide mio servo sarà principe in mezzo a loro: io, il Signore, ho parlato.</span> <span class="verse"><a name="25">25</a>Stringerò con esse un'alleanza di pace e farò sparire dal paese le bestie nocive, cosicché potranno dimorare tranquille anche nel deserto e riposare nelle selve.</span> <span class="verse"><a name="26">26</a>Farò di loro e delle regioni attorno al mio colle una benedizione: manderò la pioggia a tempo opportuno e sarà pioggia di benedizione.</span> <span class="verse"><a name="27">27</a>Gli alberi del campo daranno i loro frutti e la terra i suoi prodotti; essi abiteranno in piena sicurezza nella loro terra. Sapranno che io sono il Signore, quando avrò spezzato le spranghe del loro giogo e li avrò liberati dalle mani di coloro che li tiranneggiano.</span> <span class="verse"><a name="28">28</a>Non saranno più preda delle genti, né li divoreranno le fiere selvatiche, ma saranno al sicuro e nessuno li spaventerà.</span> <span class="verse"><a name="29">29</a>Farò germogliare per loro una florida vegetazione; non saranno più consumati dalla fame nel paese e non soffriranno più il disprezzo delle genti.</span> <span class="verse"><a name="30">30</a>Sapranno che io, il Signore, sono il loro Dio e loro, la gente d'Israele, sono il mio popolo. Parola del Signore Dio.</span> <span class="verse"><a name="31">31</a>Voi, mie pecore, siete il gregge del mio pascolo e io sono il vostro Dio. Oracolo del Signore Dio.</span> </p></div</div></div></body></html>