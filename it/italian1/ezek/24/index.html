<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ezek/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ezek">Ezekiel</a> &gt <strong>Chapter 24</strong></div><p><span class="verse"><a name="1">1</a>Il dieci del decimo mese, dell'anno nono, mi fu rivolta questa parola del Signore:</span> <span class="verse"><a name="2">2</a>Figlio dell'uomo, metti per iscritto la data di oggi, di questo giorno, perché proprio oggi il re di Babilonia punta contro Gerusalemme.</span> <span class="verse"><a name="3">3</a>Proponi una parabola a questa genìa di ribelli dicendo loro: Così dice il Signore Dio: mettila e versavi acqua.</span> <span class="verse"><a name="4">4</a>Mettici dentro i pezzi di carne, tutti i pezzi buoni, la coscia e la spalla, e riempila di ossi scelti;</span> <span class="verse"><a name="5">5</a>prendi il meglio del gregge. Mettici sotto la legna e falla bollire molto, sì che si cuociano dentro anche gli ossi.</span> <span class="verse"><a name="6">6</a>Poiché dice il Signore Dio: Guai alla città sanguinaria, alla pentola arrugginita, da cui non si stacca la ruggine! Vuotala pezzo per pezzo, senza fare le parti,</span> <span class="verse"><a name="7">7</a>poiché il suo sangue è dentro, lo ha versato sulla nuda roccia, non l'ha sparso in terra per ricoprirlo di polvere.</span> <span class="verse"><a name="8">8</a>Per provocare la mia collera, per farne vendetta, ha posto il suo sangue sulla nuda roccia, senza ricoprirlo.</span> <span class="verse"><a name="9">9</a>Perciò dice il Signore Dio: Guai alla città sanguinaria! Anch'io farò grande il rogo.</span> <span class="verse"><a name="10">10</a>Ammassa la legna, fà divampare il fuoco, fà consumare la carne, riducila in poltiglia e le ossa siano riarse.</span> <span class="verse"><a name="11">11</a>Vuota la pentola sulla brace, perché si riscaldi e il rame si arroventi; si distrugga la sozzura che c'è dentro e si consumi la sua ruggine.</span> <span class="verse"><a name="12">12</a>Quanta fatica! Ma l'abbondante sua ruggine non si stacca, non scompare da essa neppure con il fuoco.</span> <span class="verse"><a name="13">13</a>La tua immondezza è esecrabile: ho cercato di purificarti, ma tu non ti sei lasciata purificare. Perciò dalla tua immondezza non sarai purificata finché non avrò sfogato su di te la mia collera.</span> <span class="verse"><a name="14">14</a>Io, il Signore, ho parlato! Questo avverrà, lo compirò senza revoca; non avrò né pietà, né compassione. Ti giudicherò secondo la tua condotta e i tuoi misfatti. Oracolo del Signore Dio.</span> <span class="verse"><a name="15">15</a>Mi fu rivolta questa parola del Signore:</span> <span class="verse"><a name="16">16</a>Figlio dell'uomo ecco, io ti tolgo all'improvviso colei che è la delizia dei tuoi occhi: ma tu non fare il lamento, non piangere, non versare una lacrima.</span> <span class="verse"><a name="17">17</a>Sospira in silenzio e non fare il lutto dei morti: avvolgiti il capo con il turbante, mettiti i sandali ai piedi, non ti velare fino alla bocca, non mangiare il pane del lutto.</span> <span class="verse"><a name="18">18</a>La mattina avevo parlato al popolo e la sera mia moglie morì. La mattina dopo feci come mi era stato comandato</span> <span class="verse"><a name="19">19</a>e la gente mi domandava: Non vuoi spiegarci che cosa significa quello che tu fai?.</span> <span class="verse"><a name="20">20</a>Io risposi: Il Signore mi ha parlato:</span> <span class="verse"><a name="21">21</a>Annunzia agli Israeliti: Così dice il Signore Dio: Ecco, io faccio profanare il mio santuario, orgoglio della vostra forza, delizia dei vostri occhi e amore delle vostre anime. I figli e le figlie che avete lasciato cadranno di spada.</span> <span class="verse"><a name="22">22</a>Voi farete come ho fatto io: non vi velerete fino alla bocca, non mangerete il pane del lutto.</span> <span class="verse"><a name="23">23</a>Avrete i vostri turbanti in capo e i sandali ai piedi: non farete il lamento e non piangerete: ma vi consumerete per le vostre iniquità e gemerete l'uno con l'altro.</span> <span class="verse"><a name="24">24</a>Ezechiele sarà per voi un segno: quando ciò avverrà, voi farete in tutto come ha fatto lui e saprete che io sono il Signore.</span> <span class="verse"><a name="25">25</a>Tu, figlio dell'uomo, il giorno in cui toglierò loro la loro fortezza, la gioia della loro gloria, l'amore dei loro occhi, la brama delle loro anime, i loro figli e le loro figlie,</span> <span class="verse"><a name="26">26</a>allora verrà a te un profugo per dartene notizia.</span> <span class="verse"><a name="27">27</a>In quel giorno la tua bocca si aprirà per parlare con il profugo, parlerai e non sarai più muto e sarai per loro un segno: essi sapranno che io sono il Signore.</span> </p></div</div></div></body></html>