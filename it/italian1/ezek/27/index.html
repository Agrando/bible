<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ezek/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ezek">Ezekiel</a> &gt <strong>Chapter 27</strong></div><p><span class="verse"><a name="1">1</a>Mi fu rivolta questa parola del Signore:</span> <span class="verse"><a name="2">2</a>Orsù, figlio dell'uomo, intona un lamento su Tiro.</span> <span class="verse"><a name="3">3</a>Dì a Tiro, alla città situata all'approdo del mare, che commercia con i popoli e con le molte isole: Tiro, tu dicevi: Io sono una nave di perfetta bellezza.</span> <span class="verse"><a name="4">4</a>In mezzo ai mari è il tuo dominio. I tuoi costruttori ti hanno reso bellissima:</span> <span class="verse"><a name="5">5</a>con cipressi del Senìr hanno costruito tutte le tue fiancate, hanno preso il cedro del Libano per farti l'albero maestro;</span> <span class="verse"><a name="6">6</a>i tuoi remi li hanno fatti con le querce di Basan; il ponte te lo hanno fatto d'avorio, intarsiato nel bòssolo delle isole di Chittim.</span> <span class="verse"><a name="7">7</a>Di lino ricamato d'Egitto era la tua vela che ti servisse d'insegna; di giacinto scarlatto delle isole di Elisà era il tuo padiglione.</span> <span class="verse"><a name="8">8</a>Gli abitanti di Sidòne e d'Arvad erano i tuoi rematori, gli esperti di Semer erano in te, come tuoi piloti.</span> <span class="verse"><a name="9">9</a>Gli anziani di Biblos e i suoi esperti erano in te per riparare le tue falle. Tutte le navi del mare e i loro marinai erano in te per scambiare merci.</span> <span class="verse"><a name="10">10</a>Guerrieri di Persia, di Lud e di Put erano nelle tue schiere, appendevano in te lo scudo e l'elmo, ti davano splendore.</span> <span class="verse"><a name="11">11</a>I figli di Arvad e il loro esercito erano intorno alle tue mura vigilando sui tuoi bastioni, tutti appendevano intorno alle tue mura gli scudi, coronando la tua bellezza.</span> <span class="verse"><a name="12">12</a>Tarsìs commerciava con te, per le tue ricchezze d'ogni specie, scambiando le tue merci con argento, ferro, stagno e piombo.</span> <span class="verse"><a name="13">13</a>Anche la Grecia, Tubal e Mesech commerciavano con te e scambiavan le tue merci con schiavi e oggetti di bronzo.</span> <span class="verse"><a name="14">14</a>Quelli di Togarmà ti fornivano in cambio cavalli da tiro, da corsa e muli.</span> <span class="verse"><a name="15">15</a>Gli abitanti di Dedan trafficavano con te; il commercio delle molte isole era nelle tue mani: ti davano in pagamento corni d'avorio ed ebano.</span> <span class="verse"><a name="16">16</a>Aram commerciava con te per la moltitudine dei tuoi prodotti e pagava le tue merci con pietre preziose, porpora, ricami, bisso, coralli e rubini.</span> <span class="verse"><a name="17">17</a>Con te commerciavano Giuda e il paese d'Israele. Ti davano in cambio grano di Minnìt, profumo, miele, olio e balsamo.</span> <span class="verse"><a name="18">18</a>Damasco trafficava con te per i tuoi numerosi prodotti, per i tuoi beni di ogni specie scambiando vino di Chelbòn e lana di Zacar.</span> <span class="verse"><a name="19">19</a>Vedàn e Iavàn da Uzàl ti rifornivano ferro lavorato, cassia e canna aromatica in cambio dei tuoi prodotti.</span> <span class="verse"><a name="20">20</a>Dedan trafficava con te in coperte di cavalli.</span> <span class="verse"><a name="21">21</a>L'Arabia e tutti i prìncipi di Kedàr mercanteggiavano con te: trafficavano con te agnelli, montoni e capri.</span> <span class="verse"><a name="22">22</a>I mercanti di Saba e di Raemà trafficavano con te, scambiando le tue merci con i più squisiti aromi, con ogni sorta di pietre preziose e con oro.</span> <span class="verse"><a name="23">23</a>Carran, Cannè, Eden, i mercanti di Saba, Assur, Kilmàd commerciavano con te.</span> <span class="verse"><a name="24">24</a>Scambiavano con te vesti di lusso, mantelli di porpora e di broccato, tappeti tessuti a vari colori, funi ritorte e robuste, sul tuo mercato.</span> <span class="verse"><a name="25">25</a>Le navi di Tarsìs viaggiavano, portando le tue mercanzie. in mezzo ai mari.</span> <span class="verse"><a name="26">26</a>In alto mare ti condussero i tuoi rematori, ma il vento d'oriente ti ha travolto in mezzo ai mari.</span> <span class="verse"><a name="27">27</a>Le tue ricchezze, i tuoi beni e il tuo traffico, i tuoi marinai e i tuoi piloti, i riparatori delle tue avarie i trafficanti delle tue merci, tutti i guerrieri che sono in te e tutta la turba che è in mezzo a te piomberanno nel fondo dei mari, il giorno della tua caduta.</span> <span class="verse"><a name="28">28</a>All'udire il grido dei tuoi nocchieri tremeranno le spiagge.</span> <span class="verse"><a name="29">29</a>Scenderanno dalle loro navi quanti maneggiano il remo: i marinai, e tutti i piloti del mare resteranno a terra.</span> <span class="verse"><a name="30">30</a>Faranno sentire il lamento su di te e grideranno amaramente, si getteranno sulla testa la polvere, si rotoleranno nella cenere;</span> <span class="verse"><a name="31">31</a>si raderanno i capelli per te e vestiranno di sacco; per te piangeranno nell'amarezza dell'anima con amaro cordoglio.</span> <span class="verse"><a name="32">32</a>Nel loro pianto intoneranno su di te un lamento, su di te comporranno elegie: Chi era come Tiro, ora distrutta in mezzo al mare?</span> <span class="verse"><a name="33">33</a>Quando dai mari uscivano le tue mercanzie, saziavi tanti popoli; con l'abbondanza delle tue ricchezze e del tuo commercio arricchivi i re della terra.</span> <span class="verse"><a name="34">34</a>Ora tu giaci travolta dai flutti nelle profondità delle acque: il tuo carico e tutto il tuo equipaggio sono affondati con te.</span> <span class="verse"><a name="35">35</a>Tutti gli abitanti delle isole sono rimasti spaventati per te e i loro re, colpiti dal terrore, hanno il viso sconvolto.</span> <span class="verse"><a name="36">36</a>I mercanti dei popoli fischiano su di te, tu sei divenuta oggetto di spavento, finita per sempre.</span> </p></div</div></div></body></html>