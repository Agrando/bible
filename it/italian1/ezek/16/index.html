<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ezek/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ezek">Ezekiel</a> &gt <strong>Chapter 16</strong></div><p><span class="verse"><a name="1">1</a>Mi fu rivolta questa parola del Signore:</span> <span class="verse"><a name="2">2</a>Figlio dell'uomo, fà conoscere a Gerusalemme tutti i suoi abomini.</span> <span class="verse"><a name="3">3</a>Dirai loro: Così dice il Signore Dio a Gerusalemme: Tu sei, per origine e nascita, del paese dei Cananei; tuo padre era Amorreo e tua madre Hittita. Alla tua nascita, quando fosti partorita, non ti fu tagliato l'ombelico e non fosti lavata con l'acqua per purificarti; non ti fecero le frizioni di sale, né fosti avvolta in fasce.</span> <span class="verse"><a name="4">4</a>Occhio pietoso non si volse su di te per farti una sola di queste cose e usarti compassione, ma come oggetto ripugnante fosti gettata via in piena campagna, il giorno della tua nascita.</span> <span class="verse"><a name="5">5</a>Passai vicino a te e ti vidi mentre ti dibattevi nel sangue e ti dissi: Vivi nel tuo sangue</span> <span class="verse"><a name="6">6</a>e cresci come l'erba del campo. Crescesti e ti facesti grande e giungesti al fiore della giovinezza: il tuo petto divenne fiorente ed eri giunta ormai alla pubertà; ma eri nuda e scoperta.</span> <span class="verse"><a name="7">7</a>Passai vicino a te e ti vidi; ecco, la tua età era l'età dell'amore; io stesi il lembo del mio mantello su di te e coprii la tua nudità; giurai alleanza con te, dice il Signore Dio, e divenisti mia.</span> <span class="verse"><a name="8">8</a>Ti lavai con acqua, ti ripulii del sangue e ti unsi con olio;</span> <span class="verse"><a name="9">9</a>ti vestii di ricami, ti calzai di pelle di tasso, ti cinsi il capo di bisso e ti ricoprii di seta;</span> <span class="verse"><a name="10">10</a>ti adornai di gioielli: ti misi braccialetti ai polsi e una collana al collo:</span> <span class="verse"><a name="11">11</a>misi al tuo naso un anello, orecchini agli orecchi e una splendida corona sul tuo capo.</span> <span class="verse"><a name="12">12</a>Così fosti adorna d'oro e d'argento; le tue vesti eran di bisso, di seta e ricami; fior di farina e miele e olio furono il tuo cibo; diventasti sempre più bella e giungesti fino ad esser regina.</span> <span class="verse"><a name="13">13</a>La tua fama si diffuse fra le genti per la tua bellezza, che era perfetta, per la gloria che io avevo posta in te, parola del Signore Dio.</span> <span class="verse"><a name="14">14</a>Tu però, infatuata per la tua bellezza e approfittando della tua fama, ti sei prostituita concedendo i tuoi favori ad ogni passante.</span> <span class="verse"><a name="15">15</a>Prendesti i tuoi abiti per adornare a vari colori le alture su cui ti prostituivi.</span> <span class="verse"><a name="16">16</a>Con i tuoi splendidi gioielli d'oro e d'argento, che io ti avevo dati, facesti immagini umane e te ne servisti per peccare;</span> <span class="verse"><a name="17">17</a>poi tu le adornasti con le tue vesti ricamate e davanti a quelle immagini presentasti il mio olio e i miei profumi.</span> <span class="verse"><a name="18">18</a>Il pane che io ti avevo dato, il fior di farina, l'olio e il miele di cui ti nutrivo ponesti davanti ad esse come offerta di soave odore. Oracolo del Signore Dio.</span> <span class="verse"><a name="19">19</a>Prendesti i figli e le figlie che mi avevi generati e li sacrificasti loro in cibo. Erano forse poca cosa le tue infedeltà?</span> <span class="verse"><a name="20">20</a>Immolasti i miei figli e li offristi a loro, facendoli passare per il fuoco.</span> <span class="verse"><a name="21">21</a>Fra tutte le tue nefandezze e infedeltà non ti ricordasti del tempo della tua giovinezza, quando eri nuda e ti dibattevi nel sangue!</span> <span class="verse"><a name="22">22</a>Ora, dopo tutta la tua perversione, guai, guai a te! Oracolo del Signore Dio.</span> <span class="verse"><a name="23">23</a>In ogni piazza ti sei fabbricata un tempietto e costruita una altura;</span> <span class="verse"><a name="24">24</a>ad ogni crocicchio ti sei fatta un altare, disonorando la tua bellezza, offrendo il tuo corpo a ogni passante, moltiplicando le tue prostituzioni.</span> <span class="verse"><a name="25">25</a>Hai concesso i tuoi favori ai figli d'Egitto, tuoi corpulenti vicini, e hai moltiplicato le tue infedeltà per irritarmi.</span> <span class="verse"><a name="26">26</a>Ed ecco io ho steso la mano su di te; ho ridotto il tuo cibo e ti ho abbandonato in potere delle tue nemiche, le figlie dei Filistei, che erano disgustate della tua condotta sfrontata.</span> <span class="verse"><a name="27">27</a>Non ancora sazia, hai concesso i tuoi favori agli Assiri; ma non soddisfatta</span> <span class="verse"><a name="28">28</a>hai moltiplicato le tue infedeltà nel paese di Canaan, fino nella Caldea: e neppure allora ti sei saziata.</span> <span class="verse"><a name="29">29</a>Come è stato abbietto il tuo cuore - dice il Signore Dio - facendo tutte queste azioni degne di una spudorata sgualdrina!</span> <span class="verse"><a name="30">30</a>Quando ti costruivi un postribolo ad ogni crocevia e ti facevi un'altura in ogni piazza, tu non eri come una prostituta in cerca di guadagno,</span> <span class="verse"><a name="31">31</a>ma come un'adultera che, invece del marito, accoglie gli stranieri!</span> <span class="verse"><a name="32">32</a>Ad ogni prostituta si dà un compenso, ma tu hai dato il compenso a tutti i tuoi amanti e hai distribuito loro doni perché da ogni parte venissero da te per le tue prostituzioni.</span> <span class="verse"><a name="33">33</a>Tu hai fatto il contrario delle altre donne, quando ti prostituivi: nessuno è corso dietro a te, mentre tu hai distribuito doni e non ne hai ricevuti, tanto eri pervertita.</span> <span class="verse"><a name="34">34</a>Perciò, o prostituta, ascolta la parola del Signore.</span> <span class="verse"><a name="35">35</a>Così dice il Signore Dio: Per le tue ricchezze sperperate, per la tua nudità scoperta nelle prostituzioni con i tuoi amanti e con tutti i tuoi idoli abominevoli, per il sangue dei tuoi figli che hai offerto a loro,</span> <span class="verse"><a name="36">36</a>ecco, io adunerò da ogni parte tutti i tuoi amanti con i quali sei stata compiacente, coloro che hai amati insieme con coloro che hai odiati, e scoprirò di fronte a loro la tua nudità perché essi la vedano tutta.</span> <span class="verse"><a name="37">37</a>Ti infliggerò la condanna delle adultere e delle sanguinarie e riverserò su di te furore e gelosia.</span> <span class="verse"><a name="38">38</a>Ti abbandonerò nelle loro mani e distruggeranno i tuoi postriboli, demoliranno le tue alture; ti spoglieranno delle tue vesti e ti toglieranno i tuoi splendidi ornamenti: ti lasceranno scoperta e nuda.</span> <span class="verse"><a name="39">39</a>Poi ecciteranno contro di te la folla, ti lapideranno e ti trafiggeranno con la spada.</span> <span class="verse"><a name="40">40</a>Incendieranno le tue case e sarà fatta giustizia di te sotto gli occhi di numerose donne: ti farò smettere di prostituirti e non distribuirai più doni.</span> <span class="verse"><a name="41">41</a>Quando avrò saziato il mio sdegno su di te, la mia gelosia si allontanerà da te; mi calmerò e non mi adirerò più.</span> <span class="verse"><a name="42">42</a>Per il fatto che tu non ti sei ricordata del tempo della tua giovinezza e mi hai provocato all'ira con tutte queste cose, ecco anch'io farò ricadere sul tuo capo le tue azioni, parola del Signore Dio; non accumulerai altre scelleratezze oltre tutti gli altri tuoi abomini.</span> <span class="verse"><a name="43">43</a>Ecco, ogni esperto di proverbi dovrà dire questo proverbio a tuo riguardo: Quale la madre, tale la figlia.</span> <span class="verse"><a name="44">44</a>Tu sei la degna figlia di tua madre, che ha abbandonato il marito e i suoi figli: tu sei sorella delle tue sorelle, che hanno abbandonato il marito e i loro figli. Vostra madre era una Hittita e vostro padre un Amorreo.</span> <span class="verse"><a name="45">45</a>Tua sorella maggiore è Samaria, che con le sue figlie abita alla tua sinistra; tua sorella più piccola è Sòdoma, che con le sue figlie abita alla tua destra.</span> <span class="verse"><a name="46">46</a>Tu non soltanto hai seguito la loro condotta e agito secondo i loro costumi abominevoli, ma come se ciò fosse stato troppo poco, ti sei comportata peggio di loro in tutta la tua condotta.</span> <span class="verse"><a name="47">47</a>Per la mia vita - dice il Signore Dio - tua sorella Sòdoma e le sue figlie non fecero quanto hai fatto tu e le tue figlie!</span> <span class="verse"><a name="48">48</a>Ecco, questa fu l'iniquità di tua sorella Sòdoma: essa e le sue figlie avevano superbia, ingordigia, ozio indolente, ma non stesero la mano al povero e all'indigente:</span> <span class="verse"><a name="49">49</a>insuperbirono e commisero ciò che è abominevole dinanzi a me: io le vidi e le eliminai.</span> <span class="verse"><a name="50">50</a>Samaria non ha peccato la metà di quanto hai peccato tu. Tu hai moltiplicato le tue nefandezze più di loro, le tue sorelle, tanto da farle apparire giuste, con tutte le nefandezze che hai commesse.</span> <span class="verse"><a name="51">51</a>Devi portare anche tu la tua umiliazione, tu che hai giustificato le tue sorelle. Per i tuoi peccati che superano i loro esse sono più giuste di te: anche tu dunque devi essere svergognata e portare la tua umiliazione, perché hai giustificato le tue sorelle.</span> <span class="verse"><a name="52">52</a>Ma io cambierò le loro sorti: cambierò le sorti di Sòdoma e delle città dipendenti, cambierò le sorti di Samaria e delle città dipendenti; anche le tue sorti muterò in mezzo a loro,</span> <span class="verse"><a name="53">53</a>perché tu porti la tua umiliazione e tu senta vergogna di quanto hai fatto per consolarle.</span> <span class="verse"><a name="54">54</a>Tua sorella Sòdoma e le città dipendenti torneranno al loro stato di prima; Samaria e le città dipendenti torneranno al loro stato di prima e anche tu e le città dipendenti tornerete allo stato di prima.</span> <span class="verse"><a name="55">55</a>Eppure tua sorella Sòdoma non era forse sulla tua bocca al tempo del tuo orgoglio,</span> <span class="verse"><a name="56">56</a>prima che fosse scoperta la tua malvagità? Perché ora tu sei disprezzata dalle figlie di Aram e da tutte le figlie dei Filistei che sono intorno a te, le quali ti dileggiano da ogni parte?</span> <span class="verse"><a name="57">57</a>Tu stai scontando la tua scelleratezza e i tuoi abomini. Parola del Signore.</span> <span class="verse"><a name="58">58</a>Poiché, dice il Signore Dio: Io ho ricambiato a te quello che hai fatto tu, che hai disprezzato il giuramento e violato l'alleanza.</span> <span class="verse"><a name="59">59</a>Anch'io mi ricorderò dell'alleanza conclusa con te al tempo della tua giovinezza e stabilirò con te un'alleanza eterna.</span> <span class="verse"><a name="60">60</a>Allora ti ricorderai della tua condotta e ne sarai confusa, quando riceverai le tue sorelle maggiori insieme a quelle più piccole e io le darò a te per figlie, ma non in forza della tua alleanza;</span> <span class="verse"><a name="61">61</a>io ratificherò la mia alleanza con te e tu saprai che io sono il Signore,</span> <span class="verse"><a name="62">62</a>perché te ne ricordi e ti vergogni e, nella tua confusione, tu non apra più bocca, quando ti avrò perdonato quello che hai fatto. Parola del Signore Dio.</span> </p></div</div></div></body></html>