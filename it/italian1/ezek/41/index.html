<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ezek/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ezek">Ezekiel</a> &gt <strong>Chapter 41</strong></div><p><span class="verse"><a name="1">1</a>M'introdusse poi nel santuario e misurò i pilastri: erano larghi sei cubiti da una parte e sei cubiti dall'altra.</span> <span class="verse"><a name="2">2</a>La porta era larga dieci cubiti e i lati della porta cinque cubiti da una parte e cinque cubiti dall'altra. Misurò quindi il santuario: era lungo quaranta cubiti e largo venti.</span> <span class="verse"><a name="3">3</a>Andò poi nell'interno e misurò i pilastri della porta, due cubiti, e la porta, sei cubiti; la larghezza della porta, sette cubiti.</span> <span class="verse"><a name="4">4</a>Ne misurò ancora la lunghezza, venti cubiti e la larghezza, davanti al santuario, venti cubiti, poi mi disse: Questo è il Santo dei santi.</span> <span class="verse"><a name="5">5</a>Misurò poi il muro del tempio, sei cubiti; poi la larghezza dell'edificio laterale, quattro cubiti, intorno al tempio.</span> <span class="verse"><a name="6">6</a>Le celle laterali erano una sull'altra, trenta per tre piani. Per le celle all'intorno, c'erano, nel muro del tempio, rientranze in modo che fossero collegate fra di loro, ma non collegate al muro del tempio.</span> <span class="verse"><a name="7">7</a>Salendo da un piano all'altro l'ampiezza delle celle aumentava, perciò la costruzione era più larga verso l'alto. Dal piano inferiore si poteva salire al piano di mezzo e da questo a quello più alto.</span> <span class="verse"><a name="8">8</a>Io vidi intorno al tempio una elevazione. I fondamenti dell'edificio laterale erano di una canna intera di sei cubiti.</span> <span class="verse"><a name="9">9</a>La larghezza del muro esterno dell'edificio laterale era di cinque cubiti, come quella dello spazio rimanente. Fra l'edificio laterale del tempio</span> <span class="verse"><a name="10">10</a>e le stanze c'era una larghezza di venti cubiti intorno al tempio.</span> <span class="verse"><a name="11">11</a>Le porte dell'edificio laterale rimanevano sullo spazio libero; una porta dava a settentrione e una a mezzogiorno. Lo spazio libero era cinque cubiti tutt'intorno.</span> <span class="verse"><a name="12">12</a>La costruzione che era di fronte allo spazio libero sul lato d'occidente, aveva settanta cubiti di larghezza; il muro della costruzione era tutt'intorno dello spessore di cinque cubiti; la sua lunghezza di novanta cubiti.</span> <span class="verse"><a name="13">13</a>Poi misurò il tempio: lunghezza cento cubiti; lo spazio libero, edificio e sue mura, anch'essi cento cubiti.</span> <span class="verse"><a name="14">14</a>La larghezza della facciata del tempio con lo spazio libero, cento cubiti.</span> <span class="verse"><a name="15">15</a>Misurò ancora la larghezza dell'edificio di fronte allo spazio libero nella parte retrostante, con le gallerie di qua e di là: era cento cubiti. L'interno del santuario, il suo vestibolo,</span> <span class="verse"><a name="16">16</a>gli stipiti, le finestre a grate e le gallerie attorno a tutti e tre, a cominciare dalla soglia, erano rivestiti di tavole di legno, tutt'intorno, dal pavimento fino alle finestre, che erano velate.</span> <span class="verse"><a name="17">17</a>Dalla porta, dentro e fuori del tempio e su tutte le pareti interne ed esterne erano dipinti</span> <span class="verse"><a name="18">18</a>cherubini e palme. Fra cherubino e cherubino c'era una palma; ogni cherubino aveva due aspetti:</span> <span class="verse"><a name="19">19</a>aspetto d'uomo verso una palma e aspetto di leone verso l'altra palma, effigiati intorno a tutto il tempio.</span> <span class="verse"><a name="20">20</a>Da terra fino sopra la porta erano disposti cherubini e palme sulle pareti del santuario.</span> <span class="verse"><a name="21">21</a>Gli stipiti del santuario erano quadrangolari. Davanti al Santo dei santi c'era come</span> <span class="verse"><a name="22">22</a>un altare di legno, alto tre cubiti, due cubiti di lunghezza e due di larghezza. Gli angoli, la base e i lati erano di legno. Mi disse: Questa è la tavola che sta davanti al Signore.</span> <span class="verse"><a name="23">23</a>Il santuario e il Santo dei santi avevano due porte ciascuno.</span> <span class="verse"><a name="24">24</a>Ogni porta aveva due battenti e ogni battente si ripiegava in due pezzi: due per un battente e due per l'altro.</span> <span class="verse"><a name="25">25</a>Sulle porte erano dipinti cherubini e palme come sulle pareti: un portale di legno era sulla facciata dell'atrio all'esterno.</span> <span class="verse"><a name="26">26</a>Finestre e grate e palme erano da tutt'e due le parti, ai lati del vestibolo, alle celle annesse al tempio e agli architravi.</span> </p></div</div></div></body></html>