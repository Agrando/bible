<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ezek/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ezek">Ezekiel</a> &gt <strong>Chapter 7</strong></div><p><span class="verse"><a name="1">1</a>Questa parola del Signore mi fu rivolta:</span> <span class="verse"><a name="2">2</a>Ora, figlio dell'uomo riferisci: Così dice il Signore Dio al paese d'Israele: La fine! Giunge la fine per i quattro punti cardinali del paese.</span> <span class="verse"><a name="3">3</a>Ora che su di te pende la fine, io scaglio contro di te la mia ira per giudicarti delle tue opere e per domandarti conto delle tue nefandezze.</span> <span class="verse"><a name="4">4</a>Non s'impietosirà per te il mio occhio e non avrò compassione, anzi ti terrò responsabile della tua condotta e saranno palesi in mezzo a te le tue nefandezze; saprete allora che io sono il Signore.</span> <span class="verse"><a name="5">5</a>Così dice il Signore Dio: Sventura su sventura, ecco, arriva.</span> <span class="verse"><a name="6">6</a>Viene la fine, la fine viene su di te; ecco, viene.</span> <span class="verse"><a name="7">7</a>Sopraggiunge il tuo destino, o abitante del paese: arriva il tempo, è prossimo il giorno terribile e non di tripudio sui monti.</span> <span class="verse"><a name="8">8</a>Ora, fra breve, rovescerò il mio furore su di te e su di te darò sfogo alla mia ira. Ti giudicherò secondo le tue opere e ti domanderò conto di tutte le tue nefandezze.</span> <span class="verse"><a name="9">9</a>Né s'impietosirà il mio occhio e non avrò compassione, ma ti terrò responsabile della tua condotta e saranno palesi in mezzo a te le tue nefandezze: saprete allora che sono io, il Signore, colui che colpisce.</span> <span class="verse"><a name="10">10</a>Ecco il giorno, eccolo che arriva. E' giunta la tua sorte. L'ingiustizia fiorisce, germoglia l'orgoglio</span> <span class="verse"><a name="11">11</a>e la violenza si leva a scettro d'iniquità.</span> <span class="verse"><a name="12">12</a>E' giunto il tempo, è vicino il giorno: chi ha comprato non si allieti, chi ha venduto non rimpianga; perché l'ira pende su tutti!</span> <span class="verse"><a name="13">13</a>Chi ha venduto non tornerà in possesso di ciò che ha venduto anche se rimarrà in vita, perché la condanna contro il loro fasto non sarà revocata e nessuno nella sua perversità potrà preservare la sua esistenza.</span> <span class="verse"><a name="14">14</a>Si suona la tromba e tutto è pronto; ma nessuno muove a battaglia, perché il mio furore è contro tutta quella moltitudine.</span> <span class="verse"><a name="15">15</a>La spada all'esterno, la peste e la fame di dentro: chi è per la campagna perirà di spada, chi è in città sarà divorato dalla fame e dalla peste.</span> <span class="verse"><a name="16">16</a>Chi di loro potrà fuggire e salvarsi sui monti gemerà come le colombe delle valli, ognuno per la sua iniquità.</span> <span class="verse"><a name="17">17</a>Tutte le mani cadranno e tutte le ginocchia si scioglieranno come acqua.</span> <span class="verse"><a name="18">18</a>Vestiranno il sacco e lo spavento li avvolgerà. Su tutti i volti sarà la vergogna e tutte le teste saranno rasate.</span> <span class="verse"><a name="19">19</a>Getteranno l'argento per le strade e il loro oro si cambierà in immondizia, con esso non si sfameranno, non si riempiranno il ventre, perché è stato per loro causa di peccato.</span> <span class="verse"><a name="20">20</a>Della bellezza dei loro gioielli fecero oggetto d'orgoglio e fabbricarono con essi le abominevoli statue dei loro idoli: per questo li tratterò come immondizia,</span> <span class="verse"><a name="21">21</a>li darò in preda agli stranieri e in bottino alla feccia del paese e lo profaneranno.</span> <span class="verse"><a name="22">22</a>Rivolgerò da loro la mia faccia, sarà profanato il mio tesoro, vi entreranno i ladri e lo profaneranno.</span> <span class="verse"><a name="23">23</a>Prepàrati una catena, poiché il paese è pieno di assassini e la città è piena di violenza.</span> <span class="verse"><a name="24">24</a>Io manderò i popoli più feroci e s'impadroniranno delle loro case, abbatterò la superbia dei potenti, i santuari saranno profanati.</span> <span class="verse"><a name="25">25</a>Giungerà l'angoscia e cercheranno pace, ma pace non vi sarà.</span> <span class="verse"><a name="26">26</a>Sventura seguirà a sventura, allarme seguirà ad allarme: ai profeti chiederanno responsi, ai sacerdoti verrà meno la dottrina, agli anziani il consiglio.</span> <span class="verse"><a name="27">27</a>Il re sarà in lutto, il principe ammantato di desolazione, tremeranno le mani del popolo del paese. Li tratterò secondo la loro condotta, li giudicherò secondo i loro giudizi: così sapranno che io sono il Signore.</span> </p></div</div></div></body></html>