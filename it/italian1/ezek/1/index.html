<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ezek/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ezek">Ezekiel</a> &gt <strong>Chapter 1</strong></div><p><span class="verse"><a name="1">1</a>Il cinque del quarto mese dell'anno trentesimo, mentre mi trovavo fra i deportati sulle rive del canale Chebàr, i cieli si aprirono ed ebbi visioni divine.</span> <span class="verse"><a name="2">2</a>Il cinque del mese - era l'anno quinto della deportazione del re Ioiachìn -</span> <span class="verse"><a name="3">3</a>la parola del Signore fu rivolta al sacerdote Ezechiele figlio di Buzì, nel paese dei Caldei, lungo il canale Chebàr. Qui fu sopra di lui la mano del Signore.</span> <span class="verse"><a name="4">4</a>Io guardavo ed ecco un uragano avanzare dal settentrione, una grande nube e un turbinìo di fuoco, che splendeva tutto intorno, e in mezzo si scorgeva come un balenare di elettro incandescente.</span> <span class="verse"><a name="5">5</a>Al centro apparve la figura di quattro esseri animati, dei quali questo era l'aspetto: avevano sembianza umana</span> <span class="verse"><a name="6">6</a>e avevano ciascuno quattro facce e quattro ali.</span> <span class="verse"><a name="7">7</a>Le loro gambe erano diritte e gli zoccoli dei loro piedi erano come gli zoccoli dei piedi d'un vitello, splendenti come lucido bronzo.</span> <span class="verse"><a name="8">8</a>Sotto le ali, ai quattro lati, avevano mani d'uomo; tutti e quattro avevano le medesime sembianze e le proprie ali,</span> <span class="verse"><a name="9">9</a>e queste ali erano unite l'una all'altra. Mentre avanzavano, non si volgevano indietro, ma ciascuno andava diritto avanti a sé.</span> <span class="verse"><a name="10">10</a>Quanto alle loro fattezze, ognuno dei quattro aveva fattezze d'uomo; poi fattezze di leone a destra, fattezze di toro a sinistra e, ognuno dei quattro, fattezze d'aquila.</span> <span class="verse"><a name="11">11</a>Le loro ali erano spiegate verso l'alto; ciascuno aveva due ali che si toccavano e due che coprivano il corpo.</span> <span class="verse"><a name="12">12</a>Ciascuno si muoveva davanti a sé; andavano là dove lo spirito li dirigeva e, muovendosi, non si voltavano indietro.</span> <span class="verse"><a name="13">13</a>Tra quegli esseri si vedevano come carboni ardenti simili a torce che si muovevano in mezzo a loro. Il fuoco risplendeva e dal fuoco si sprigionavano bagliori.</span> <span class="verse"><a name="14">14</a>Gli esseri andavano e venivano come un baleno.</span> <span class="verse"><a name="15">15</a>Io guardavo quegli esseri ed ecco sul terreno una ruota al loro fianco, di tutti e quattro.</span> <span class="verse"><a name="16">16</a>Le ruote avevano l'aspetto e la struttura come di topazio e tutt'e quattro la medesima forma, il loro aspetto e la loro struttura era come di ruota in mezzo a un'altra ruota.</span> <span class="verse"><a name="17">17</a>Potevano muoversi in quattro direzioni, senza aver bisogno di voltare nel muoversi.</span> <span class="verse"><a name="18">18</a>La loro circonferenza era assai grande e i cerchi di tutt'e quattro erano pieni di occhi tutt'intorno.</span> <span class="verse"><a name="19">19</a>Quando quegli esseri viventi si muovevano, anche le ruote si muovevano accanto a loro e, quando gli esseri si alzavano da terra, anche le ruote si alzavano.</span> <span class="verse"><a name="20">20</a>Dovunque lo spirito le avesse spinte, le ruote andavano e ugualmente si alzavano, perché lo spirito dell'essere vivente era nelle ruote.</span> <span class="verse"><a name="21">21</a>Quando essi si muovevano, esse si muovevano; quando essi si fermavano, esse si fermavano e, quando essi si alzavano da terra, anche le ruote ugualmente si alzavano, perché lo spirito dell'essere vivente era nelle ruote.</span> <span class="verse"><a name="22">22</a>Al di sopra delle teste degli esseri viventi vi era una specie di firmamento, simile ad un cristallo splendente, disteso sopra le loro teste,</span> <span class="verse"><a name="23">23</a>e sotto il firmamento vi erano le loro ali distese, l'una di contro all'altra; ciascuno ne aveva due che gli coprivano il corpo.</span> <span class="verse"><a name="24">24</a>Quando essi si muovevano, io udivo il rombo delle ali, simile al rumore di grandi acque, come il tuono dell'Onnipotente, come il fragore della tempesta, come il tumulto d'un accampamento. Quando poi si fermavano, ripiegavano le ali.</span> <span class="verse"><a name="25">25</a>Ci fu un rumore al di sopra del firmamento che era sulle loro teste.</span> <span class="verse"><a name="26">26</a>Sopra il firmamento che era sulle loro teste apparve come una pietra di zaffiro in forma di trono e su questa specie di trono, in alto, una figura dalle sembianze umane.</span> <span class="verse"><a name="27">27</a>Da ciò che sembrava essere dai fianchi in su, mi apparve splendido come l'elettro e da ciò che sembrava dai fianchi in giù, mi apparve come di fuoco. Era circondato da uno splendore</span> <span class="verse"><a name="28">28</a>il cui aspetto era simile a quello dell'arcobaleno nelle nubi in un giorno di pioggia. Tale mi apparve l'aspetto della gloria del Signore. Quando la vidi, caddi con la faccia a terra e udii la voce di uno che parlava.</span> </p></div</div></div></body></html>