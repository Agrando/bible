<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ezek/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ezek">Ezekiel</a> &gt <strong>Chapter 22</strong></div><p><span class="verse"><a name="1">1</a>Mi fu rivolta questa parola del Signore:</span> <span class="verse"><a name="2">2</a>Tu, figlio dell'uomo, forse non giudicherai, non giudicherai tu la città sanguinaria? Mostrale tutti i suoi abomini.</span> <span class="verse"><a name="3">3</a>Tu riferirai: Dice il Signore Dio: O città che sparge il sangue in mezzo a se stessa, perché giunga il suo tempo, e fabbrica a suo danno idoli con cui contaminarsi!</span> <span class="verse"><a name="4">4</a>Per il sangue che hai sparso, ti sei resa colpevole e ti sei contaminata con gli idoli che hai fabbricato: hai affrettato il tuo giorno, sei giunta al termine dei tuoi anni. Ti renderò perciò l'obbrobrio dei popoli e lo scherno di tutta la terra.</span> <span class="verse"><a name="5">5</a>I vicini e i lontani si faran beffe di te o città infamata e piena di disordini.</span> <span class="verse"><a name="6">6</a>Ecco in te i prìncipi d'Israele, ognuno secondo il suo potere, intenti a spargere sangue.</span> <span class="verse"><a name="7">7</a>In te si disprezza il padre e la madre, in te si maltratta il forestiero, in te si opprime l'orfano e la vedova.</span> <span class="verse"><a name="8">8</a>Hai disprezzato i miei santuari, hai profanato i miei sabati.</span> <span class="verse"><a name="9">9</a>Vi sono in te calunniatori che versano il sangue. C'è in te chi banchetta sui monti e chi commette scelleratezze.</span> <span class="verse"><a name="10">10</a>In te si hanno rapporti col proprio padre, in te si giace con la donna in stato di mestruazione.</span> <span class="verse"><a name="11">11</a>Uno reca oltraggio alla donna del prossimo, l'altro contamina con incesto la nuora, altri viola la sorella, figlia del padre.</span> <span class="verse"><a name="12">12</a>In te si ricevono doni per spargere il sangue, tu presti a interesse e a usura, spogli con la violenza il tuo prossimo e di me ti dimentichi. Oracolo del Signore Dio.</span> <span class="verse"><a name="13">13</a>Ecco, io batto le mani per le frodi che hai commesse e per il sangue che è versato in mezzo a te.</span> <span class="verse"><a name="14">14</a>Reggerà il tuo cuore e saranno forti le mani per i giorni che io ti preparo? Io, il Signore, l'ho detto e lo farò;</span> <span class="verse"><a name="15">15</a>ti disperderò fra le nazioni e ti disseminerò in paesi stranieri; ti purificherò della tua immondezza,</span> <span class="verse"><a name="16">16</a>poi ti riprenderò in eredità davanti alle nazioni e tu saprai che io sono il Signore.</span> <span class="verse"><a name="17">17</a>Mi fu rivolta questa parola del Signore:</span> <span class="verse"><a name="18">18</a>Figlio dell'uomo, gli Israeliti si son cambiati in scoria per me; sono tutti rame, stagno, ferro e piombo dentro un crogiuolo: sono scoria di argento.</span> <span class="verse"><a name="19">19</a>Perciò così dice il Signore: Poiché vi siete tutti cambiati in scoria, io vi radunerò dentro Gerusalemme.</span> <span class="verse"><a name="20">20</a>Come si mette insieme argento, rame, ferro, piombo, stagno dentro un crogiuolo e si soffia nel fuoco per fonderli, così io, con ira e con sdegno, vi metterò tutti insieme e vi farò fondere;</span> <span class="verse"><a name="21">21</a>vi radunerò, contro di voi soffierò nel fuoco del mio sdegno e vi fonderò in mezzo alla città.</span> <span class="verse"><a name="22">22</a>Come si fonde l'argento nel crogiuolo, così sarete fusi in mezzo ad essa: saprete che io, il Signore, ho riversato il mio sdegno contro di voi.</span> <span class="verse"><a name="23">23</a>Mi fu rivolta questa parola del Signore:</span> <span class="verse"><a name="24">24</a>Figlio dell'uomo, dì a Gerusalemme: Tu sei una terra non purificata, non lavata da pioggia in un giorno di tempesta.</span> <span class="verse"><a name="25">25</a>Dentro di essa i suoi prìncipi, come un leone ruggente che sbrana la preda, divorano la gente, s'impadroniscono di tesori e ricchezze, moltiplicano le vedove in mezzo ad essa.</span> <span class="verse"><a name="26">26</a>I suoi sacerdoti violano la mia legge, profanano le cose sante. Non fanno distinzione fra il sacro e il profano, non insegnano a distinguere fra puro e impuro, non osservano i miei sabati e io sono disonorato in mezzo a loro.</span> <span class="verse"><a name="27">27</a>I suoi capi in mezzo ad essa sono come lupi che dilaniano la preda, versano il sangue, fanno perire la gente per turpi guadagni.</span> <span class="verse"><a name="28">28</a>I suoi profeti hanno come intonacato tutti questi delitti con false visioni e oracoli fallaci e vanno dicendo: Così parla il Signore Dio, mentre invece il Signore non ha parlato.</span> <span class="verse"><a name="29">29</a>Gli abitanti della campagna commettono violenze e si danno alla rapina, calpestano il povero e il bisognoso, maltrattano il forestiero, contro ogni diritto.</span> <span class="verse"><a name="30">30</a>Io ho cercato fra loro un uomo che costruisse un muro e si ergesse sulla breccia di fronte a me, per difendere il paese perché io non lo devastassi, ma non l'ho trovato.</span> <span class="verse"><a name="31">31</a>Io rovescerò su di essi il mio sdegno: li consumerò con il fuoco della mia collera: la loro condotta farò ricadere sulle loro teste. Oracolo del Signore Dio.</span> </p></div</div></div></body></html>