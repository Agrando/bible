<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ezek/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ezek">Ezekiel</a> &gt <strong>Chapter 18</strong></div><p><span class="verse"><a name="1">1</a>Mi fu rivolta questa parola del Signore:</span> <span class="verse"><a name="2">2</a>Perché andate ripetendo questo proverbio sul paese d'Israele: e i denti dei figli si sono allegati?</span> <span class="verse"><a name="3">3</a>Com'è vero ch'io vivo, dice il Signore Dio, voi non ripeterete più questo proverbio in Israele.</span> <span class="verse"><a name="4">4</a>Ecco, tutte le vite sono mie: la vita del padre e quella del figlio è mia; chi pecca morirà.</span> <span class="verse"><a name="5">5</a>Se uno è giusto e osserva il diritto e la giustizia,</span> <span class="verse"><a name="6">6</a>se non mangia sulle alture e non alza gli occhi agli idoli della casa d'Israele, se non disonora la moglie del suo prossimo e non si accosta a una donna durante il suo stato di impurità,</span> <span class="verse"><a name="7">7</a>se non opprime alcuno, restituisce il pegno al debitore, non commette rapina, divide il pane con l'affamato e copre di vesti l'ignudo,</span> <span class="verse"><a name="8">8</a>se non presta a usura e non esige interesse, desiste dall'iniquità e pronunzia retto giudizio fra un uomo e un altro,</span> <span class="verse"><a name="9">9</a>se cammina nei miei decreti e osserva le mie leggi agendo con fedeltà, egli è giusto ed egli vivrà, parola del Signore Dio.</span> <span class="verse"><a name="10">10</a>Ma se uno ha generato un figlio violento e sanguinario che commette qualcuna di tali azioni,</span> <span class="verse"><a name="11">11</a>mentre egli non le commette, e questo figlio mangia sulle alture, disonora la donna del prossimo,</span> <span class="verse"><a name="12">12</a>opprime il povero e l'indigente, commette rapine, non restituisce il pegno, volge gli occhi agli idoli, compie azioni abominevoli,</span> <span class="verse"><a name="13">13</a>presta a usura ed esige gli interessi, egli non vivrà; poiché ha commesso queste azioni abominevoli, costui morirà e dovrà a se stesso la propria morte.</span> <span class="verse"><a name="14">14</a>Ma, se uno ha generato un figlio che vedendo tutti i peccati commessi dal padre, sebbene li veda, non li commette,</span> <span class="verse"><a name="15">15</a>non mangia sulle alture, non volge gli occhi agli idoli di Israele, non disonora la donna del prossimo,</span> <span class="verse"><a name="16">16</a>non opprime alcuno, non trattiene il pegno, non commette rapina, dà il pane all'affamato e copre di vesti l'ignudo,</span> <span class="verse"><a name="17">17</a>desiste dall'iniquità, non presta a usura né a interesse, osserva i miei decreti, cammina secondo le mie leggi, costui non morirà per l'iniquità di suo padre, ma certo vivrà.</span> <span class="verse"><a name="18">18</a>Suo padre invece, che ha oppresso e derubato il suo prossimo, che non ha agito bene in mezzo al popolo, morirà per la sua iniquità.</span> <span class="verse"><a name="19">19</a>Voi dite: Perché il figlio non sconta l'iniquità del padre? Perché il figlio ha agito secondo giustizia e rettitudine, ha osservato tutti i miei comandamenti e li ha messi in pratica, perciò egli vivrà.</span> <span class="verse"><a name="20">20</a>Colui che ha peccato e non altri deve morire; il figlio non sconta l'iniquità del padre, né il padre l'iniquità del figlio. Al giusto sarà accreditata la sua giustizia e al malvagio la sua malvagità.</span> <span class="verse"><a name="21">21</a>Ma se il malvagio si ritrae da tutti i peccati che ha commessi e osserva tutti i miei decreti e agisce con giustizia e rettitudine, egli vivrà, non morirà.</span> <span class="verse"><a name="22">22</a>Nessuna delle colpe commesse sarà ricordata, ma vivrà per la giustizia che ha praticata.</span> <span class="verse"><a name="23">23</a>Forse che io ho piacere della morte del malvagio - dice il Signore Dio - o non piuttosto che desista dalla sua condotta e viva?</span> <span class="verse"><a name="24">24</a>Ma se il giusto si allontana dalla giustizia e commette l'iniquità e agisce secondo tutti gli abomini che l'empio commette, potrà egli vivere? Tutte le opere giuste da lui fatte saranno dimenticate; a causa della prevaricazione in cui è caduto e del peccato che ha commesso, egli morirà.</span> <span class="verse"><a name="25">25</a>Voi dite: Non è retto il modo di agire del Signore. non è retta la vostra?</span> <span class="verse"><a name="26">26</a>Se il giusto si allontana dalla giustizia per commettere l'iniquità e a causa di questa muore, egli muore appunto per l'iniquità che ha commessa.</span> <span class="verse"><a name="27">27</a>E se l'ingiusto desiste dall'ingiustizia che ha commessa e agisce con giustizia e rettitudine, egli fa vivere se stesso.</span> <span class="verse"><a name="28">28</a>Ha riflettuto, si è allontanato da tutte le colpe commesse: egli certo vivrà e non morirà.</span> <span class="verse"><a name="29">29</a>Eppure gli Israeliti van dicendo: Non è retta la via del Signore. O popolo d'Israele, non sono rette le mie vie o piuttosto non sono rette le vostre?</span> <span class="verse"><a name="30">30</a>Perciò, o Israeliti, io giudicherò ognuno di voi secondo la sua condotta. Oracolo del Signore Dio. Convertitevi e desistete da tutte le vostre iniquità, e l'iniquità non sarà più causa della vostra rovina.</span> <span class="verse"><a name="31">31</a>Liberatevi da tutte le iniquità commesse e formatevi un cuore nuovo e uno spirito nuovo. Perché volete morire, o Israeliti?</span> <span class="verse"><a name="32">32</a>Io non godo della morte di chi muore. Parola del Signore Dio. Convertitevi e vivrete.</span> </p></div</div></div></body></html>