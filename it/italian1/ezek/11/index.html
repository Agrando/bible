<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/ezek/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/ezek">Ezekiel</a> &gt <strong>Chapter 11</strong></div><p><span class="verse"><a name="1">1</a>Uno spirito mi sollevò e mi trasportò alla porta orientale del tempio che guarda a oriente; ed ecco davanti alla porta vi erano venticinque uomini e in mezzo a loro vidi Iazanià figlio d'Azzùr, e Pelatìa figlio di Benaià, capi del popolo.</span> <span class="verse"><a name="2">2</a>Il Signore mi disse: Figlio dell'uomo, questi sono gli uomini che tramano il male e danno consigli cattivi in questa città;</span> <span class="verse"><a name="3">3</a>sono coloro che dicono: Non in breve tempo si costruiscon le case: questa città è la pentola e noi siamo la carne.</span> <span class="verse"><a name="4">4</a>Per questo profetizza contro di loro, profetizza, figlio dell'uomo.</span> <span class="verse"><a name="5">5</a>Lo spirito del Signore venne su di me e mi disse: Parla, dice il Signore: Così avete detto, o Israeliti, e io conosco ciò che vi passa per la mente.</span> <span class="verse"><a name="6">6</a>Voi avete moltiplicato i morti in questa città, avete riempito di cadaveri le sue strade.</span> <span class="verse"><a name="7">7</a>Per questo così dice il Signore Dio: I cadaveri che avete gettati in mezzo a essa sono la carne, e la città è la pentola. Ma io vi scaccerò.</span> <span class="verse"><a name="8">8</a>Avete paura della spada e io manderò la spada contro di voi, dice il Signore Dio!</span> <span class="verse"><a name="9">9</a>Vi scaccerò dalla città e vi metterò in mano agli stranieri e farò giustizia su di voi.</span> <span class="verse"><a name="10">10</a>Cadrete di spada: sulla frontiera d'Israele io vi giudicherò e saprete che io sono il Signore.</span> <span class="verse"><a name="11">11</a>La città non sarà per voi la pentola e voi non ne sarete la carne! Sulla frontiera di Israele vi giudicherò:</span> <span class="verse"><a name="12">12</a>allora saprete che io sono il Signore, di cui non avete eseguito i comandi né osservate le leggi, mentre avete agito secondo i costumi delle genti vicine.</span> <span class="verse"><a name="13">13</a>Non avevo finito di profetizzare quando Pelatìa figlio di Benaià cadde morto. Io mi gettai con la faccia a terra e gridai con tutta la voce: Ah! Signore Dio, vuoi proprio distruggere quanto resta d'Israele?.</span> <span class="verse"><a name="14">14</a>Allora mi fu rivolta questa parola del Signore:</span> <span class="verse"><a name="15">15</a>Figlio dell'uomo, ai tuoi fratelli, ai deportati con te, a tutta la casa d'Israele gli abitanti di Gerusalemme vanno dicendo: Voi andate pure lontano dal Signore: a noi è stata data in possesso questa terra.</span> <span class="verse"><a name="16">16</a>Dì loro dunque: Dice il Signore Dio: Se li ho mandati lontano fra le genti, se li ho dispersi in terre straniere, sarò per loro un santuario per poco tempo nelle terre dove hanno emigrato.</span> <span class="verse"><a name="17">17</a>Riferisci: Così dice il Signore Dio: Vi raccoglierò in mezzo alle genti e vi radunerò dalle terre in cui siete stati dispersi e a voi darò il paese d'Israele.</span> <span class="verse"><a name="18">18</a>Essi vi entreranno e vi elimineranno tutti i suoi idoli e tutti i suoi abomini.</span> <span class="verse"><a name="19">19</a>Darò loro un cuore nuovo e uno spirito nuovo metterò dentro di loro; toglierò dal loro petto il cuore di pietra e darò loro un cuore di carne,</span> <span class="verse"><a name="20">20</a>perché seguano i miei decreti e osservino le mie leggi e li mettano in pratica; saranno il mio popolo e io sarò il loro Dio.</span> <span class="verse"><a name="21">21</a>Ma su coloro che seguono con il cuore i loro idoli e le loro nefandezze farò ricadere le loro opere, dice il Signore Dio.</span> <span class="verse"><a name="22">22</a>I cherubini allora alzarono le ali e le ruote si mossero insieme con loro mentre la gloria del Dio d'Israele era in alto su di loro.</span> <span class="verse"><a name="23">23</a>Quindi dal centro della città la gloria del Signore si alzò e andò a fermarsi sul monte che è ad oriente della città.</span> <span class="verse"><a name="24">24</a>E uno spirito mi sollevò e mi portò in Caldea fra i deportati, in visione, in spirito di Dio, e la visione che avevo visto disparve davanti a me.</span> <span class="verse"><a name="25">25</a>E io raccontai ai deportati quanto il Signore mi aveva mostrato.</span> </p></div</div></div></body></html>