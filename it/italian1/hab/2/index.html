<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/hab/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/hab">Habakkuk</a> &gt <strong>Chapter 2</strong></div><p><span class="verse"><a name="1">1</a>Mi metterò di sentinella, in piedi sulla fortezza, a spiare, per vedere che cosa mi dirà, che cosa risponderà ai miei lamenti.</span> <span class="verse"><a name="2">2</a>Il Signore rispose e mi disse: Scrivi la visione e incidila bene sulle tavolette perché la si legga speditamente.</span> <span class="verse"><a name="3">3</a>E' una visione che attesta un termine, parla di una scadenza e non mentisce; se indugia, attendila, perché certo verrà e non tarderà.</span> <span class="verse"><a name="4">4</a>Ecco, soccombe colui che non ha l'animo retto, mentre il giusto vivrà per la sua fede.</span> <span class="verse"><a name="5">5</a>La ricchezza rende malvagi; il superbo non sussisterà; spalanca come gli inferi le sue fauci e, come la morte, non si sazia, attira a sé tutti i popoli, raduna per sé tutte le genti.</span> <span class="verse"><a name="6">6</a>Forse che tutti non lo canzoneranno, non faranno motteggi per lui? Diranno: - e fino a quando? - e si carica di pegni!</span> <span class="verse"><a name="7">7</a>Forse che non sorgeranno a un tratto i tuoi creditori, non si sveglieranno i tuoi esattori e tu diverrai loro preda?</span> <span class="verse"><a name="8">8</a>Poiché tu hai spogliato molte genti, gli altri popoli spoglieranno te, a causa del sangue umano versato, della violenza fatta alla regione, alla città e ai suoi abitanti.</span> <span class="verse"><a name="9">9</a>Guai a chi è avido di lucro, sventura per la sua casa, per mettere il nido in luogo alto, e sfuggire alla stretta della sventura.</span> <span class="verse"><a name="10">10</a>Hai decretato il disonore alla tua casa; hai soppresso popoli numerosi, hai fatto del male contro te stesso.</span> <span class="verse"><a name="11">11</a>La pietra infatti griderà dalla parete e dal tavolato risponderà la trave.</span> <span class="verse"><a name="12">12</a>Guai a chi costruisce una città sul sangue e fonda un castello sull'iniquità.</span> <span class="verse"><a name="13">13</a>Non è forse volere del Signore degli eserciti che i popoli fatichino per il fuoco e le nazioni si stanchino per un nulla?</span> <span class="verse"><a name="14">14</a>Poiché, come le acque colmano il mare, così la terra dovrà riempirsi di conoscenza della gloria del Signore.</span> <span class="verse"><a name="15">15</a>Guai a chi fa bere i suoi vicini versando veleno per ubriacarli e scoprire le loro nudità.</span> <span class="verse"><a name="16">16</a>Ti sei saziato di vergogna, non di gloria. Bevi, e ti colga il capogiro. Si riverserà su di te il calice della destra del Signore e la vergogna sopra il tuo onore,</span> <span class="verse"><a name="17">17</a>poiché lo scempio fatto al Libano ricadrà su di te e il massacro degli animali ti colmerà di spavento, a causa del sangue umano versato, della violenza fatta alla regione, alla città e a tutti i suoi abitanti.</span> <span class="verse"><a name="18">18</a>A che giova un idolo perché l'artista si dia pena di scolpirlo? O una statua fusa o un oracolo falso, perché l'artista confidi in essi, scolpendo idoli muti?</span> <span class="verse"><a name="19">19</a>Guai a chi dice al legno: Svegliati, e alla pietra muta: Alzati. Ecco, è ricoperta d'oro e d'argento ma dentro non c'è soffio vitale.</span> <span class="verse"><a name="20">20</a>Il Signore risiede nel suo santo tempio. Taccia, davanti a lui, tutta la terra!</span> </p></div</div></div></body></html>