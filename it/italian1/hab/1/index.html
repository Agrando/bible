<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/hab/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/hab">Habakkuk</a> &gt <strong>Chapter 1</strong></div><p><span class="verse"><a name="1">1</a>Oracolo che ebbe in visione il profeta Abacuc.</span> <span class="verse"><a name="2">2</a>Fino a quando, Signore, implorerò e non ascolti, a te alzerò il grido: Violenza! e non soccorri?</span> <span class="verse"><a name="3">3</a>Perché mi fai vedere l'iniquità e resti spettatore dell'oppressione? Ho davanti rapina e violenza e ci sono liti e si muovono contese.</span> <span class="verse"><a name="4">4</a>Non ha più forza la legge, nè mai si afferma il diritto. L'empio infatti raggira il giusto e il giudizio ne esce stravolto.</span> <span class="verse"><a name="5">5</a>Guardate fra i popoli e osservate, inorridite e ammutolite: c'è chi compirà ai vostri giorni una cosa che a raccontarla non sarebbe creduta.</span> <span class="verse"><a name="6">6</a>Ecco, io faccio sorgere i Caldei, popolo feroce e impetuoso, che percorre ampie regioni per occupare sedi non sue.</span> <span class="verse"><a name="7">7</a>Egli è feroce e terribile, da lui esce il suo diritto e la sua grandezza.</span> <span class="verse"><a name="8">8</a>Più veloci dei leopardi sono i suoi cavalli, più agili dei lupi della sera. Balzano i suoi destrieri, venuti da lontano, volano come aquila che piomba per divorare.</span> <span class="verse"><a name="9">9</a>Tutti avanzano per la rapina. La loro faccia è infuocata come il vento d'oriente, ammassano i prigionieri come la sabbia.</span> <span class="verse"><a name="10">10</a>Egli dei re si fa beffe, e dei capi si ride; si fa gioco di ogni fortezza, assale una città e la conquista.</span> <span class="verse"><a name="11">11</a>Poi muta corso il vento: passa e paga il fio. Questa la potenza del mio Dio!</span> <span class="verse"><a name="12">12</a>Non sei tu fin da principio, Signore, il mio Dio, il mio Santo? Noi non moriremo, Signore. Tu lo hai scelto per far giustizia, l'hai reso forte, o Roccia, per castigare.</span> <span class="verse"><a name="13">13</a>Tu dagli occhi così puri che non puoi vedere il male e non puoi guardare l'iniquità, perché, vedendo i malvagi, taci mentre l'empio ingoia il giusto?</span> <span class="verse"><a name="14">14</a>Tu tratti gli uomini come pesci del mare, come un verme che non ha padrone.</span> <span class="verse"><a name="15">15</a>Egli li prende tutti all'amo, li tira su con il giacchio, li raccoglie nella rete, e contento ne gode.</span> <span class="verse"><a name="16">16</a>Perciò offre sacrifici alla sua rete e brucia incenso al suo giacchio, perché fanno grassa la sua parte e succulente le sue vivande.</span> <span class="verse"><a name="17">17</a>Continuerà dunque a vuotare il giacchio e a massacrare le genti senza pietà?</span> </p></div</div></div></body></html>