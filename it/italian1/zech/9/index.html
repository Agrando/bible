<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/zech/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/zech">Zechariah</a> &gt <strong>Chapter 9</strong></div><p><span class="verse"><a name="1">1</a>Oracolo. poiché al Signore appartiene la perla di Aram e tutte le tribù d'Israele;</span> <span class="verse"><a name="2">2</a>anche Amat sua confinante e Sidòne, che è tanto saggia.</span> <span class="verse"><a name="3">3</a>Tiro si è costruita una fortezza e vi ha accumulato argento come polvere e oro come fango delle strade.</span> <span class="verse"><a name="4">4</a>Ecco, il Signore se ne impossesserà, sprofonderà nel mare le sue ricchezze ed essa sarà divorata dal fuoco.</span> <span class="verse"><a name="5">5</a>Ascalòna vedrà e ne sarà spaventata, Gaza sarà in grandi dolori, come anche Ekròn, perché svanirà la sua fiducia; scomparirà il re da Gaza e Ascalòna rimarrà disabitata.</span> <span class="verse"><a name="6">6</a>Bastardi dimoreranno in Asdòd, abbatterò l'orgoglio del Filisteo.</span> <span class="verse"><a name="7">7</a>Toglierò il sangue dalla sua bocca e i suoi abomini dai suoi denti. Diventerà anche lui un resto per il nostro Dio, sarà come una famiglia in Giuda ed Ekròn sarà simile al Gebuseo.</span> <span class="verse"><a name="8">8</a>Mi porrò come sentinella per la mia casa contro chi va e chi viene, non vi passerà più l'oppressore, perché ora io stesso sorveglio con i miei occhi.</span> <span class="verse"><a name="9">9</a>Esulta grandemente figlia di Sion, giubila, figlia di Gerusalemme! Ecco, a te viene il tuo re. Egli è giusto e vittorioso, umile, cavalca un asino, un puledro figlio d'asina.</span> <span class="verse"><a name="10">10</a>Farà sparire i carri da Efraim e i cavalli da Gerusalemme, l'arco di guerra sarà spezzato, annunzierà la pace alle genti, il suo dominio sarà da mare a mare e dal fiume ai confini della terra.</span> <span class="verse"><a name="11">11</a>Quanto a te, per il sangue dell'alleanza con te, estrarrò i tuoi prigionieri dal pozzo senz'acqua.</span> <span class="verse"><a name="12">12</a>Ritornate alla cittadella, prigionieri della speranza! Ve l'annunzio fino da oggi: vi ripagherò due volte.</span> <span class="verse"><a name="13">13</a>Tendo Giuda come mio arco, Efraim come un arco teso; ecciterò i tuoi figli, Sion, contro i tuoi figli, Grecia, ti farò come spada di un eroe.</span> <span class="verse"><a name="14">14</a>Allora il Signore comparirà contro di loro, come fulmine guizzeranno le sue frecce; il Signore darà fiato alla tromba e marcerà fra i turbini del mezzogiorno.</span> <span class="verse"><a name="15">15</a>Il Signore degli eserciti li proteggerà: divoreranno e calpesteranno le pietre della fionda, berranno il loro sangue come vino, ne saranno pieni come bacini, come i corni dell'altare.</span> <span class="verse"><a name="16">16</a>Il Signore loro Dio in quel giorno salverà come un gregge il suo popolo, come gemme di un diadema brilleranno sulla sua terra.</span> <span class="verse"><a name="17">17</a>Quali beni, quale bellezza! Il grano darà vigore ai giovani e il vino nuovo alle fanciulle.</span> </p></div</div></div></body></html>