<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/epjer/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/epjer">Letter of Jeremiah</a> &gt <strong>Chapter 13</strong></div><p><span class="verse"><a name="1">1</a>Allora Tobi scrisse questa preghiera di esultanza e disse:</span> <span class="verse"><a name="2">2</a>Benedetto Dio che vive in eterno il suo regno dura per tutti i secoli; Egli castiga e usa misericordia, fa scendere negli abissi della terra, fa risalire dalla Grande Perdizione e nulla sfugge alla sua mano.</span> <span class="verse"><a name="3">3</a>Lodatelo, figli d'Israele, davanti alle genti; Egli vi ha disperso in mezzo ad esse</span> <span class="verse"><a name="4">4</a>per proclamare la sua grandezza. è lui il Signore, il nostro Dio, lui il nostro Padre, il Dio per tutti i secoli.</span> <span class="verse"><a name="5">5</a>Vi castiga per le vostre ingiustizie, ma userà misericordia a tutti voi. Vi raduna da tutte le genti, fra le quali siete stati dispersi.</span> <span class="verse"><a name="6">6</a>Convertitevi a lui con tutto il cuore e con tutta l'anima, per fare la giustizia davanti a Lui, allora Egli si convertirà a voi e non vi nasconderà il suo volto.</span> <span class="verse"><a name="7">7</a>Ora contemplate ciò che ha operato con voi e ringraziatelo con tutta la voce; benedite il Signore della giustizia ed esaltate il re dei secoli.</span> <span class="verse"><a name="8">8</a>Io gli do lode nel paese del mio esilio e manifesto la sua forza e grandezza a un popolo di peccatori. chi sa che non torni ad amarvi e vi usi misericordia?</span> <span class="verse"><a name="9">9</a>Io esalto il mio Dio e celebro il re del cielo ed esulto per la sua grandezza.</span> <span class="verse"><a name="10">10</a>Tutti ne parlino e diano lode a lui in Gerusalemme. Gerusalemme, città santa, ti ha castigata per le opere dei tuoi figli, e avrà ancora pietà per i figli dei giusti.</span> <span class="verse"><a name="11">11</a>Dà lode degnamente al Signore e benedici il re dei secoli; egli ricostruirà in te il suo tempio con gioia,</span> <span class="verse"><a name="12">12</a>per allietare in te tutti i deportati, per far contenti in te tutti gli sventurati, per tutte le generazioni dei secoli.</span> <span class="verse"><a name="13">13</a>Come luce splendida brillerai sino ai confini della terra; nazioni numerose verranno a te da lontano; gli abitanti di tutti i confini della terra verranno verso la dimora del tuo santo nome, portando in mano i doni per il re del cielo. e il nome della città eletta durerà nei secoli.</span> <span class="verse"><a name="14">14</a>Maledetti coloro che ti malediranno, maledetti saranno quanti ti distruggono, demoliscono le tue mura, rovinano le tue torri e incendiano le tue abitazioni!</span> <span class="verse"><a name="15">15</a>Sorgi ed esulta per i figli dei giusti, tutti presso di te si raduneranno e benediranno il Signore dei secoli. beati coloro che gioiscono per la tua pace.</span> <span class="verse"><a name="16">16</a>Beati coloro che avranno pianto per le tue sventure: gioiranno per te e vedranno tutta la tua gioia per sempre.</span> <span class="verse"><a name="17">17</a>Gerusalemme sarà ricostruita come città della sua residenza per sempre. per vedere la tua gloria e dar lode al re del cielo. saranno ricostruite di zaffiro e di smeraldo e tutte le sue mura di pietre preziose. e i loro baluardi con oro finissimo. con turchese e pietra di Ofir.</span> <span class="verse"><a name="18">18</a>Le porte di Gerusalemme risuoneranno di canti di esultanza, e in tutte le sue case canteranno: Alleluia! e benedetti coloro che benedicono il suo santo nome per sempre e nei secoli!.</span> </p></div</div></div></body></html>