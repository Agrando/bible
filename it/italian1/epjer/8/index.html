<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/epjer/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/epjer">Letter of Jeremiah</a> &gt <strong>Chapter 8</strong></div><p><span class="verse"><a name="1">1</a>Quando ebbero finito di mangiare e di bere, decisero di andare a dormire. Accompagnarono il giovane e lo introdussero nella camera da letto.</span> <span class="verse"><a name="2">2</a>Tobia allora si ricordò delle parole di Raffaele: prese dal suo sacco il fegato e il cuore del pesce e li pose sulla brace dell'incenso.</span> <span class="verse"><a name="3">3</a>L'odore del pesce respinse il demonio, che fuggì nelle regioni dell'alto Egitto. Raffaele vi si recò all'istante e in quel luogo lo incatenò e lo mise in ceppi.</span> <span class="verse"><a name="4">4</a>Gli altri intanto erano usciti e avevano chiuso la porta della camera. Tobia si alzò dal letto e disse a Sara: Sorella, alzati! Preghiamo e domandiamo al Signore che ci dia grazia e salvezza.</span> <span class="verse"><a name="5">5</a>Essa si alzò e si misero a pregare e a chiedere che venisse su di loro la salvezza, dicendo: Benedetto sei tu, Dio dei nostri padri, e benedetto per tutte le generazioni è il tuo nome! Ti benedicano i cieli e tutte le creature per tutti i secoli!</span> <span class="verse"><a name="6">6</a>Tu hai creato Adamo e hai creato Eva sua moglie, perché gli fosse di aiuto e di sostegno. Da loro due nacque tutto il genere umano. Tu hai detto: non è cosa buona che l'uomo resti solo; facciamogli un aiuto simile a lui.</span> <span class="verse"><a name="7">7</a>Ora non per lussuria io prendo questa mia parente, ma con rettitudine d'intenzione. Dègnati di aver misericordia di me e di lei e di farci giungere insieme alla vecchiaia.</span> <span class="verse"><a name="8">8</a>E dissero insieme: Amen, amen!.</span> <span class="verse"><a name="9">9</a>Poi dormirono per tutta la notte.</span> <span class="verse"><a name="10">10</a>Ma Raguele si alzò; chiamò i servi e andò con loro a scavare una fossa. Diceva infatti: Caso mai sia morto, non abbiamo a diventare oggetto di scherno e di ribrezzo.</span> <span class="verse"><a name="11">11</a>Quando ebbero terminato di scavare la tomba, Raguele tornò in casa; chiamò la moglie</span> <span class="verse"><a name="12">12</a>e le disse: Manda in camera una delle serve a vedere se è vivo; così, se è morto, lo seppelliremo senza che nessuno lo sappia.</span> <span class="verse"><a name="13">13</a>Mandarono avanti la serva, accesero la lampada e aprirono la porta; essa entrò e li trovò che dormivano insieme, immersi in un sonno profondo.</span> <span class="verse"><a name="14">14</a>La serva uscì e riferì loro che era vivo e che non era successo nulla di male.</span> <span class="verse"><a name="15">15</a>Benedissero allora il Dio del cielo: Tu sei benedetto, o Dio, con ogni pura benedizione. Ti benedicano per tutti i secoli!</span> <span class="verse"><a name="16">16</a>Tu sei benedetto, perché mi hai rallegrato e non è avvenuto ciò che temevo, ma ci hai trattato secondo la tua grande misericordia.</span> <span class="verse"><a name="17">17</a>Tu sei benedetto, perché hai avuto compassione dei due figli unici. Concedi loro, Signore, grazia e salvezza e falli giungere fino al termine della loro vita in mezzo alla gioia e alla grazia.</span> <span class="verse"><a name="18">18</a>Allora ordinò ai servi di riempire la fossa prima che si facesse giorno.</span> <span class="verse"><a name="19">19</a>Raguele ordinò alla moglie di fare il pane in abbondanza; andò a prendere dalla mandria due vitelli e quattro montoni; li fece macellare e cominciarono così a preparare il banchetto.</span> <span class="verse"><a name="20">20</a>Poi chiamò Tobia e sotto giuramento gli disse: Per quattordici giorni non te ne andrai di qui, ma ti fermerai da me a mangiare e a bere e così allieterai l'anima gia tanto afflitta di mia figlia.</span> <span class="verse"><a name="21">21</a>Di quanto possiedo prenditi la metà e torna sano e salvo da tuo padre. Quando io e mia moglie saremo morti, anche l'altra metà sarà vostra. Coraggio, figlio! Io sono tuo padre ed Edna è tua madre; noi apparteniamo a te come a questa tua sorella da ora per sempre. Coraggio, figlio!.</span> </p></div</div></div></body></html>