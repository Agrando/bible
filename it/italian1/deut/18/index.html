<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/deut/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/deut">Deuteronomy</a> &gt <strong>Chapter 18</strong></div><p><span class="verse"><a name="1">1</a>I sacerdoti leviti, tutta la tribù di Levi, non avranno parte né eredità insieme con Israele; vivranno dei sacrifici consumati dal fuoco per il Signore, e della sua eredità.</span> <span class="verse"><a name="2">2</a>Non avranno alcuna eredità tra i loro fratelli; il Signore è la loro eredità, come ha loro promesso.</span> <span class="verse"><a name="3">3</a>Questo sarà il diritto dei sacerdoti sul popolo, su quelli che offriranno come sacrificio un capo di bestiame grosso o minuto: essi daranno al sacerdote la spalla, le due mascelle e lo stomaco.</span> <span class="verse"><a name="4">4</a>Gli darai le primizie del tuo frumento, del tuo mosto e del tuo olio e le primizie della tosatura delle tue pecore;</span> <span class="verse"><a name="5">5</a>perché il Signore tuo Dio l'ha scelto fra tutte le tue tribù, affinché attenda al servizio del nome del Signore, lui e i suoi figli sempre.</span> <span class="verse"><a name="6">6</a>Se un levita, abbandonando qualunque città dove soggiorna in Israele, verrà, seguendo il suo desiderio, al luogo che il Signore avrà scelto</span> <span class="verse"><a name="7">7</a>e farà il servizio nel nome del Signore tuo Dio, come tutti i suoi fratelli leviti che stanno là davanti al Signore,</span> <span class="verse"><a name="8">8</a>egli riceverà per il suo mantenimento una parte uguale a quella degli altri, senza contare il ricavo dalla vendita della sua casa paterna.</span> <span class="verse"><a name="9">9</a>Quando sarai entrato nel paese che il Signore tuo Dio sta per darti, non imparerai a commettere gli abomini delle nazioni che vi abitano.</span> <span class="verse"><a name="10">10</a>Non si trovi in mezzo a te chi immola, facendoli passare per il fuoco, il suo figlio o la sua figlia, né chi esercita la divinazione o il sortilegio o l'augurio o la magia;</span> <span class="verse"><a name="11">11</a>né chi faccia incantesimi, né chi consulti gli spiriti o gli indovini, né chi interroghi i morti,</span> <span class="verse"><a name="12">12</a>perché chiunque fa queste cose è in abominio al Signore; a causa di questi abomini, il Signore tuo Dio sta per scacciare quelle nazioni davanti a te.</span> <span class="verse"><a name="13">13</a>Tu sarai irreprensibile verso il Signore tuo Dio,</span> <span class="verse"><a name="14">14</a>perché le nazioni, di cui tu vai ad occupare il paese, ascoltano gli indovini e gli incantatori, ma quanto a te, non così ti ha permesso il Signore tuo Dio.</span> <span class="verse"><a name="15">15</a>Il Signore tuo Dio susciterà per te, in mezzo a te, fra i tuoi fratelli, un profeta pari a me; a lui darete ascolto.</span> <span class="verse"><a name="16">16</a>Avrai così quanto hai chiesto al Signore tuo Dio, sull'Oreb, il giorno dell'assemblea, dicendo: Che io non oda più la voce del Signore mio Dio e non veda più questo grande fuoco, perché non muoia.</span> <span class="verse"><a name="17">17</a>Il Signore mi rispose: Quello che hanno detto, va bene;</span> <span class="verse"><a name="18">18</a>io susciterò loro un profeta in mezzo ai loro fratelli e gli porrò in bocca le mie parole ed egli dirà loro quanto io gli comanderò.</span> <span class="verse"><a name="19">19</a>Se qualcuno non ascolterà le parole, che egli dirà in mio nome, io gliene domanderò conto.</span> <span class="verse"><a name="20">20</a>Ma il profeta che avrà la presunzione di dire in mio nome una cosa che io non gli ho comandato di dire, o che parlerà in nome di altri dei, quel profeta dovrà morire.</span> <span class="verse"><a name="21">21</a>Se tu pensi: Come riconosceremo la parola che il Signore non ha detta?</span> <span class="verse"><a name="22">22</a>Quando il profeta parlerà in nome del Signore e la cosa non accadrà e non si realizzerà, quella parola non l'ha detta il Signore; l'ha detta il profeta per presunzione; di lui non devi aver paura.</span> </p></div</div></div></body></html>