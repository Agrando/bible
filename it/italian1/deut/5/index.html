<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/deut/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/deut">Deuteronomy</a> &gt <strong>Chapter 5</strong></div><p><span class="verse"><a name="1">1</a>Mosè convocò tutto Israele e disse loro: Ascolta, Israele, le leggi e le norme che oggi io proclamo dinanzi a voi: imparatele e custoditele e mettetele in pratica.</span> <span class="verse"><a name="2">2</a>Il Signore nostro Dio ha stabilito con noi un'alleanza sull'Oreb.</span> <span class="verse"><a name="3">3</a>Il Signore non ha stabilito questa alleanza con i nostri padri, ma con noi che siamo qui oggi tutti in vita.</span> <span class="verse"><a name="4">4</a>Il Signore vi ha parlato faccia a faccia sul monte dal fuoco,</span> <span class="verse"><a name="5">5</a>mentre io stavo tra il Signore e voi, per riferirvi la parola del Signore, perché voi avevate paura di quel fuoco e non eravate saliti sul monte. Egli disse:</span> <span class="verse"><a name="6">6</a>Io sono il Signore, tuo Dio, che ti ho fatto uscire dal paese di Egitto, dalla condizione servile.</span> <span class="verse"><a name="7">7</a>Non avere altri dei di fronte a me.</span> <span class="verse"><a name="8">8</a>Non ti farai idolo né immagine alcuna di ciò che è lassù in cielo, né di ciò che è quaggiù sulla terra, né di ciò che è nelle acque sotto la terra.</span> <span class="verse"><a name="9">9</a>Non ti prostrerai davanti a quelle cose e non le servirai. Perché io il Signore tuo Dio sono un Dio geloso, che punisce la colpa dei padri nei figli fino alla terza e alla quarta generazione per quanti mi odiano,</span> <span class="verse"><a name="10">10</a>ma usa misericordia fino a mille generazioni verso coloro che mi amano e osservano i miei comandamenti.</span> <span class="verse"><a name="11">11</a>Non pronunciare invano il nome del Signore tuo Dio perché il Signore non ritiene innocente chi pronuncia il suo nome invano.</span> <span class="verse"><a name="12">12</a>Osserva il giorno di sabato per santificarlo, come il Signore Dio tuo ti ha comandato.</span> <span class="verse"><a name="13">13</a>Sei giorni faticherai e farai ogni lavoro,</span> <span class="verse"><a name="14">14</a>ma il settimo giorno è il sabato per il Signore tuo Dio: non fare lavoro alcuno né tu, né tuo figlio, né tua figlia, né il tuo schiavo, né la tua schiava, né il tuo bue, né il tuo asino, né alcuna delle tue bestie, né il forestiero, che sta entro le tue porte, perché il tuo schiavo e la tua schiava si riposino come te.</span> <span class="verse"><a name="15">15</a>Ricordati che sei stato schiavo nel paese d'Egitto e che il Signore tuo Dio ti ha fatto uscire di là con mano potente e braccio teso; perciò il Signore tuo Dio ti ordina di osservare il giorno di sabato.</span> <span class="verse"><a name="16">16</a>Onora tuo padre e tua madre, come il Signore Dio tuo ti ha comandato, perché la tua vita sia lunga e tu sii felice nel paese che il Signore tuo Dio ti dà.</span> <span class="verse"><a name="17">17</a>Non uccidere.</span> <span class="verse"><a name="18">18</a>Non commettere adulterio.</span> <span class="verse"><a name="19">19</a>Non rubare.</span> <span class="verse"><a name="20">20</a>Non pronunciare falsa testimonianza contro il tuo prossimo.</span> <span class="verse"><a name="21">21</a>Non desiderare la moglie del tuo prossimo. Non desiderare la casa del tuo prossimo, né il suo campo, né il suo schiavo, né la sua schiava, né il suo bue, né il suo asino, né alcuna delle cose che sono del tuo prossimo.</span> <span class="verse"><a name="22">22</a>Queste parole pronunciò il Signore, parlando a tutta la vostra assemblea, sul monte, dal fuoco, dalla nube e dall'oscurità, con voce poderosa, e non aggiunse altro. Le scrisse su due tavole di pietra e me le diede.</span> <span class="verse"><a name="23">23</a>All'udire la voce in mezzo alle tenebre, mentre il monte era tutto in fiamme, i vostri capitribù e i vostri anziani si avvicinarono tutti a me</span> <span class="verse"><a name="24">24</a>e dissero: Ecco il Signore nostro Dio ci ha mostrato la sua gloria e la sua grandezza e noi abbiamo udito la sua voce dal fuoco; oggi abbiamo visto che Dio può parlare con l'uomo e l'uomo restare vivo.</span> <span class="verse"><a name="25">25</a>Ma ora, perché dovremmo morire? Questo grande fuoco infatti ci consumerà; se continuiamo a udire ancora la voce del Signore nostro Dio moriremo.</span> <span class="verse"><a name="26">26</a>Poiché chi tra tutti i mortali ha udito come noi la voce del Dio vivente parlare dal fuoco ed è rimasto vivo?</span> <span class="verse"><a name="27">27</a>Avvicinati tu e ascolta quanto il Signore nostro Dio dirà; ci riferirai quanto il Signore nostro Dio ti avrà detto e noi lo ascolteremo e lo faremo.</span> <span class="verse"><a name="28">28</a>Il Signore udì le vostre parole, mentre mi parlavate, e mi disse: Ho udito le parole che questo popolo ti ha rivolte; quanto hanno detto va bene.</span> <span class="verse"><a name="29">29</a>Oh, se avessero sempre un tal cuore, da temermi e da osservare tutti i miei comandi, per essere felici loro e i loro figli per sempre!</span> <span class="verse"><a name="30">30</a>Và e dì loro: Tornate alle vostre tende; ma tu resta qui con me</span> <span class="verse"><a name="31">31</a>e io ti detterò tutti i comandi, tutte le leggi e le norme che dovrai insegnare loro, perché le mettano in pratica nel paese che io sto per dare in loro possesso.</span> <span class="verse"><a name="32">32</a>Badate dunque di fare come il Signore vostro Dio vi ha comandato; non ve ne discostate né a destra né a sinistra;</span> <span class="verse"><a name="33">33</a>camminate in tutto e per tutto per la via che il Signore vostro Dio vi ha prescritta, perché viviate e siate felici e rimaniate a lungo nel paese di cui avrete il possesso.</span> </p></div</div></div></body></html>