<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/deut/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/deut">Deuteronomy</a> &gt <strong>Chapter 2</strong></div><p><span class="verse"><a name="1">1</a>Allora cambiammo direzione e partimmo per il deserto verso il Mare Rosso, come il Signore mi aveva detto, e girammo intorno al monte Seir per lungo tempo.</span> <span class="verse"><a name="2">2</a>Il Signore mi disse:</span> <span class="verse"><a name="3">3</a>Avete girato abbastanza intorno a questa montagna; volgetevi verso settentrione.</span> <span class="verse"><a name="4">4</a>Dà quest'ordine al popolo: Voi state per passare i confini dei figli di Esaù, vostri fratelli, che dimorano in Seir; essi avranno paura di voi; state bene in guardia:</span> <span class="verse"><a name="5">5</a>non muovete loro guerra, perché del loro paese io non vi darò neppure quanto ne può calcare la pianta di un piede; infatti ho dato il monte di Seir in proprietà a Esaù.</span> <span class="verse"><a name="6">6</a>Comprerete da loro con denaro le vettovaglie che mangerete e comprerete da loro con denaro anche l'acqua da bere.</span> <span class="verse"><a name="7">7</a>Perché il Signore tuo Dio ti ha benedetto in ogni lavoro delle tue mani, ti ha seguito nel tuo viaggio attraverso questo grande deserto; il Signore tuo Dio è stato con te in questi quaranta anni e non ti è mancato nulla.</span> <span class="verse"><a name="8">8</a>Allora passammo oltre i nostri fratelli, i figli di Esaù, che abitano in Seir, lungo la via dell'Araba, per Elat ed Ezion-Gheber. Poi ci voltammo e avanzammo in direzione del deserto di Moab.</span> <span class="verse"><a name="9">9</a>Il Signore mi disse: Non attaccare Moab e non gli muovere guerra, perché io non ti darò nulla da possedere nel suo paese; infatti ho dato Ar ai figli di Lot, come loro proprietà.</span> <span class="verse"><a name="10">10</a>Prima vi abitavano gli Emim: popolo grande, numeroso, alto di statura come gli Anakiti.</span> <span class="verse"><a name="11">11</a>Erano anch'essi considerati Refaim come gli Anakiti; ma i Moabiti li chiamavano Emim.</span> <span class="verse"><a name="12">12</a>Anche Seir era prima abitata dagli Hurriti, ma i figli di Esaù li scacciarono, li distrussero e si stabilirono al posto loro, come ha fatto Israele nel paese che possiede e che il Signore gli ha dato.</span> <span class="verse"><a name="13">13</a>Ora alzatevi e passate il torrente Zered! E attraversammo il torrente Zered.</span> <span class="verse"><a name="14">14</a>La durata del nostro cammino, da Kades-Barnea al passaggio del torrente Zered, fu di trentotto anni, finché tutta quella generazione di uomini atti alla guerra scomparve dall'accampamento, come il Signore aveva loro giurato.</span> <span class="verse"><a name="15">15</a>Anche la mano del Signore era stata contro di loro, per sterminarli dall'accampamento finché fossero annientati.</span> <span class="verse"><a name="16">16</a>Quando tutti quegli uomini atti alla guerra furono passati nel numero dei morti,</span> <span class="verse"><a name="17">17</a>il Signore mi disse:</span> <span class="verse"><a name="18">18</a>Oggi tu stai per passare i confini di Moab, ad Ar, e ti avvicinerai agli Ammoniti.</span> <span class="verse"><a name="19">19</a>Non li attaccare e non muover loro guerra, perché io non ti darò nessun possesso nel paese degli Ammoniti; infatti l'ho dato in proprietà ai figli di Lot.</span> <span class="verse"><a name="20">20</a>Anche questo paese era reputato paese di Refaim: prima vi abitavano i Refaim e gli Ammoniti li chiamavano Zanzummim:</span> <span class="verse"><a name="21">21</a>popolo grande, numeroso, alto di statura come gli Anakiti; ma il Signore li aveva distrutti davanti agli Ammoniti, che li avevano scacciati e si erano stabiliti al loro posto.</span> <span class="verse"><a name="22">22</a>Così il Signore aveva fatto per i figli di Esaù che abitano in Seir, quando distrusse gli Hurriti davanti a loro; essi li scacciarono e si stabilirono al loro posto e vi sono rimasti fino ad oggi.</span> <span class="verse"><a name="23">23</a>Anche gli Avviti, che dimoravano in villaggi fino a Gaza, furono distrutti dai Kaftoriti, usciti da Kaftor, i quali si stabilirono al loro posto.</span> <span class="verse"><a name="24">24</a>Suvvia, levate l'accampamento e passate la valle dell'Arnon; ecco io metto in tuo potere Sicon, l'Amorreo, re di Chesbon, e il suo paese; comincia a prenderne possesso e muovigli guerra.</span> <span class="verse"><a name="25">25</a>Oggi comincerò a incutere paura e terrore di te ai popoli che sono sotto tutto il cielo, così che, all'udire la tua fama, tremeranno e saranno presi da spavento dinanzi a te.</span> <span class="verse"><a name="26">26</a>Allora mandai messaggeri dal deserto di Kedemot a Sicon, re di Chesbon, con parole di pace, e gli feci dire:</span> <span class="verse"><a name="27">27</a>Lasciami passare nel tuo paese; io camminerò per la strada maestra, senza volgermi né a destra né a sinistra.</span> <span class="verse"><a name="28">28</a>Tu mi venderai per denaro contante le vettovaglie che mangerò e mi darai per denaro contante l'acqua che berrò; permettimi solo il transito,</span> <span class="verse"><a name="29">29</a>come mi hanno permesso i figli di Esaù, che abitano in Seir, e i Moabiti che abitano in Ar, finché io abbia passato il Giordano per entrare nel paese che il Signore nostro Dio sta per darci.</span> <span class="verse"><a name="30">30</a>Ma Sicon, re di Chesbon, non ci volle lasciar passare nel suo paese, perché il Signore tuo Dio gli aveva reso inflessibile lo spirito e ostinato il cuore, per mettertelo nelle mani, come appunto è oggi.</span> <span class="verse"><a name="31">31</a>Il Signore mi disse: Vedi, ho cominciato a mettere in tuo potere Sicon e il suo paese; dà inizio alla conquista impadronendoti del suo paese.</span> <span class="verse"><a name="32">32</a>Allora Sicon uscì contro di noi con tutta la sua gente per darci battaglia a Iaaz.</span> <span class="verse"><a name="33">33</a>Il Signore nostro Dio ce lo mise nelle mani e noi abbiamo sconfitto lui, i suoi figli e tutta la sua gente.</span> <span class="verse"><a name="34">34</a>In quel tempo prendemmo tutte le sue città e votammo allo sterminio ogni città, uomini, donne, bambini; non vi lasciammo alcun superstite.</span> <span class="verse"><a name="35">35</a>Soltanto asportammo per noi come preda il bestiame e le spoglie delle città che avevamo prese.</span> <span class="verse"><a name="36">36</a>Da Aroer, che è sull'orlo della valle dell'Arnon, e dalla città che è sul torrente stesso, fino a Gàlaad, non ci fu città che fosse inaccessibile per noi: il Signore nostro Dio le mise tutte in nostro potere.</span> <span class="verse"><a name="37">37</a>Ma non ti avvicinasti al paese degli Ammoniti, a tutta la riva dal torrente Iabbok, alle città delle montagne, a tutti i luoghi che il Signore nostro Dio ci aveva proibito di attaccare.</span> </p></div</div></div></body></html>