<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/deut/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/deut">Deuteronomy</a> &gt <strong>Chapter 20</strong></div><p><span class="verse"><a name="1">1</a>Quando andrai in guerra contro i tuoi nemici e vedrai cavalli e carri e forze superiori a te, non li temere, perché è con te il Signore tuo Dio, che ti ha fatto uscire dal paese d'Egitto.</span> <span class="verse"><a name="2">2</a>Quando sarete vicini alla battaglia, il sacerdote si farà avanti, parlerà al popolo</span> <span class="verse"><a name="3">3</a>e gli dirà: Ascolta, Israele! Voi oggi siete prossimi a dar battaglia ai vostri nemici; il vostro cuore non venga meno; non temete, non vi smarrite e non vi spaventate dinanzi a loro,</span> <span class="verse"><a name="4">4</a>perché il Signore vostro Dio cammina con voi per combattere per voi contro i vostri nemici e per salvarvi.</span> <span class="verse"><a name="5">5</a>I capi diranno al popolo: C'è qualcuno che abbia costruito una casa nuova e non l'abbia ancora inaugurata? Vada, torni a casa, perché non muoia in battaglia e altri inauguri la casa.</span> <span class="verse"><a name="6">6</a>C'è qualcuno che abbia piantato una vigna e non ne abbia ancora goduto il frutto? Vada, torni a casa, perché non muoia in battaglia e altri ne goda il frutto.</span> <span class="verse"><a name="7">7</a>C'è qualcuno che si sia fidanzato con una donna e non l'abbia ancora sposata? Vada, torni a casa, perché non muoia in battaglia e altri la sposi.</span> <span class="verse"><a name="8">8</a>I capi aggiungeranno al popolo: C'è qualcuno che abbia paura e cui venga meno il coraggio? Vada, torni a casa, perché il coraggio dei suoi fratelli non venga a mancare come il suo.</span> <span class="verse"><a name="9">9</a>Quando i capi avranno finito di parlare al popolo, costituiranno i comandanti delle schiere alla testa del popolo.</span> <span class="verse"><a name="10">10</a>Quando ti avvicinerai a una città per attaccarla, le offrirai prima la pace.</span> <span class="verse"><a name="11">11</a>Se accetta la pace e ti apre le sue porte, tutto il popolo che vi si troverà ti sarà tributario e ti servirà.</span> <span class="verse"><a name="12">12</a>Ma se non vuol far pace con te e vorrà la guerra, allora l'assedierai.</span> <span class="verse"><a name="13">13</a>Quando il Signore tuo Dio l'avrà data nelle tue mani, ne colpirai a fil di spada tutti i maschi;</span> <span class="verse"><a name="14">14</a>ma le donne, i bambini, il bestiame e quanto sarà nella città, tutto il suo bottino, li prenderai come tua preda; mangerai il bottino dei tuoi nemici, che il Signore tuo Dio ti avrà dato.</span> <span class="verse"><a name="15">15</a>Così farai per tutte le città che sono molto lontane da te e che non sono città di queste nazioni.</span> <span class="verse"><a name="16">16</a>Soltanto nelle città di questi popoli che il Signore tuo Dio ti dà in eredità, non lascerai in vita alcun essere che respiri;</span> <span class="verse"><a name="17">17</a>ma li voterai allo sterminio: cioè gli Hittiti, gli Amorrei, i Cananei, i Perizziti, gli Evei e i Gebusei, come il Signore tuo Dio ti ha comandato di fare,</span> <span class="verse"><a name="18">18</a>perché essi non v'insegnino a commettere tutti gli abomini che fanno per i loro dei e voi non pecchiate contro il Signore vostro Dio.</span> <span class="verse"><a name="19">19</a>Quando cingerai d'assedio una città per lungo tempo, per espugnarla e conquistarla, non ne distruggerai gli alberi colpendoli con la scure; ne mangerai il frutto, ma non li taglierai, perché l'albero della campagna è forse un uomo, per essere coinvolto nell'assedio?</span> <span class="verse"><a name="20">20</a>Soltanto potrai distruggere e recidere gli alberi che saprai non essere alberi da frutto, per costruire opere d'assedio contro la città che è in guerra con te, finché non sia caduta.</span> </p></div</div></div></body></html>