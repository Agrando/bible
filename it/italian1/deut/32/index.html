<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/deut/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/deut">Deuteronomy</a> &gt <strong>Chapter 32</strong></div><p><span class="verse"><a name="1">1</a>Ascoltate, o cieli: io voglio parlare: oda la terra le parole della mia bocca!</span> <span class="verse"><a name="2">2</a>Stilli come pioggia la mia dottrina, scenda come rugiada il mio dire; come scroscio sull'erba del prato, come spruzzo sugli steli di grano.</span> <span class="verse"><a name="3">3</a>Voglio proclamare il nome del Signore: date gloria al nostro Dio!</span> <span class="verse"><a name="4">4</a>Egli è la Roccia; perfetta è l'opera sua; tutte le sue vie sono giustizia; è un Dio verace e senza malizia; Egli è giusto e retto.</span> <span class="verse"><a name="5">5</a>Peccarono contro di lui i figli degeneri, generazione tortuosa e perversa.</span> <span class="verse"><a name="6">6</a>Così ripaghi il Signore, o popolo stolto e insipiente? Non è lui il padre che ti ha creato, che ti ha fatto e ti ha costituito?</span> <span class="verse"><a name="7">7</a>Ricorda i giorni del tempo antico, medita gli anni lontani. Interroga tuo padre e te lo farà sapere, i tuoi vecchi e te lo diranno.</span> <span class="verse"><a name="8">8</a>Quando l'Altissimo divideva i popoli, quando disperdeva i figli dell'uomo, egli stabilì i confini delle genti secondo il numero degli Israeliti.</span> <span class="verse"><a name="9">9</a>Perché porzione del Signore è il suo popolo, Giacobbe è sua eredità.</span> <span class="verse"><a name="10">10</a>Egli lo trovò in terra deserta, in una landa di ululati solitari. Lo circondò, lo allevò, lo custodì come pupilla del suo occhio.</span> <span class="verse"><a name="11">11</a>Come un'aquila che veglia la sua nidiata, che vola sopra i suoi nati, egli spiegò le ali e lo prese, lo sollevò sulle sue ali,</span> <span class="verse"><a name="12">12</a>Il Signore lo guidò da solo, non c'era con lui alcun dio straniero.</span> <span class="verse"><a name="13">13</a>Lo fece montare sulle alture della terra e lo nutrì con i prodotti della campagna; gli fece succhiare miele dalla rupe e olio dai ciottoli della roccia;</span> <span class="verse"><a name="14">14</a>crema di mucca e latte di pecora insieme con grasso di agnelli, arieti di Basan e capri, fior di farina di frumento e sangue di uva, che bevevi spumeggiante.</span> <span class="verse"><a name="15">15</a>Giacobbe ha mangiato e si è saziato, - sì, ti sei ingrassato, impinguato, rimpinzato - e ha respinto il Dio che lo aveva fatto, ha disprezzato la Roccia, sua salvezza.</span> <span class="verse"><a name="16">16</a>Lo hanno fatto ingelosire con dei stranieri e provocato con abomini all'ira.</span> <span class="verse"><a name="17">17</a>Hanno sacrificato a demoni che non sono Dio, a divinità che non conoscevano, novità, venute da poco, che i vostri padri non avevano temuto.</span> <span class="verse"><a name="18">18</a>La Roccia, che ti ha generato, tu hai trascurato; hai dimenticato il Dio che ti ha procreato!</span> <span class="verse"><a name="19">19</a>Ma il Signore ha visto e ha disdegnato con ira i suoi figli e le sue figlie.</span> <span class="verse"><a name="20">20</a>Ha detto: Io nasconderò loro il mio volto: vedrò quale sarà la loro fine. Sono una generazione perfida, sono figli infedeli.</span> <span class="verse"><a name="21">21</a>Mi resero geloso con ciò che non è Dio, mi irritarono con i loro idoli vani; io li renderò gelosi con uno che non è popolo, li irriterò con una nazione stolta.</span> <span class="verse"><a name="22">22</a>Un fuoco si è acceso nella mia collera e brucerà fino nella profondità degl'inferi; divorerà la terra e il suo prodotto e incendierà le radici dei monti.</span> <span class="verse"><a name="23">23</a>Accumulerò sopra di loro i malanni; le mie frecce esaurirò contro di loro.</span> <span class="verse"><a name="24">24</a>Saranno estenuati dalla fame, divorati dalla febbre e da peste dolorosa. Il dente delle belve manderò contro di essi, con il veleno dei rettili che strisciano nella polvere.</span> <span class="verse"><a name="25">25</a>Di fuori la spada li priverà dei figli, dentro le case li ucciderà lo spavento. Periranno insieme il giovane e la vergine, il lattante e l'uomo canuto.</span> <span class="verse"><a name="26">26</a>Io ho detto: Li voglio disperdere, cancellarne tra gli uomini il ricordo!</span> <span class="verse"><a name="27">27</a>se non temessi l'arroganza del nemico, l'abbaglio dei loro avversari; non dicano: La nostra mano ha vinto, non è il Signore che ha operato tutto questo!</span> <span class="verse"><a name="28">28</a>Sono un popolo insensato e in essi non c'è intelligenza:</span> <span class="verse"><a name="29">29</a>se fossero saggi, capirebbero, rifletterebbero sulla loro fine:</span> <span class="verse"><a name="30">30</a>Come può un uomo solo inseguirne mille o due soli metterne in fuga diecimila? Non è forse perché la loro Roccia li ha venduti, il Signore li ha consegnati?</span> <span class="verse"><a name="31">31</a>Perché la loro roccia non è come la nostra e i nostri nemici ne sono testimoni.</span> <span class="verse"><a name="32">32</a>La loro vite è dal ceppo di Sòdoma, dalle piantagioni di Gomorra. La loro uva è velenosa, ha grappoli amari.</span> <span class="verse"><a name="33">33</a>Tossico di serpenti è il loro vino, micidiale veleno di vipere.</span> <span class="verse"><a name="34">34</a>Non è questo nascosto presso di me, sigillato nei miei forzieri?</span> <span class="verse"><a name="35">35</a>Mia sarà la vendetta e il castigo, quando vacillerà il loro piede! Sì, vicino è il giorno della loro rovina e il loro destino si affretta a venire.</span> <span class="verse"><a name="36">36</a>Perché il Signore farà giustizia al suo popolo e dei suoi servi avrà compassione; quando vedrà che ogni forza è svanita e non è rimasto né schiavo, né libero.</span> <span class="verse"><a name="37">37</a>Allora dirà: Dove sono i loro dei, la roccia in cui cercavano rifugio;</span> <span class="verse"><a name="38">38</a>quelli che mangiavano il grasso dei loro sacrifici, che bevevano il vino delle loro libazioni? Sorgano ora e vi soccorrano, siano il riparo per voi!</span> <span class="verse"><a name="39">39</a>Ora vedete che io, io lo sono e nessun altro è dio accanto a me. Sono io che dò la morte e faccio vivere; io percuoto e io guarisco e nessuno può liberare dalla mia mano.</span> <span class="verse"><a name="40">40</a>Alzo la mano verso il cielo e dico: Per la mia vita, per sempre:</span> <span class="verse"><a name="41">41</a>quando avrò affilato la folgore della mia spada e la mia mano inizierà il giudizio, farò vendetta dei miei avversari, ripagherò i miei nemici.</span> <span class="verse"><a name="42">42</a>Inebrierò di sangue le mie frecce, si pascerà di carne la mia spada, del sangue dei cadaveri e dei prigionieri, delle teste dei condottieri nemici!</span> <span class="verse"><a name="43">43</a>Esultate, o nazioni, per il suo popolo, perché Egli vendicherà il sangue dei suoi servi; volgerà la vendetta contro i suoi avversari e purificherà la sua terra e il suo popolo.</span> <span class="verse"><a name="44">44</a>Mosè venne con Giosuè, figlio di Nun, e pronunziò agli orecchi del popolo tutte le parole di questo canto.</span> <span class="verse"><a name="45">45</a>Quando Mosè ebbe finito di pronunziare tutte queste parole davanti a tutto Israele, disse loro:</span> <span class="verse"><a name="46">46</a>Ponete nella vostra mente tutte le parole che io oggi uso come testimonianza contro di voi. Le prescriverete ai vostri figli, perché cerchino di eseguire tutte le parole di questa legge.</span> <span class="verse"><a name="47">47</a>Essa infatti non è una parola senza valore per voi; anzi è la vostra vita; per questa parola passerete lunghi giorni sulla terra di cui state per prendere possesso, passando il Giordano.</span> <span class="verse"><a name="48">48</a>In quello stesso giorno il Signore disse a Mosè:</span> <span class="verse"><a name="49">49</a>Sali su questo monte degli Abarim, sul monte Nebo, che è nel paese di Moab, di fronte a Gerico, e mira il paese di Canaan, che io dò in possesso agli Israeliti.</span> <span class="verse"><a name="50">50</a>Tu morirai sul monte sul quale stai per salire e sarai riunito ai tuoi antenati, come Aronne tuo fratello è morto sul monte Or ed è stato riunito ai suoi antenati,</span> <span class="verse"><a name="51">51</a>perché siete stati infedeli verso di me in mezzo agli Israeliti alle acque di Mèriba di Kades nel deserto di Sin, perché non avete manifestato la mia santità.</span> <span class="verse"><a name="52">52</a>Tu vedrai il paese davanti a te, ma là, nel paese che io sto per dare agli Israeliti, tu non entrerai!.</span> </p></div</div></div></body></html>