<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/deut/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/deut">Deuteronomy</a> &gt <strong>Chapter 6</strong></div><p><span class="verse"><a name="1">1</a>Questi sono i comandi, le leggi e le norme che il Signore vostro Dio ha ordinato di insegnarvi, perché li mettiate in pratica nel paese in cui state per entrare per prenderne possesso;</span> <span class="verse"><a name="2">2</a>perché tu tema il Signore tuo Dio osservando per tutti i giorni della tua vita, tu, il tuo figlio e il figlio del tuo figlio, tutte le sue leggi e tutti i suoi comandi che io ti dò e così sia lunga la tua vita.</span> <span class="verse"><a name="3">3</a>Ascolta, o Israele, e bada di metterli in pratica; perché tu sia felice e cresciate molto di numero nel paese dove scorre il latte e il miele, come il Signore, Dio dei tuoi padri, ti ha detto.</span> <span class="verse"><a name="4">4</a>Ascolta, Israele: il Signore è il nostro Dio, il Signore è uno solo.</span> <span class="verse"><a name="5">5</a>Tu amerai il Signore tuo Dio con tutto il cuore, con tutta l'anima e con tutte le forze.</span> <span class="verse"><a name="6">6</a>Questi precetti che oggi ti dò, ti stiano fissi nel cuore;</span> <span class="verse"><a name="7">7</a>li ripeterai ai tuoi figli, ne parlerai quando sarai seduto in casa tua, quando camminerai per via, quando ti coricherai e quando ti alzerai.</span> <span class="verse"><a name="8">8</a>Te li legherai alla mano come un segno, ti saranno come un pendaglio tra gli occhi</span> <span class="verse"><a name="9">9</a>e li scriverai sugli stipiti della tua casa e sulle tue porte.</span> <span class="verse"><a name="10">10</a>Quando il Signore tuo Dio ti avrà fatto entrare nel paese che ai tuoi padri Abramo, Isacco e Giacobbe aveva giurato di darti; quando ti avrà condotto alle città grandi e belle che tu non hai edificate,</span> <span class="verse"><a name="11">11</a>alle case piene di ogni bene che tu non hai riempite, alle cisterne scavate ma non da te, alle vigne e agli oliveti che tu non hai piantati, quando avrai mangiato e ti sarai saziato,</span> <span class="verse"><a name="12">12</a>guardati dal dimenticare il Signore, che ti ha fatto uscire dal paese d'Egitto, dalla condizione servile.</span> <span class="verse"><a name="13">13</a>Temerai il Signore Dio tuo, lo servirai e giurerai per il suo nome.</span> <span class="verse"><a name="14">14</a>Non seguirete altri dei, divinità dei popoli che vi staranno attorno,</span> <span class="verse"><a name="15">15</a>perché il Signore tuo Dio che sta in mezzo a te, è un Dio geloso; l'ira del Signore tuo Dio si accenderebbe contro di te e ti distruggerebbe dalla terra.</span> <span class="verse"><a name="16">16</a>Non tenterete il Signore vostro Dio come lo tentaste a Massa.</span> <span class="verse"><a name="17">17</a>Osserverete diligentemente i comandi del Signore vostro Dio, le istruzioni e le leggi che vi ha date.</span> <span class="verse"><a name="18">18</a>Farai ciò che è giusto e buono agli occhi del Signore, perché tu sia felice ed entri in possesso della fertile terra che il Signore giurò ai tuoi padri di darti,</span> <span class="verse"><a name="19">19</a>dopo che egli avrà scacciati tutti i tuoi nemici davanti a te, come il Signore ha promesso.</span> <span class="verse"><a name="20">20</a>Quando in avvenire tuo figlio ti domanderà: Che significano queste istruzioni, queste leggi e queste norme che il Signore nostro Dio vi ha date?</span> <span class="verse"><a name="21">21</a>tu risponderai a tuo figlio: Eravamo schiavi del faraone in Egitto e il Signore ci fece uscire dall'Egitto con mano potente.</span> <span class="verse"><a name="22">22</a>Il Signore operò sotto i nostri occhi segni e prodigi grandi e terribili contro l'Egitto, contro il faraone e contro tutta la sua casa.</span> <span class="verse"><a name="23">23</a>Ci fece uscire di là per condurci nel paese che aveva giurato ai nostri padri di darci.</span> <span class="verse"><a name="24">24</a>Allora il Signore ci ordinò di mettere in pratica tutte queste leggi, temendo il Signore nostro Dio così da essere sempre felici ed essere conservati in vita, come appunto siamo oggi.</span> <span class="verse"><a name="25">25</a>La giustizia consisterà per noi nel mettere in pratica tutti questi comandi, davanti al Signore Dio nostro, come ci ha ordinato.</span> </p></div</div></div></body></html>