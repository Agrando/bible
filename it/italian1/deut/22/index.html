<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/deut/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/deut">Deuteronomy</a> &gt <strong>Chapter 22</strong></div><p><span class="verse"><a name="1">1</a>Se vedi smarriti un bue o una pecora di tuo fratello, tu non devi fingere di non averli scorti, ma avrai cura di ricondurli a tuo fratello.</span> <span class="verse"><a name="2">2</a>Se tuo fratello non abita vicino a te e non lo conosci, accoglierai l'animale in casa tua: rimarrà da te finché tuo fratello non ne faccia ricerca e allora glielo renderai.</span> <span class="verse"><a name="3">3</a>Lo stesso farai del suo asino, lo stesso della sua veste, lo stesso di qualunque altro oggetto che tuo fratello abbia perduto e che tu trovi; tu non fingerai di non averli scorti.</span> <span class="verse"><a name="4">4</a>Se vedi l'asino del tuo fratello o il suo bue caduto nella strada, tu non fingerai di non averli scorti, ma insieme con lui li farai rialzare.</span> <span class="verse"><a name="5">5</a>La donna non si metterà un indumento da uomo né l'uomo indosserà una veste da donna; perché chiunque fa tali cose è in abominio al Signore tuo Dio.</span> <span class="verse"><a name="6">6</a>Quando, cammin facendo, troverai sopra un albero o per terra un nido d'uccelli con uccellini o uova e la madre che sta per covare gli uccellini o le uova, non prenderai la madre sui figli;</span> <span class="verse"><a name="7">7</a>ma scacciandola, lascia andar la madre e prendi per te i figli, perché tu sia felice e goda lunga vita.</span> <span class="verse"><a name="8">8</a>Quando costruirai una casa nuova, farai un parapetto intorno alla tua terrazza, per non attirare sulla tua casa la vendetta del sangue, qualora uno cada di là.</span> <span class="verse"><a name="9">9</a>Non seminerai nella tua vigna semi di due specie diverse, perché altrimenti tutto il prodotto di ciò che avrai seminato e la rendita della vigna diventerà cosa consacrata.</span> <span class="verse"><a name="10">10</a>Non devi arare con un bue e un asino aggiogati assieme.</span> <span class="verse"><a name="11">11</a>Non ti vestirai con un tessuto misto, fatto di lana e di lino insieme.</span> <span class="verse"><a name="12">12</a>Metterai fiocchi alle quattro estremità del mantello con cui ti copri.</span> <span class="verse"><a name="13">13</a>Se un uomo sposa una donna e, dopo aver coabitato con lei, la prende in odio,</span> <span class="verse"><a name="14">14</a>le attribuisce azioni scandalose e diffonde sul suo conto una fama cattiva, dicendo: Ho preso questa donna, ma quando mi sono accostato a lei non l'ho trovata in stato di verginità,</span> <span class="verse"><a name="15">15</a>il padre e la madre della giovane prenderanno i segni della verginità della giovane e li presenteranno agli anziani della città, alla porta.</span> <span class="verse"><a name="16">16</a>Il padre della giovane dirà agli anziani: Ho dato mia figlia in moglie a quest'uomo; egli l'ha presa in odio</span> <span class="verse"><a name="17">17</a>ed ecco le attribuisce azioni scandalose, dicendo: Non ho trovato tua figlia in stato di verginità; ebbene, questi sono i segni della verginità di mia figlia, e spiegheranno il panno davanti agli anziani della città.</span> <span class="verse"><a name="18">18</a>Allora gli anziani di quella città prenderanno il marito e lo castigheranno</span> <span class="verse"><a name="19">19</a>e gli imporranno un'ammenda di cento sicli d'argento, che daranno al padre della giovane, per il fatto che ha diffuso una cattiva fama contro una vergine d'Israele. Ella rimarrà sua moglie ed egli non potrà ripudiarla per tutto il tempo della sua vita.</span> <span class="verse"><a name="20">20</a>Ma se la cosa è vera, se la giovane non è stata trovata in stato di verginità,</span> <span class="verse"><a name="21">21</a>allora la faranno uscire all'ingresso della casa del padre e la gente della sua città la lapiderà, così che muoia, perché ha commesso un'infamia in Israele, disonorandosi in casa del padre. Così toglierai il male di mezzo a te.</span> <span class="verse"><a name="22">22</a>Quando un uomo verrà colto in fallo con una donna maritata, tutti e due dovranno morire: l'uomo che ha peccato con la donna e la donna. Così toglierai il male da Israele.</span> <span class="verse"><a name="23">23</a>Quando una fanciulla vergine è fidanzata e un uomo, trovandola in città, pecca con lei,</span> <span class="verse"><a name="24">24</a>condurrete tutti e due alla porta di quella città e li lapiderete così che muoiano: la fanciulla, perché essendo in città non ha gridato, e l'uomo perché ha disonorato la donna del suo prossimo. Così toglierai il male da te.</span> <span class="verse"><a name="25">25</a>Ma se l'uomo trova per i campi la fanciulla fidanzata e facendole violenza pecca con lei, allora dovrà morire soltanto l'uomo che ha peccato con lei;</span> <span class="verse"><a name="26">26</a>ma non farai nulla alla fanciulla. Nella fanciulla non c'è colpa degna di morte: come quando un uomo assale il suo prossimo e l'uccide, così è in questo caso,</span> <span class="verse"><a name="27">27</a>perché egli l'ha incontrata per i campi: la fanciulla fidanzata ha potuto gridare, ma non c'era nessuno per venirle in aiuto.</span> <span class="verse"><a name="28">28</a>Se un uomo trova una fanciulla vergine che non sia fidanzata, l'afferra e pecca con lei e sono colti in flagrante,</span> <span class="verse"><a name="29">29</a>l'uomo che ha peccato con lei darà al padre della fanciulla cinquanta sicli d'argento; essa sarà sua moglie, per il fatto che egli l'ha disonorata, e non potrà ripudiarla per tutto il tempo della sua vita.</span> </p></div</div></div></body></html>