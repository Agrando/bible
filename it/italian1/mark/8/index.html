<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/mark/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/mark">Mark</a> &gt <strong>Chapter 8</strong></div><p><span class="verse"><a name="1">1</a>In quei giorni, essendoci di nuovo molta folla che non aveva da mangiare, chiamò a sé i discepoli e disse loro:</span> <span class="verse"><a name="2">2</a>Sento compassione di questa folla, perché gia da tre giorni mi stanno dietro e non hanno da mangiare.</span> <span class="verse"><a name="3">3</a>Se li rimando digiuni alle proprie case, verranno meno per via; e alcuni di loro vengono di lontano.</span> <span class="verse"><a name="4">4</a>Gli risposero i discepoli: E come si potrebbe sfamarli di pane qui, in un deserto?.</span> <span class="verse"><a name="5">5</a>E domandò loro: Quanti pani avete?. Gli dissero: Sette.</span> <span class="verse"><a name="6">6</a>Gesù ordinò alla folla di sedersi per terra. Presi allora quei sette pani, rese grazie, li spezzò e li diede ai discepoli perché li distribuissero; ed essi li distribuirono alla folla.</span> <span class="verse"><a name="7">7</a>Avevano anche pochi pesciolini; dopo aver pronunziata la benedizione su di essi, disse di distribuire anche quelli.</span> <span class="verse"><a name="8">8</a>Così essi mangiarono e si saziarono; e portarono via sette sporte di pezzi avanzati.</span> <span class="verse"><a name="9">9</a>Erano circa quattromila. E li congedò.</span> <span class="verse"><a name="10">10</a>Salì poi sulla barca con i suoi discepoli e andò dalle parti di Dalmanùta.</span> <span class="verse"><a name="11">11</a>Allora vennero i farisei e incominciarono a discutere con lui, chiedendogli un segno dal cielo, per metterlo alla prova.</span> <span class="verse"><a name="12">12</a>Ma egli, traendo un profondo sospiro, disse: Perché questa generazione chiede un segno? In verità vi dico: non sarà dato alcun segno a questa generazione.</span> <span class="verse"><a name="13">13</a>E lasciatili, risalì sulla barca e si avviò all'altra sponda.</span> <span class="verse"><a name="14">14</a>Ma i discepoli avevano dimenticato di prendere dei pani e non avevano con sé sulla barca che un pane solo.</span> <span class="verse"><a name="15">15</a>Allora egli li ammoniva dicendo: Fate attenzione, guardatevi dal lievito dei farisei e dal lievito di Erode!.</span> <span class="verse"><a name="16">16</a>E quelli dicevano fra loro: Non abbiamo pane.</span> <span class="verse"><a name="17">17</a>Ma Gesù, accortosi di questo, disse loro: Perché discutete che non avete pane? Non intendete e non capite ancora? Avete il cuore indurito?</span> <span class="verse"><a name="18">18</a>Avete occhi e non vedete, avete orecchi e non udite? E non vi ricordate,</span> <span class="verse"><a name="19">19</a>quando ho spezzato i cinque pani per i cinquemila, quante ceste colme di pezzi avete portato via?. Gli dissero: Dodici.</span> <span class="verse"><a name="20">20</a>E quando ho spezzato i sette pani per i quattromila, quante sporte piene di pezzi avete portato via?. Gli dissero: Sette.</span> <span class="verse"><a name="21">21</a>E disse loro: Non capite ancora?.</span> <span class="verse"><a name="22">22</a>Giunsero a Betsàida, dove gli condussero un cieco pregandolo di toccarlo.</span> <span class="verse"><a name="23">23</a>Allora preso il cieco per mano, lo condusse fuori del villaggio e, dopo avergli messo della saliva sugli occhi, gli impose le mani e gli chiese: Vedi qualcosa?.</span> <span class="verse"><a name="24">24</a>Quegli, alzando gli occhi, disse: Vedo gli uomini, poiché vedo come degli alberi che camminano.</span> <span class="verse"><a name="25">25</a>Allora gli impose di nuovo le mani sugli occhi ed egli ci vide chiaramente e fu sanato e vedeva a distanza ogni cosa.</span> <span class="verse"><a name="26">26</a>E lo rimandò a casa dicendo: Non entrare nemmeno nel villaggio.</span> <span class="verse"><a name="27">27</a>Poi Gesù partì con i suoi discepoli verso i villaggi intorno a Cesarèa di Filippo; e per via interrogava i suoi discepoli dicendo: Chi dice la gente che io sia?.</span> <span class="verse"><a name="28">28</a>Ed essi gli risposero: Giovanni il Battista, altri poi Elia e altri uno dei profeti.</span> <span class="verse"><a name="29">29</a>Ma egli replicò: E voi chi dite che io sia?. Pietro gli rispose: Tu sei il Cristo.</span> <span class="verse"><a name="30">30</a>E impose loro severamente di non parlare di lui a nessuno.</span> <span class="verse"><a name="31">31</a>E cominciò a insegnar loro che il Figlio dell'uomo doveva molto soffrire, ed essere riprovato dagli anziani, dai sommi sacerdoti e dagli scribi, poi venire ucciso e, dopo tre giorni, risuscitare.</span> <span class="verse"><a name="32">32</a>Gesù faceva questo discorso apertamente. Allora Pietro lo prese in disparte, e si mise a rimproverarlo.</span> <span class="verse"><a name="33">33</a>Ma egli, voltatosi e guardando i discepoli, rimproverò Pietro e gli disse: Lungi da me, satana! Perché tu non pensi secondo Dio, ma secondo gli uomini.</span> <span class="verse"><a name="34">34</a>Convocata la folla insieme ai suoi discepoli, disse loro: Se qualcuno vuol venire dietro di me rinneghi se stesso, prenda la sua croce e mi segua.</span> <span class="verse"><a name="35">35</a>Perché chi vorrà salvare la propria vita, la perderà; ma chi perderà la propria vita per causa mia e del vangelo, la salverà.</span> <span class="verse"><a name="36">36</a>Che giova infatti all'uomo guadagnare il mondo intero, se poi perde la propria anima?</span> <span class="verse"><a name="37">37</a>E che cosa potrebbe mai dare un uomo in cambio della propria anima?</span> <span class="verse"><a name="38">38</a>Chi si vergognerà di me e delle mie parole davanti a questa generazione adultera e peccatrice, anche il Figlio dell'uomo si vergognerà di lui, quando verrà nella gloria del Padre suo con gli angeli santi.</span> </p></div</div></div></body></html>