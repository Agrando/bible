<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/mark/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/mark">Mark</a> &gt <strong>Chapter 14</strong></div><p><span class="verse"><a name="1">1</a>Mancavano intanto due giorni alla Pasqua e agli Azzimi e i sommi sacerdoti e gli scribi cercavano il modo di impadronirsi di lui con inganno, per ucciderlo.</span> <span class="verse"><a name="2">2</a>Dicevano infatti: Non durante la festa, perché non succeda un tumulto di popolo.</span> <span class="verse"><a name="3">3</a>Gesù si trovava a Betània nella casa di Simone il lebbroso. Mentre stava a mensa, giunse una donna con un vasetto di alabastro, pieno di olio profumato di nardo genuino di gran valore; ruppe il vasetto di alabastro e versò l'unguento sul suo capo.</span> <span class="verse"><a name="4">4</a>Ci furono alcuni che si sdegnarono fra di loro: Perché tutto questo spreco di olio profumato?</span> <span class="verse"><a name="5">5</a>Si poteva benissimo vendere quest'olio a più di trecento denari e darli ai poveri!. Ed erano infuriati contro di lei.</span> <span class="verse"><a name="6">6</a>Allora Gesù disse: Lasciatela stare; perché le date fastidio? Ella ha compiuto verso di me un'opera buona;</span> <span class="verse"><a name="7">7</a>i poveri infatti li avete sempre con voi e potete beneficarli quando volete, me invece non mi avete sempre.</span> <span class="verse"><a name="8">8</a>Essa ha fatto ciò ch'era in suo potere, ungendo in anticipo il mio corpo per la sepoltura.</span> <span class="verse"><a name="9">9</a>In verità vi dico che dovunque, in tutto il mondo, sarà annunziato il vangelo, si racconterà pure in suo ricordo ciò che ella ha fatto.</span> <span class="verse"><a name="10">10</a>Allora Giuda Iscariota, uno dei Dodici, si recò dai sommi sacerdoti, per consegnare loro Gesù.</span> <span class="verse"><a name="11">11</a>Quelli all'udirlo si rallegrarono e promisero di dargli denaro. Ed egli cercava l'occasione opportuna per consegnarlo.</span> <span class="verse"><a name="12">12</a>Il primo giorno degli Azzimi, quando si immolava la Pasqua, i suoi discepoli gli dissero: Dove vuoi che andiamo a preparare perché tu possa mangiare la Pasqua?.</span> <span class="verse"><a name="13">13</a>Allora mandò due dei suoi discepoli dicendo loro: Andate in città e vi verrà incontro un uomo con una brocca d'acqua; seguitelo</span> <span class="verse"><a name="14">14</a>e là dove entrerà dite al padrone di casa: Il Maestro dice: Dov'è la mia stanza, perché io vi possa mangiare la Pasqua con i miei discepoli?</span> <span class="verse"><a name="15">15</a>Egli vi mostrerà al piano superiore una grande sala con i tappeti, gia pronta; là preparate per noi.</span> <span class="verse"><a name="16">16</a>I discepoli andarono e, entrati in città, trovarono come aveva detto loro e prepararono per la Pasqua.</span> <span class="verse"><a name="17">17</a>Venuta la sera, egli giunse con i Dodici.</span> <span class="verse"><a name="18">18</a>Ora, mentre erano a mensa e mangiavano, Gesù disse: In verità vi dico, uno di voi, colui che mangia con me, mi tradirà.</span> <span class="verse"><a name="19">19</a>Allora cominciarono a rattristarsi e a dirgli uno dopo l'altro: Sono forse io?.</span> <span class="verse"><a name="20">20</a>Ed egli disse loro: Uno dei Dodici, colui che intinge con me nel piatto.</span> <span class="verse"><a name="21">21</a>Il Figlio dell'uomo se ne va, come sta scritto di lui, ma guai a quell'uomo dal quale il Figlio dell'uomo è tradito! Bene per quell'uomo se non fosse mai nato!.</span> <span class="verse"><a name="22">22</a>Mentre mangiavano prese il pane e, pronunziata la benedizione, lo spezzò e lo diede loro, dicendo: Prendete, questo è il mio corpo.</span> <span class="verse"><a name="23">23</a>Poi prese il calice e rese grazie, lo diede loro e ne bevvero tutti.</span> <span class="verse"><a name="24">24</a>E disse: Questo è il mio sangue, il sangue dell'alleanza versato per molti.</span> <span class="verse"><a name="25">25</a>In verità vi dico che io non berrò più del frutto della vite fino al giorno in cui lo berrò nuovo nel regno di Dio.</span> <span class="verse"><a name="26">26</a>E dopo aver cantato l'inno, uscirono verso il monte degli Ulivi.</span> <span class="verse"><a name="27">27</a>Gesù disse loro: Tutti rimarrete scandalizzati, poiché sta scritto:</span> <span class="verse"><a name="28">28</a>Ma, dopo la mia risurrezione, vi precederò in Galilea.</span> <span class="verse"><a name="29">29</a>Allora Pietro gli disse: Anche se tutti saranno scandalizzati, io non lo sarò.</span> <span class="verse"><a name="30">30</a>Gesù gli disse: In verità ti dico: proprio tu oggi, in questa stessa notte, prima che il gallo canti due volte, mi rinnegherai tre volte.</span> <span class="verse"><a name="31">31</a>Ma egli, con grande insistenza, diceva: Se anche dovessi morire con te, non ti rinnegherò. Lo stesso dicevano anche tutti gli altri.</span> <span class="verse"><a name="32">32</a>Giunsero intanto a un podere chiamato Getsèmani, ed egli disse ai suoi discepoli: Sedetevi qui, mentre io prego.</span> <span class="verse"><a name="33">33</a>Prese con sé Pietro, Giacomo e Giovanni e cominciò a sentire paura e angoscia.</span> <span class="verse"><a name="34">34</a>Gesù disse loro: La mia anima è triste fino alla morte. Restate qui e vegliate.</span> <span class="verse"><a name="35">35</a>Poi, andato un po' innanzi, si gettò a terra e pregava che, se fosse possibile, passasse da lui quell'ora.</span> <span class="verse"><a name="36">36</a>E diceva: Abbà, Padre! Tutto è possibile a te, allontana da me questo calice! Però non ciò che io voglio, ma ciò che vuoi tu.</span> <span class="verse"><a name="37">37</a>Tornato indietro, li trovò addormentati e disse a Pietro: Simone, dormi? Non sei riuscito a vegliare un'ora sola?</span> <span class="verse"><a name="38">38</a>Vegliate e pregate per non entrare in tentazione; lo spirito è pronto, ma la carne è debole.</span> <span class="verse"><a name="39">39</a>Allontanatosi di nuovo, pregava dicendo le medesime parole.</span> <span class="verse"><a name="40">40</a>Ritornato li trovò addormentati, perché i loro occhi si erano appesantiti, e non sapevano che cosa rispondergli.</span> <span class="verse"><a name="41">41</a>Venne la terza volta e disse loro: Dormite ormai e riposatevi! Basta, è venuta l'ora: ecco, il Figlio dell'uomo viene consegnato nelle mani dei peccatori.</span> <span class="verse"><a name="42">42</a>Alzatevi, andiamo! Ecco, colui che mi tradisce è vicino.</span> <span class="verse"><a name="43">43</a>E subito, mentre ancora parlava, arrivò Giuda, uno dei Dodici, e con lui una folla con spade e bastoni mandata dai sommi sacerdoti, dagli scribi e dagli anziani.</span> <span class="verse"><a name="44">44</a>Chi lo tradiva aveva dato loro questo segno: Quello che bacerò, è lui; arrestatelo e conducetelo via sotto buona scorta.</span> <span class="verse"><a name="45">45</a>Allora gli si accostò dicendo: Rabbì e lo baciò.</span> <span class="verse"><a name="46">46</a>Essi gli misero addosso le mani e lo arrestarono.</span> <span class="verse"><a name="47">47</a>Uno dei presenti, estratta la spada, colpì il servo del sommo sacerdote e gli recise l'orecchio.</span> <span class="verse"><a name="48">48</a>Allora Gesù disse loro: Come contro un brigante, con spade e bastoni siete venuti a prendermi.</span> <span class="verse"><a name="49">49</a>Ogni giorno ero in mezzo a voi a insegnare nel tempio, e non mi avete arrestato. Si adempiano dunque le Scritture!.</span> <span class="verse"><a name="50">50</a>Tutti allora, abbandonandolo, fuggirono.</span> <span class="verse"><a name="51">51</a>Un giovanetto però lo seguiva, rivestito soltanto di un lenzuolo, e lo fermarono.</span> <span class="verse"><a name="52">52</a>Ma egli, lasciato il lenzuolo, fuggì via nudo.</span> <span class="verse"><a name="53">53</a>Allora condussero Gesù dal sommo sacerdote, e là si riunirono tutti i capi dei sacerdoti, gli anziani e gli scribi.</span> <span class="verse"><a name="54">54</a>Pietro lo aveva seguito da lontano, fin dentro il cortile del sommo sacerdote; e se ne stava seduto tra i servi, scaldandosi al fuoco.</span> <span class="verse"><a name="55">55</a>Intanto i capi dei sacerdoti e tutto il sinedrio cercavano una testimonianza contro Gesù per metterlo a morte, ma non la trovavano.</span> <span class="verse"><a name="56">56</a>Molti infatti attestavano il falso contro di lui e così le loro testimonianze non erano concordi.</span> <span class="verse"><a name="57">57</a>Ma alcuni si alzarono per testimoniare il falso contro di lui, dicendo:</span> <span class="verse"><a name="58">58</a>Noi lo abbiamo udito mentre diceva: Io distruggerò questo tempio fatto da mani d'uomo e in tre giorni ne edificherò un altro non fatto da mani d'uomo.</span> <span class="verse"><a name="59">59</a>Ma nemmeno su questo punto la loro testimonianza era concorde.</span> <span class="verse"><a name="60">60</a>Allora il sommo sacerdote, levatosi in mezzo all'assemblea, interrogò Gesù dicendo: Non rispondi nulla? Che cosa testimoniano costoro contro di te?.</span> <span class="verse"><a name="61">61</a>Ma egli taceva e non rispondeva nulla. Di nuovo il sommo sacerdote lo interrogò dicendogli: Sei tu il Cristo, il Figlio di Dio benedetto?.</span> <span class="verse"><a name="62">62</a>Gesù rispose: Io lo sono! seduto alla destra della Potenza e venire con le nubi del cielo.</span> <span class="verse"><a name="63">63</a>Allora il sommo sacerdote, stracciandosi le vesti, disse: Che bisogno abbiamo ancora di testimoni?</span> <span class="verse"><a name="64">64</a>Avete udito la bestemmia; che ve ne pare?. Tutti sentenziarono che era reo di morte.</span> <span class="verse"><a name="65">65</a>Allora alcuni cominciarono a sputargli addosso, a coprirgli il volto, a schiaffeggiarlo e a dirgli: Indovina. I servi intanto lo percuotevano.</span> <span class="verse"><a name="66">66</a>Mentre Pietro era giù nel cortile, venne una serva del sommo sacerdote</span> <span class="verse"><a name="67">67</a>e, vedendo Pietro che stava a scaldarsi, lo fissò e gli disse: Anche tu eri con il Nazareno, con Gesù.</span> <span class="verse"><a name="68">68</a>Ma egli negò: Non so e non capisco quello che vuoi dire. Uscì quindi fuori del cortile e il gallo cantò.</span> <span class="verse"><a name="69">69</a>E la serva, vedendolo, ricominciò a dire ai presenti: Costui è di quelli.</span> <span class="verse"><a name="70">70</a>Ma egli negò di nuovo. Dopo un poco i presenti dissero di nuovo a Pietro: Tu sei certo di quelli, perché sei Galileo.</span> <span class="verse"><a name="71">71</a>Ma egli cominciò a imprecare e a giurare: Non conosco quell'uomo che voi dite.</span> <span class="verse"><a name="72">72</a>Per la seconda volta un gallo cantò. Allora Pietro si ricordò di quella parola che Gesù gli aveva detto: Prima che il gallo canti due volte, mi rinnegherai per tre volte. E scoppiò in pianto.</span> </p></div</div></div></body></html>