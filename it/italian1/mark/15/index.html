<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/mark/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/mark">Mark</a> &gt <strong>Chapter 15</strong></div><p><span class="verse"><a name="1">1</a>Al mattino i sommi sacerdoti, con gli anziani, gli scribi e tutto il sinedrio, dopo aver tenuto consiglio, misero in catene Gesù, lo condussero e lo consegnarono a Pilato.</span> <span class="verse"><a name="2">2</a>Allora Pilato prese a interrogarlo: Sei tu il re dei Giudei?. Ed egli rispose: Tu lo dici.</span> <span class="verse"><a name="3">3</a>I sommi sacerdoti frattanto gli muovevano molte accuse.</span> <span class="verse"><a name="4">4</a>Pilato lo interrogò di nuovo: Non rispondi nulla? Vedi di quante cose ti accusano!.</span> <span class="verse"><a name="5">5</a>Ma Gesù non rispose più nulla, sicché Pilato ne restò meravigliato.</span> <span class="verse"><a name="6">6</a>Per la festa egli era solito rilasciare un carcerato a loro richiesta.</span> <span class="verse"><a name="7">7</a>Un tale chiamato Barabba si trovava in carcere insieme ai ribelli che nel tumulto avevano commesso un omicidio.</span> <span class="verse"><a name="8">8</a>La folla, accorsa, cominciò a chiedere ciò che sempre egli le concedeva.</span> <span class="verse"><a name="9">9</a>Allora Pilato rispose loro: Volete che vi rilasci il re dei Giudei?.</span> <span class="verse"><a name="10">10</a>Sapeva infatti che i sommi sacerdoti glielo avevano consegnato per invidia.</span> <span class="verse"><a name="11">11</a>Ma i sommi sacerdoti sobillarono la folla perché egli rilasciasse loro piuttosto Barabba.</span> <span class="verse"><a name="12">12</a>Pilato replicò: Che farò dunque di quello che voi chiamate il re dei Giudei?.</span> <span class="verse"><a name="13">13</a>Ed essi di nuovo gridarono: Crocifiggilo!.</span> <span class="verse"><a name="14">14</a>Ma Pilato diceva loro: Che male ha fatto?. Allora essi gridarono più forte: Crocifiggilo!.</span> <span class="verse"><a name="15">15</a>E Pilato, volendo dar soddisfazione alla moltitudine, rilasciò loro Barabba e, dopo aver fatto flagellare Gesù, lo consegnò perché fosse crocifisso.</span> <span class="verse"><a name="16">16</a>Allora i soldati lo condussero dentro il cortile, cioè nel pretorio, e convocarono tutta la coorte.</span> <span class="verse"><a name="17">17</a>Lo rivestirono di porpora e, dopo aver intrecciato una corona di spine, gliela misero sul capo.</span> <span class="verse"><a name="18">18</a>Cominciarono poi a salutarlo: Salve, re dei Giudei!.</span> <span class="verse"><a name="19">19</a>E gli percuotevano il capo con una canna, gli sputavano addosso e, piegando le ginocchia, si prostravano a lui.</span> <span class="verse"><a name="20">20</a>Dopo averlo schernito, lo spogliarono della porpora e gli rimisero le sue vesti, poi lo condussero fuori per crocifiggerlo.</span> <span class="verse"><a name="21">21</a>Allora costrinsero un tale che passava, un certo Simone di Cirene che veniva dalla campagna, padre di Alessandro e Rufo, a portare la croce.</span> <span class="verse"><a name="22">22</a>Condussero dunque Gesù al luogo del Gòlgota, che significa luogo del cranio,</span> <span class="verse"><a name="23">23</a>e gli offrirono vino mescolato con mirra, ma egli non ne prese.</span> <span class="verse"><a name="24">24</a>Poi lo crocifissero e si divisero le sue vesti, tirando a sorte su di esse quello che ciascuno dovesse prendere.</span> <span class="verse"><a name="25">25</a>Erano le nove del mattino quando lo crocifissero.</span> <span class="verse"><a name="26">26</a>E l'iscrizione con il motivo della condanna diceva: Il re dei Giudei.</span> <span class="verse"><a name="27">27</a>Con lui crocifissero anche due ladroni, uno alla sua destra e uno alla sinistra.</span> <span class="verse"><a name="28">28</a>.</span> <span class="verse"><a name="29">29</a>I passanti lo insultavano e, scuotendo il capo, esclamavano: Ehi, tu che distruggi il tempio e lo riedifichi in tre giorni,</span> <span class="verse"><a name="30">30</a>salva te stesso scendendo dalla croce!.</span> <span class="verse"><a name="31">31</a>Ugualmente anche i sommi sacerdoti con gli scribi, facendosi beffe di lui, dicevano: Ha salvato altri, non può salvare se stesso!</span> <span class="verse"><a name="32">32</a>Il Cristo, il re d'Israele, scenda ora dalla croce, perché vediamo e crediamo. E anche quelli che erano stati crocifissi con lui lo insultavano.</span> <span class="verse"><a name="33">33</a>Venuto mezzogiorno, si fece buio su tutta la terra, fino alle tre del pomeriggio.</span> <span class="verse"><a name="34">34</a>Alle tre Gesù gridò con voce forte: Eloì, Eloì, lemà sabactàni?, che significa: Dio mio, Dio mio, perché mi hai abbandonato?</span> <span class="verse"><a name="35">35</a>Alcuni dei presenti, udito ciò, dicevano: Ecco, chiama Elia!.</span> <span class="verse"><a name="36">36</a>Uno corse a inzuppare di aceto una spugna e, postala su una canna, gli dava da bere, dicendo: Aspettate, vediamo se viene Elia a toglierlo dalla croce.</span> <span class="verse"><a name="37">37</a>Ma Gesù, dando un forte grido, spirò.</span> <span class="verse"><a name="38">38</a>Il velo del tempio si squarciò in due, dall'alto in basso.</span> <span class="verse"><a name="39">39</a>Allora il centurione che gli stava di fronte, vistolo spirare in quel modo, disse: Veramente quest'uomo era Figlio di Dio!.</span> <span class="verse"><a name="40">40</a>C'erano anche alcune donne, che stavano ad osservare da lontano, tra le quali Maria di Màgdala, Maria madre di Giacomo il minore e di Ioses, e Salome,</span> <span class="verse"><a name="41">41</a>che lo seguivano e servivano quando era ancora in Galilea, e molte altre che erano salite con lui a Gerusalemme.</span> <span class="verse"><a name="42">42</a>Sopraggiunta ormai la sera, poiché era la Parascève, cioè la vigilia del sabato,</span> <span class="verse"><a name="43">43</a>Giuseppe d'Arimatèa, membro autorevole del sinedrio, che aspettava anche lui il regno di Dio, andò coraggiosamente da Pilato per chiedere il corpo di Gesù.</span> <span class="verse"><a name="44">44</a>Pilato si meravigliò che fosse gia morto e, chiamato il centurione, lo interrogò se fosse morto da tempo.</span> <span class="verse"><a name="45">45</a>Informato dal centurione, concesse la salma a Giuseppe.</span> <span class="verse"><a name="46">46</a>Egli allora, comprato un lenzuolo, lo calò giù dalla croce e, avvoltolo nel lenzuolo, lo depose in un sepolcro scavato nella roccia. Poi fece rotolare un masso contro l'entrata del sepolcro.</span> <span class="verse"><a name="47">47</a>Intanto Maria di Màgdala e Maria madre di Ioses stavano ad osservare dove veniva deposto.</span> </p></div</div></div></body></html>