<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/mark/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/mark">Mark</a> &gt <strong>Chapter 7</strong></div><p><span class="verse"><a name="1">1</a>Allora si riunirono attorno a lui i farisei e alcuni degli scribi venuti da Gerusalemme.</span> <span class="verse"><a name="2">2</a>Avendo visto che alcuni dei suoi discepoli prendevano cibo con mani immonde, cioè non lavate -</span> <span class="verse"><a name="3">3</a>i farisei infatti e tutti i Giudei non mangiano se non si sono lavate le mani fino al gomito, attenendosi alla tradizione degli antichi,</span> <span class="verse"><a name="4">4</a>e tornando dal mercato non mangiano senza aver fatto le abluzioni, e osservano molte altre cose per tradizione, come lavature di bicchieri, stoviglie e oggetti di rame -</span> <span class="verse"><a name="5">5</a>quei farisei e scribi lo interrogarono: Perché i tuoi discepoli non si comportano secondo la tradizione degli antichi, ma prendono cibo con mani immonde?.</span> <span class="verse"><a name="6">6</a>Ed egli rispose loro: Bene ha profetato Isaia di voi, ipocriti, come sta scritto: ma il suo cuore è lontano da me.</span> <span class="verse"><a name="7">7</a>Invano essi mi rendono culto, insegnando dottrine che sono precetti di uomini.</span> <span class="verse"><a name="8">8</a>Trascurando il comandamento di Dio, voi osservate la tradizione degli uomini.</span> <span class="verse"><a name="9">9</a>E aggiungeva: Siete veramente abili nell'eludere il comandamento di Dio, per osservare la vostra tradizione.</span> <span class="verse"><a name="10">10</a>Mosè infatti disse: Onora tuo padre e tua madre, e chi maledice il padre e la madre sia messo a morte.</span> <span class="verse"><a name="11">11</a>Voi invece dicendo: Se uno dichiara al padre o alla madre: è Korbàn, cioè offerta sacra, quello che ti sarebbe dovuto da me,</span> <span class="verse"><a name="12">12</a>non gli permettete più di fare nulla per il padre e la madre,</span> <span class="verse"><a name="13">13</a>annullando così la parola di Dio con la tradizione che avete tramandato voi. E di cose simili ne fate molte.</span> <span class="verse"><a name="14">14</a>Chiamata di nuovo la folla, diceva loro: Ascoltatemi tutti e intendete bene:</span> <span class="verse"><a name="15">15</a>non c'è nulla fuori dell'uomo che, entrando in lui, possa contaminarlo; sono invece le cose che escono dall'uomo a contaminarlo.</span> <span class="verse"><a name="16">16</a>.</span> <span class="verse"><a name="17">17</a>Quando entrò in una casa lontano dalla folla, i discepoli lo interrogarono sul significato di quella parabola.</span> <span class="verse"><a name="18">18</a>E disse loro: Siete anche voi così privi di intelletto? Non capite che tutto ciò che entra nell'uomo dal di fuori non può contaminarlo,</span> <span class="verse"><a name="19">19</a>perché non gli entra nel cuore ma nel ventre e va a finire nella fogna?. Dichiarava così mondi tutti gli alimenti.</span> <span class="verse"><a name="20">20</a>Quindi soggiunse: Ciò che esce dall'uomo, questo sì contamina l'uomo.</span> <span class="verse"><a name="21">21</a>Dal di dentro infatti, cioè dal cuore degli uomini, escono le intenzioni cattive: fornicazioni, furti, omicidi,</span> <span class="verse"><a name="22">22</a>adultèri, cupidigie, malvagità, inganno, impudicizia, invidia, calunnia, superbia, stoltezza.</span> <span class="verse"><a name="23">23</a>Tutte queste cose cattive vengono fuori dal di dentro e contaminano l'uomo.</span> <span class="verse"><a name="24">24</a>Partito di là, andò nella regione di Tiro e di Sidone. Ed entrato in una casa, voleva che nessuno lo sapesse, ma non potè restare nascosto.</span> <span class="verse"><a name="25">25</a>Subito una donna che aveva la sua figlioletta posseduta da uno spirito immondo, appena lo seppe, andò e si gettò ai suoi piedi.</span> <span class="verse"><a name="26">26</a>Ora, quella donna che lo pregava di scacciare il demonio dalla figlia era greca, di origine siro-fenicia.</span> <span class="verse"><a name="27">27</a>Ed egli le disse: Lascia prima che si sfamino i figli; non è bene prendere il pane dei figli e gettarlo ai cagnolini.</span> <span class="verse"><a name="28">28</a>Ma essa replicò: Sì, Signore, ma anche i cagnolini sotto la tavola mangiano delle briciole dei figli.</span> <span class="verse"><a name="29">29</a>Allora le disse: Per questa tua parola và, il demonio è uscito da tua figlia.</span> <span class="verse"><a name="30">30</a>Tornata a casa, trovò la bambina coricata sul letto e il demonio se n'era andato.</span> <span class="verse"><a name="31">31</a>Di ritorno dalla regione di Tiro, passò per Sidone, dirigendosi verso il mare di Galilea in pieno territorio della Decàpoli.</span> <span class="verse"><a name="32">32</a>E gli condussero un sordomuto, pregandolo di imporgli la mano.</span> <span class="verse"><a name="33">33</a>E portandolo in disparte lontano dalla folla, gli pose le dita negli orecchi e con la saliva gli toccò la lingua;</span> <span class="verse"><a name="34">34</a>guardando quindi verso il cielo, emise un sospiro e disse: Effatà cioè: Apriti!.</span> <span class="verse"><a name="35">35</a>E subito gli si aprirono gli orecchi, si sciolse il nodo della sua lingua e parlava correttamente.</span> <span class="verse"><a name="36">36</a>E comandò loro di non dirlo a nessuno. Ma più egli lo raccomandava, più essi ne parlavano</span> <span class="verse"><a name="37">37</a>e, pieni di stupore, dicevano: Ha fatto bene ogni cosa; fa udire i sordi e fa parlare i muti!.</span> </p></div</div></div></body></html>