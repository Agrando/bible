<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/mark/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/mark">Mark</a> &gt <strong>Chapter 6</strong></div><p><span class="verse"><a name="1">1</a>Partito quindi di là, andò nella sua patria e i discepoli lo seguirono.</span> <span class="verse"><a name="2">2</a>Venuto il sabato, incominciò a insegnare nella sinagoga. E molti ascoltandolo rimanevano stupiti e dicevano: Donde gli vengono queste cose? E che sapienza è mai questa che gli è stata data? E questi prodigi compiuti dalle sue mani?</span> <span class="verse"><a name="3">3</a>Non è costui il carpentiere, il figlio di Maria, il fratello di Giacomo, di Ioses, di Giuda e di Simone? E le sue sorelle non stanno qui da noi?. E si scandalizzavano di lui.</span> <span class="verse"><a name="4">4</a>Ma Gesù disse loro: Un profeta non è disprezzato che nella sua patria, tra i suoi parenti e in casa sua.</span> <span class="verse"><a name="5">5</a>E non vi potè operare nessun prodigio, ma solo impose le mani a pochi ammalati e li guarì.</span> <span class="verse"><a name="6">6</a>E si meravigliava della loro incredulità.</span> <span class="verse"><a name="7">7</a>Allora chiamò i Dodici, ed incominciò a mandarli a due a due e diede loro potere sugli spiriti immondi.</span> <span class="verse"><a name="8">8</a>E ordinò loro che, oltre al bastone, non prendessero nulla per il viaggio: né pane, né bisaccia, né denaro nella borsa;</span> <span class="verse"><a name="9">9</a>ma, calzati solo i sandali, non indossassero due tuniche.</span> <span class="verse"><a name="10">10</a>E diceva loro: Entrati in una casa, rimanetevi fino a che ve ne andiate da quel luogo.</span> <span class="verse"><a name="11">11</a>Se in qualche luogo non vi riceveranno e non vi ascolteranno, andandovene, scuotete la polvere di sotto ai vostri piedi, a testimonianza per loro.</span> <span class="verse"><a name="12">12</a>E partiti, predicavano che la gente si convertisse,</span> <span class="verse"><a name="13">13</a>scacciavano molti demòni, ungevano di olio molti infermi e li guarivano.</span> <span class="verse"><a name="14">14</a>Il re Erode sentì parlare di Gesù, poiché intanto il suo nome era diventato famoso. Si diceva: Giovanni il Battista è risuscitato dai morti e per questo il potere dei miracoli opera in lui.</span> <span class="verse"><a name="15">15</a>Altri invece dicevano: E' Elia altri dicevano ancora: E' un profeta, come uno dei profeti.</span> <span class="verse"><a name="16">16</a>Ma Erode, al sentirne parlare, diceva: Quel Giovanni che io ho fatto decapitare è risuscitato!.</span> <span class="verse"><a name="17">17</a>Erode infatti aveva fatto arrestare Giovanni e lo aveva messo in prigione a causa di Erodìade, moglie di suo fratello Filippo, che egli aveva sposata.</span> <span class="verse"><a name="18">18</a>Giovanni diceva a Erode: Non ti è lecito tenere la moglie di tuo fratello.</span> <span class="verse"><a name="19">19</a>Per questo Erodìade gli portava rancore e avrebbe voluto farlo uccidere, ma non poteva,</span> <span class="verse"><a name="20">20</a>perché Erode temeva Giovanni, sapendolo giusto e santo, e vigilava su di lui; e anche se nell'ascoltarlo restava molto perplesso, tuttavia lo ascoltava volentieri.</span> <span class="verse"><a name="21">21</a>Venne però il giorno propizio, quando Erode per il suo compleanno fece un banchetto per i grandi della sua corte, gli ufficiali e i notabili della Galilea.</span> <span class="verse"><a name="22">22</a>Entrata la figlia della stessa Erodìade, danzò e piacque a Erode e ai commensali. Allora il re disse alla ragazza: Chiedimi quello che vuoi e io te lo darò.</span> <span class="verse"><a name="23">23</a>E le fece questo giuramento: Qualsiasi cosa mi chiederai, te la darò, fosse anche la metà del mio regno.</span> <span class="verse"><a name="24">24</a>La ragazza uscì e disse alla madre: Che cosa devo chiedere?. Quella rispose: La testa di Giovanni il Battista.</span> <span class="verse"><a name="25">25</a>Ed entrata di corsa dal re fece la richiesta dicendo: Voglio che tu mi dia subito su un vassoio la testa di Giovanni il Battista.</span> <span class="verse"><a name="26">26</a>Il re divenne triste; tuttavia, a motivo del giuramento e dei commensali, non volle opporle un rifiuto.</span> <span class="verse"><a name="27">27</a>Subito il re mandò una guardia con l'ordine che gli fosse portata la testa.</span> <span class="verse"><a name="28">28</a>La guardia andò, lo decapitò in prigione e portò la testa su un vassoio, la diede alla ragazza e la ragazza la diede a sua madre.</span> <span class="verse"><a name="29">29</a>I discepoli di Giovanni, saputa la cosa, vennero, ne presero il cadavere e lo posero in un sepolcro.</span> <span class="verse"><a name="30">30</a>Gli apostoli si riunirono attorno a Gesù e gli riferirono tutto quello che avevano fatto e insegnato.</span> <span class="verse"><a name="31">31</a>Ed egli disse loro: Venite in disparte, in un luogo solitario, e riposatevi un po'. Era infatti molta la folla che andava e veniva e non avevano più neanche il tempo di mangiare.</span> <span class="verse"><a name="32">32</a>Allora partirono sulla barca verso un luogo solitario, in disparte.</span> <span class="verse"><a name="33">33</a>Molti però li videro partire e capirono, e da tutte le città cominciarono ad accorrere là a piedi e li precedettero.</span> <span class="verse"><a name="34">34</a>Sbarcando, vide molta folla e si commosse per loro, perché erano come pecore senza pastore, e si mise a insegnare loro molte cose.</span> <span class="verse"><a name="35">35</a>Essendosi ormai fatto tardi, gli si avvicinarono i discepoli dicendo: Questo luogo è solitario ed è ormai tardi;</span> <span class="verse"><a name="36">36</a>congedali perciò, in modo che, andando per le campagne e i villaggi vicini, possano comprarsi da mangiare.</span> <span class="verse"><a name="37">37</a>Ma egli rispose: Voi stessi date loro da mangiare. Gli dissero: Dobbiamo andar noi a comprare duecento denari di pane e dare loro da mangiare?.</span> <span class="verse"><a name="38">38</a>Ma egli replicò loro: Quanti pani avete? Andate a vedere. E accertatisi, riferirono: Cinque pani e due pesci.</span> <span class="verse"><a name="39">39</a>Allora ordinò loro di farli mettere tutti a sedere, a gruppi, sull'erba verde.</span> <span class="verse"><a name="40">40</a>E sedettero tutti a gruppi e gruppetti di cento e di cinquanta.</span> <span class="verse"><a name="41">41</a>Presi i cinque pani e i due pesci, levò gli occhi al cielo, pronunziò la benedizione, spezzò i pani e li dava ai discepoli perché li distribuissero; e divise i due pesci fra tutti.</span> <span class="verse"><a name="42">42</a>Tutti mangiarono e si sfamarono,</span> <span class="verse"><a name="43">43</a>e portarono via dodici ceste piene di pezzi di pane e anche dei pesci.</span> <span class="verse"><a name="44">44</a>Quelli che avevano mangiato i pani erano cinquemila uomini.</span> <span class="verse"><a name="45">45</a>Ordinò poi ai discepoli di salire sulla barca e precederlo sull'altra riva, verso Betsàida, mentre egli avrebbe licenziato la folla.</span> <span class="verse"><a name="46">46</a>Appena li ebbe congedati, salì sul monte a pregare.</span> <span class="verse"><a name="47">47</a>Venuta la sera, la barca era in mezzo al mare ed egli solo a terra.</span> <span class="verse"><a name="48">48</a>Vedendoli però tutti affaticati nel remare, poiché avevano il vento contrario, gia verso l'ultima parte della notte andò verso di loro camminando sul mare, e voleva oltrepassarli.</span> <span class="verse"><a name="49">49</a>Essi, vedendolo camminare sul mare, pensarono: E' un fantasma, e cominciarono a gridare,</span> <span class="verse"><a name="50">50</a>perché tutti lo avevano visto ed erano rimasti turbati. Ma egli subito rivolse loro la parola e disse: Coraggio, sono io, non temete!.</span> <span class="verse"><a name="51">51</a>Quindi salì con loro sulla barca e il vento cessò. Ed erano enormemente stupiti in se stessi,</span> <span class="verse"><a name="52">52</a>perché non avevano capito il fatto dei pani, essendo il loro cuore indurito.</span> <span class="verse"><a name="53">53</a>Compiuta la traversata, approdarono e presero terra a Genèsaret.</span> <span class="verse"><a name="54">54</a>Appena scesi dalla barca, la gente lo riconobbe,</span> <span class="verse"><a name="55">55</a>e accorrendo da tutta quella regione cominciarono a portargli sui lettucci quelli che stavano male, dovunque udivano che si trovasse.</span> <span class="verse"><a name="56">56</a>E dovunque giungeva, in villaggi o città o campagne, ponevano i malati nelle piazze e lo pregavano di potergli toccare almeno la frangia del mantello; e quanti lo toccavano guarivano.</span> </p></div</div></div></body></html>