<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/mark/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/mark">Mark</a> &gt <strong>Chapter 9</strong></div><p><span class="verse"><a name="1">1</a>E diceva loro: In verità vi dico: vi sono alcuni qui presenti, che non morranno senza aver visto il regno di Dio venire con potenza.</span> <span class="verse"><a name="2">2</a>Dopo sei giorni, Gesù prese con sé Pietro, Giacomo e Giovanni e li portò sopra un monte alto, in un luogo appartato, loro soli. Si trasfigurò davanti a loro</span> <span class="verse"><a name="3">3</a>e le sue vesti divennero splendenti, bianchissime: nessun lavandaio sulla terra potrebbe renderle così bianche.</span> <span class="verse"><a name="4">4</a>E apparve loro Elia con Mosè e discorrevano con Gesù.</span> <span class="verse"><a name="5">5</a>Prendendo allora la parola, Pietro disse a Gesù: Maestro, è bello per noi stare qui; facciamo tre tende, una per te, una per Mosè e una per Elia!.</span> <span class="verse"><a name="6">6</a>Non sapeva infatti che cosa dire, poiché erano stati presi dallo spavento.</span> <span class="verse"><a name="7">7</a>Poi si formò una nube che li avvolse nell'ombra e uscì una voce dalla nube: Questi è il Figlio mio prediletto; ascoltatelo!.</span> <span class="verse"><a name="8">8</a>E subito guardandosi attorno, non videro più nessuno, se non Gesù solo con loro.</span> <span class="verse"><a name="9">9</a>Mentre scendevano dal monte, ordinò loro di non raccontare a nessuno ciò che avevano visto, se non dopo che il Figlio dell'uomo fosse risuscitato dai morti.</span> <span class="verse"><a name="10">10</a>Ed essi tennero per sé la cosa, domandandosi però che cosa volesse dire risuscitare dai morti.</span> <span class="verse"><a name="11">11</a>E lo interrogarono: Perché gli scribi dicono che prima deve venire Elia?.</span> <span class="verse"><a name="12">12</a>Egli rispose loro: Sì, prima viene Elia e ristabilisce ogni cosa; ma come sta scritto del Figlio dell'uomo? Che deve soffrire molto ed essere disprezzato.</span> <span class="verse"><a name="13">13</a>Orbene, io vi dico che Elia è gia venuto, ma hanno fatto di lui quello che hanno voluto, come sta scritto di lui.</span> <span class="verse"><a name="14">14</a>E giunti presso i discepoli, li videro circondati da molta folla e da scribi che discutevano con loro.</span> <span class="verse"><a name="15">15</a>Tutta la folla, al vederlo, fu presa da meraviglia e corse a salutarlo.</span> <span class="verse"><a name="16">16</a>Ed egli li interrogò: Di che cosa discutete con loro?.</span> <span class="verse"><a name="17">17</a>Gli rispose uno della folla: Maestro, ho portato da te mio figlio, posseduto da uno spirito muto.</span> <span class="verse"><a name="18">18</a>Quando lo afferra, lo getta al suolo ed egli schiuma, digrigna i denti e si irrigidisce. Ho detto ai tuoi discepoli di scacciarlo, ma non ci sono riusciti.</span> <span class="verse"><a name="19">19</a>Egli allora in risposta, disse loro: O generazione incredula! Fino a quando starò con voi? Fino a quando dovrò sopportarvi? Portatelo da me.</span> <span class="verse"><a name="20">20</a>E glielo portarono. Alla vista di Gesù lo spirito scosse con convulsioni il ragazzo ed egli, caduto a terra, si rotolava spumando.</span> <span class="verse"><a name="21">21</a>Gesù interrogò il padre: Da quanto tempo gli accade questo?. Ed egli rispose: Dall'infanzia;</span> <span class="verse"><a name="22">22</a>anzi, spesso lo ha buttato persino nel fuoco e nell'acqua per ucciderlo. Ma se tu puoi qualcosa, abbi pietà di noi e aiutaci.</span> <span class="verse"><a name="23">23</a>Gesù gli disse: Se tu puoi! Tutto è possibile per chi crede.</span> <span class="verse"><a name="24">24</a>Il padre del fanciullo rispose ad alta voce: Credo, aiutami nella mia incredulità.</span> <span class="verse"><a name="25">25</a>Allora Gesù, vedendo accorrere la folla, minacciò lo spirito immondo dicendo: Spirito muto e sordo, io te l'ordino, esci da lui e non vi rientrare più.</span> <span class="verse"><a name="26">26</a>E gridando e scuotendolo fortemente, se ne uscì. E il fanciullo diventò come morto, sicché molti dicevano: E' morto.</span> <span class="verse"><a name="27">27</a>Ma Gesù, presolo per mano, lo sollevò ed egli si alzò in piedi.</span> <span class="verse"><a name="28">28</a>Entrò poi in una casa e i discepoli gli chiesero in privato: Perché noi non abbiamo potuto scacciarlo?.</span> <span class="verse"><a name="29">29</a>Ed egli disse loro: Questa specie di demòni non si può scacciare in alcun modo, se non con la preghiera.</span> <span class="verse"><a name="30">30</a>Partiti di là, attraversavano la Galilea, ma egli non voleva che alcuno lo sapesse.</span> <span class="verse"><a name="31">31</a>Istruiva infatti i suoi discepoli e diceva loro: Il Figlio dell'uomo sta per esser consegnato nelle mani degli uomini e lo uccideranno; ma una volta ucciso, dopo tre giorni, risusciterà.</span> <span class="verse"><a name="32">32</a>Essi però non comprendevano queste parole e avevano timore di chiedergli spiegazioni.</span> <span class="verse"><a name="33">33</a>Giunsero intanto a Cafarnao. E quando fu in casa, chiese loro: Di che cosa stavate discutendo lungo la via?.</span> <span class="verse"><a name="34">34</a>Ed essi tacevano. Per la via infatti avevano discusso tra loro chi fosse il più grande.</span> <span class="verse"><a name="35">35</a>Allora, sedutosi, chiamò i Dodici e disse loro: Se uno vuol essere il primo, sia l'ultimo di tutti e il servo di tutti.</span> <span class="verse"><a name="36">36</a>E, preso un bambino, lo pose in mezzo e abbracciandolo disse loro:</span> <span class="verse"><a name="37">37</a>Chi accoglie uno di questi bambini nel mio nome, accoglie me; chi accoglie me, non accoglie me, ma colui che mi ha mandato.</span> <span class="verse"><a name="38">38</a>Giovanni gli disse: Maestro, abbiamo visto uno che scacciava i demòni nel tuo nome e glielo abbiamo vietato, perché non era dei nostri.</span> <span class="verse"><a name="39">39</a>Ma Gesù disse: Non glielo proibite, perché non c'è nessuno che faccia un miracolo nel mio nome e subito dopo possa parlare male di me.</span> <span class="verse"><a name="40">40</a>Chi non è contro di noi è per noi.</span> <span class="verse"><a name="41">41</a>Chiunque vi darà da bere un bicchiere d'acqua nel mio nome perché siete di Cristo, vi dico in verità che non perderà la sua ricompensa.</span> <span class="verse"><a name="42">42</a>Chi scandalizza uno di questi piccoli che credono, è meglio per lui che gli si metta una macina da asino al collo e venga gettato nel mare.</span> <span class="verse"><a name="43">43</a>Se la tua mano ti scandalizza, tagliala: è meglio per te entrare nella vita monco, che con due mani andare nella Geenna, nel fuoco inestinguibile.</span> <span class="verse"><a name="44">44</a>.</span> <span class="verse"><a name="45">45</a>Se il tuo piede ti scandalizza, taglialo: è meglio per te entrare nella vita zoppo, che esser gettato con due piedi nella Geenna.</span> <span class="verse"><a name="46">46</a>.</span> <span class="verse"><a name="47">47</a>Se il tuo occhio ti scandalizza, cavalo: è meglio per te entrare nel regno di Dio con un occhio solo, che essere gettato con due occhi nella Geenna,</span> <span class="verse"><a name="48">48</a>dove il loro verme non muore e il fuoco non si estingue.</span> <span class="verse"><a name="49">49</a>Perché ciascuno sarà salato con il fuoco.</span> <span class="verse"><a name="50">50</a>Buona cosa il sale; ma se il sale diventa senza sapore, con che cosa lo salerete? Abbiate sale in voi stessi e siate in pace gli uni con gli altri.</span> </p></div</div></div></body></html>