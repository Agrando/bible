<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/mark/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/mark">Mark</a> &gt <strong>Chapter 11</strong></div><p><span class="verse"><a name="1">1</a>Quando si avvicinarono a Gerusalemme, verso Bètfage e Betània, presso il monte degli Ulivi, mandò due dei suoi discepoli</span> <span class="verse"><a name="2">2</a>e disse loro: Andate nel villaggio che vi sta di fronte, e subito entrando in esso troverete un asinello legato, sul quale nessuno è mai salito. Scioglietelo e conducetelo.</span> <span class="verse"><a name="3">3</a>E se qualcuno vi dirà: Perché fate questo?, rispondete: Il Signore ne ha bisogno, ma lo rimanderà qui subito.</span> <span class="verse"><a name="4">4</a>Andarono e trovarono un asinello legato vicino a una porta, fuori sulla strada, e lo sciolsero.</span> <span class="verse"><a name="5">5</a>E alcuni dei presenti però dissero loro: Che cosa fate, sciogliendo questo asinello?.</span> <span class="verse"><a name="6">6</a>Ed essi risposero come aveva detto loro il Signore. E li lasciarono fare.</span> <span class="verse"><a name="7">7</a>Essi condussero l'asinello da Gesù, e vi gettarono sopra i loro mantelli, ed egli vi montò sopra.</span> <span class="verse"><a name="8">8</a>E molti stendevano i propri mantelli sulla strada e altri delle fronde, che avevano tagliate dai campi.</span> <span class="verse"><a name="9">9</a>Quelli poi che andavano innanzi, e quelli che venivano dietro gridavano: Benedetto colui che viene nel nome del Signore!</span> <span class="verse"><a name="10">10</a>Benedetto il regno che viene, del nostro padre Davide! Osanna nel più alto dei cieli!</span> <span class="verse"><a name="11">11</a>Ed entrò a Gerusalemme, nel tempio. E dopo aver guardato ogni cosa attorno, essendo ormai l'ora tarda, uscì con i Dodici diretto a Betània.</span> <span class="verse"><a name="12">12</a>La mattina seguente, mentre uscivano da Betània, ebbe fame.</span> <span class="verse"><a name="13">13</a>E avendo visto di lontano un fico che aveva delle foglie, si avvicinò per vedere se mai vi trovasse qualche cosa; ma giuntovi sotto, non trovò altro che foglie. Non era infatti quella la stagione dei fichi.</span> <span class="verse"><a name="14">14</a>E gli disse: Nessuno possa mai più mangiare i tuoi frutti. E i discepoli l'udirono.</span> <span class="verse"><a name="15">15</a>Andarono intanto a Gerusalemme. Ed entrato nel tempio, si mise a scacciare quelli che vendevano e comperavano nel tempio; rovesciò i tavoli dei cambiavalute e le sedie dei venditori di colombe</span> <span class="verse"><a name="16">16</a>e non permetteva che si portassero cose attraverso il tempio.</span> <span class="verse"><a name="17">17</a>Ed insegnava loro dicendo: Non sta forse scritto: casa di preghiera per tutte le genti? Voi invece ne avete fatto una spelonca di ladri!.</span> <span class="verse"><a name="18">18</a>L'udirono i sommi sacerdoti e gli scribi e cercavano il modo di farlo morire. Avevano infatti paura di lui, perché tutto il popolo era ammirato del suo insegnamento.</span> <span class="verse"><a name="19">19</a>Quando venne la sera uscirono dalla città.</span> <span class="verse"><a name="20">20</a>La mattina seguente, passando, videro il fico seccato fin dalle radici.</span> <span class="verse"><a name="21">21</a>Allora Pietro, ricordatosi, gli disse: Maestro, guarda: il fico che hai maledetto si è seccato.</span> <span class="verse"><a name="22">22</a>Gesù allora disse loro: Abbiate fede in Dio!</span> <span class="verse"><a name="23">23</a>In verità vi dico: chi dicesse a questo monte: Lèvati e gettati nel mare, senza dubitare in cuor suo ma credendo che quanto dice avverrà, ciò gli sarà accordato.</span> <span class="verse"><a name="24">24</a>Per questo vi dico: tutto quello che domandate nella preghiera, abbiate fede di averlo ottenuto e vi sarà accordato.</span> <span class="verse"><a name="25">25</a>Quando vi mettete a pregare, se avete qualcosa contro qualcuno, perdonate, perché anche il Padre vostro che è nei cieli perdoni a voi i vostri peccati.</span> <span class="verse"><a name="26">26</a>.</span> <span class="verse"><a name="27">27</a>Andarono di nuovo a Gerusalemme. E mentre egli si aggirava per il tempio, gli si avvicinarono i sommi sacerdoti, gli scribi e gli anziani e gli dissero:</span> <span class="verse"><a name="28">28</a>Con quale autorità fai queste cose? O chi ti ha dato l'autorità di farlo?.</span> <span class="verse"><a name="29">29</a>Ma Gesù disse loro: Vi farò anch'io una domanda e, se mi risponderete, vi dirò con quale potere lo faccio.</span> <span class="verse"><a name="30">30</a>Il battesimo di Giovanni veniva dal cielo o dagli uomini? Rispondetemi.</span> <span class="verse"><a name="31">31</a>Ed essi discutevano tra sé dicendo: Se rispondiamo "dal cielo", dirà: Perché allora non gli avete creduto?</span> <span class="verse"><a name="32">32</a>Diciamo dunque "dagli uomini"?. Però temevano la folla, perché tutti consideravano Giovanni come un vero profeta.</span> <span class="verse"><a name="33">33</a>Allora diedero a Gesù questa risposta: Non sappiamo. E Gesù disse loro: Neanch'io vi dico con quale autorità faccio queste cose.</span> </p></div</div></div></body></html>