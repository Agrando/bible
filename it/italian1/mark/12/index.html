<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/mark/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/mark">Mark</a> &gt <strong>Chapter 12</strong></div><p><span class="verse"><a name="1">1</a>Gesù si mise a parlare loro in parabole: Un uomo piantò una vigna, vi pose attorno una siepe, scavò un torchio, costruì una torre, poi la diede in affitto a dei vignaioli e se ne andò lontano.</span> <span class="verse"><a name="2">2</a>A suo tempo inviò un servo a ritirare da quei vignaioli i frutti della vigna.</span> <span class="verse"><a name="3">3</a>Ma essi, afferratolo, lo bastonarono e lo rimandarono a mani vuote.</span> <span class="verse"><a name="4">4</a>Inviò loro di nuovo un altro servo: anche quello lo picchiarono sulla testa e lo coprirono di insulti.</span> <span class="verse"><a name="5">5</a>Ne inviò ancora un altro, e questo lo uccisero; e di molti altri, che egli ancora mandò, alcuni li bastonarono, altri li uccisero.</span> <span class="verse"><a name="6">6</a>Aveva ancora uno, il figlio prediletto: lo inviò loro per ultimo, dicendo: Avranno rispetto per mio figlio!</span> <span class="verse"><a name="7">7</a>Ma quei vignaioli dissero tra di loro: Questi è l'erede; su, uccidiamolo e l'eredità sarà nostra.</span> <span class="verse"><a name="8">8</a>E afferratolo, lo uccisero e lo gettarono fuori della vigna.</span> <span class="verse"><a name="9">9</a>Che cosa farà dunque il padrone della vigna? Verrà e sterminerà quei vignaioli e darà la vigna ad altri.</span> <span class="verse"><a name="10">10</a>Non avete forse letto questa Scrittura: è diventata testata d'angolo;</span> <span class="verse"><a name="11">11</a>dal Signore è stato fatto questo ed è mirabile agli occhi nostri?</span> <span class="verse"><a name="12">12</a>Allora cercarono di catturarlo, ma ebbero paura della folla; avevano capito infatti che aveva detto quella parabola contro di loro. E, lasciatolo, se ne andarono.</span> <span class="verse"><a name="13">13</a>Gli mandarono però alcuni farisei ed erodiani per coglierlo in fallo nel discorso.</span> <span class="verse"><a name="14">14</a>E venuti, quelli gli dissero: Maestro, sappiamo che sei veritiero e non ti curi di nessuno; infatti non guardi in faccia agli uomini, ma secondo verità insegni la via di Dio. E' lecito o no dare il tributo a Cesare? Lo dobbiamo dare o no?.</span> <span class="verse"><a name="15">15</a>Ma egli, conoscendo la loro ipocrisia, disse: Perché mi tentate? Portatemi un denaro perché io lo veda.</span> <span class="verse"><a name="16">16</a>Ed essi glielo portarono. Allora disse loro: Di chi è questa immagine e l'iscrizione?. Gli risposero: Di Cesare.</span> <span class="verse"><a name="17">17</a>Gesù disse loro: Rendete a Cesare ciò che è di Cesare e a Dio ciò che è di Dio. E rimasero ammirati di lui.</span> <span class="verse"><a name="18">18</a>Vennero a lui dei sadducei, i quali dicono che non c'è risurrezione, e lo interrogarono dicendo:</span> <span class="verse"><a name="19">19</a>Maestro, Mosè ci ha lasciato scritto che se muore il fratello di uno e lascia la moglie senza figli, il fratello ne prenda la moglie per dare discendenti al fratello.</span> <span class="verse"><a name="20">20</a>C'erano sette fratelli: il primo prese moglie e morì senza lasciare discendenza;</span> <span class="verse"><a name="21">21</a>allora la prese il secondo, ma morì senza lasciare discendenza; e il terzo egualmente,</span> <span class="verse"><a name="22">22</a>e nessuno dei sette lasciò discendenza. Infine, dopo tutti, morì anche la donna.</span> <span class="verse"><a name="23">23</a>Nella risurrezione, quando risorgeranno, a chi di loro apparterrà la donna? Poiché in sette l'hanno avuta come moglie.</span> <span class="verse"><a name="24">24</a>Rispose loro Gesù: Non siete voi forse in errore dal momento che non conoscete le Scritture, né la potenza di Dio?</span> <span class="verse"><a name="25">25</a>Quando risusciteranno dai morti, infatti, non prenderanno moglie né marito, ma saranno come angeli nei cieli.</span> <span class="verse"><a name="26">26</a>A riguardo poi dei morti che devono risorgere, non avete letto nel libro di Mosè, a proposito del roveto, come Dio gli parlò dicendo: Io sono il Dio di Abramo, il Dio di Isacco e di Giacobbe?</span> <span class="verse"><a name="27">27</a>Non è un Dio dei morti ma dei viventi! Voi siete in grande errore.</span> <span class="verse"><a name="28">28</a>Allora si accostò uno degli scribi che li aveva uditi discutere, e, visto come aveva loro ben risposto, gli domandò: Qual è il primo di tutti i comandamenti?.</span> <span class="verse"><a name="29">29</a>Gesù rispose: Il primo è: Ascolta, Israele. Il Signore Dio nostro è l'unico Signore;</span> <span class="verse"><a name="30">30</a>amerai dunque il Signore Dio tuo con tutto il tuo cuore, con tutta la tua mente e con tutta la tua forza.</span> <span class="verse"><a name="31">31</a>E il secondo è questo: Amerai il prossimo tuo come te stesso. Non c'è altro comandamento più importante di questi.</span> <span class="verse"><a name="32">32</a>Allora lo scriba gli disse: Hai detto bene, Maestro, e secondo verità che Egli è unico e non v'è altri all'infuori di lui;</span> <span class="verse"><a name="33">33</a>amarlo con tutto il cuore, con tutta la mente e con tutta la forza e amare il prossimo come se stesso val più di tutti gli olocausti e i sacrifici.</span> <span class="verse"><a name="34">34</a>Gesù, vedendo che aveva risposto saggiamente, gli disse: Non sei lontano dal regno di Dio. E nessuno aveva più il coraggio di interrogarlo.</span> <span class="verse"><a name="35">35</a>Gesù continuava a parlare, insegnando nel tempio: Come mai dicono gli scribi che il Messia è figlio di Davide?</span> <span class="verse"><a name="36">36</a>Davide stesso infatti ha detto, mosso dallo Spirito Santo: Siedi alla mia destra, finché io ponga i tuoi nemici come sgabello ai tuoi piedi.</span> <span class="verse"><a name="37">37</a>Davide stesso lo chiama Signore: come dunque può essere suo figlio?. E la numerosa folla lo ascoltava volentieri.</span> <span class="verse"><a name="38">38</a>Diceva loro mentre insegnava: Guardatevi dagli scribi, che amano passeggiare in lunghe vesti, ricevere saluti nelle piazze,</span> <span class="verse"><a name="39">39</a>avere i primi seggi nelle sinagoghe e i primi posti nei banchetti.</span> <span class="verse"><a name="40">40</a>Divorano le case delle vedove e ostentano di fare lunghe preghiere; essi riceveranno una condanna più grave.</span> <span class="verse"><a name="41">41</a>E sedutosi di fronte al tesoro, osservava come la folla gettava monete nel tesoro. E tanti ricchi ne gettavano molte.</span> <span class="verse"><a name="42">42</a>Ma venuta una povera vedova vi gettò due spiccioli, cioè un quattrino.</span> <span class="verse"><a name="43">43</a>Allora, chiamati a sé i discepoli, disse loro: In verità vi dico: questa vedova ha gettato nel tesoro più di tutti gli altri.</span> <span class="verse"><a name="44">44</a>Poiché tutti hanno dato del loro superfluo, essa invece, nella sua povertà, vi ha messo tutto quello che aveva, tutto quanto aveva per vivere.</span> </p></div</div></div></body></html>