<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/mark/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/mark">Mark</a> &gt <strong>Chapter 13</strong></div><p><span class="verse"><a name="1">1</a>Mentre usciva dal tempio, un discepolo gli disse: Maestro, guarda che pietre e che costruzioni!.</span> <span class="verse"><a name="2">2</a>Gesù gli rispose: Vedi queste grandi costruzioni? Non rimarrà qui pietra su pietra, che non sia distrutta.</span> <span class="verse"><a name="3">3</a>Mentre era seduto sul monte degli Ulivi, di fronte al tempio, Pietro, Giacomo, Giovanni e Andrea lo interrogavano in disparte:</span> <span class="verse"><a name="4">4</a>Dicci, quando accadrà questo, e quale sarà il segno che tutte queste cose staranno per compiersi?.</span> <span class="verse"><a name="5">5</a>Gesù si mise a dire loro: Guardate che nessuno v'inganni!</span> <span class="verse"><a name="6">6</a>Molti verranno in mio nome, dicendo: "Sono io", e inganneranno molti.</span> <span class="verse"><a name="7">7</a>E quando sentirete parlare di guerre, non allarmatevi; bisogna infatti che ciò avvenga, ma non sarà ancora la fine.</span> <span class="verse"><a name="8">8</a>Si leverà infatti nazione contro nazione e regno contro regno; vi saranno terremoti sulla terra e vi saranno carestie. Questo sarà il principio dei dolori.</span> <span class="verse"><a name="9">9</a>Ma voi badate a voi stessi! Vi consegneranno ai sinedri, sarete percossi nelle sinagoghe, comparirete davanti a governatori e re a causa mia, per render testimonianza davanti a loro.</span> <span class="verse"><a name="10">10</a>Ma prima è necessario che il vangelo sia proclamato a tutte le genti.</span> <span class="verse"><a name="11">11</a>E quando vi condurranno via per consegnarvi, non preoccupatevi di ciò che dovrete dire, ma dite ciò che in quell'ora vi sarà dato: poiché non siete voi a parlare, ma lo Spirito Santo.</span> <span class="verse"><a name="12">12</a>Il fratello consegnerà a morte il fratello, il padre il figlio e i figli insorgeranno contro i genitori e li metteranno a morte.</span> <span class="verse"><a name="13">13</a>Voi sarete odiati da tutti a causa del mio nome, ma chi avrà perseverato sino alla fine sarà salvato.</span> <span class="verse"><a name="14">14</a>Quando vedrete l'abominio della desolazione stare là dove non conviene, chi legge capisca, allora quelli che si trovano nella Giudea fuggano ai monti;</span> <span class="verse"><a name="15">15</a>chi si trova sulla terrazza non scenda per entrare a prender qualcosa nella sua casa;</span> <span class="verse"><a name="16">16</a>chi è nel campo non torni indietro a prendersi il mantello.</span> <span class="verse"><a name="17">17</a>Guai alle donne incinte e a quelle che allatteranno in quei giorni!</span> <span class="verse"><a name="18">18</a>Pregate che ciò non accada d'inverno;</span> <span class="verse"><a name="19">19</a>perché quei giorni saranno una tribolazione, quale non è mai stata dall'inizio della creazione, fatta da Dio, fino al presente, né mai vi sarà.</span> <span class="verse"><a name="20">20</a>Se il Signore non abbreviasse quei giorni, nessun uomo si salverebbe. Ma a motivo degli eletti che si è scelto ha abbreviato quei giorni.</span> <span class="verse"><a name="21">21</a>Allora, dunque, se qualcuno vi dirà: "Ecco, il Cristo è qui, ecco è là", non ci credete;</span> <span class="verse"><a name="22">22</a>perché sorgeranno falsi cristi e falsi profeti e faranno segni e portenti per ingannare, se fosse possibile, anche gli eletti.</span> <span class="verse"><a name="23">23</a>Voi però state attenti! Io vi ho predetto tutto.</span> <span class="verse"><a name="24">24</a>In quei giorni, dopo quella tribolazione, e la luna non darà più il suo splendore</span> <span class="verse"><a name="25">25</a>e gli astri si metteranno a cadere dal cielo e le potenze che sono nei cieli saranno sconvolte.</span> <span class="verse"><a name="26">26</a>Allora vedranno il Figlio dell'uomo venire sulle nubi con grande potenza e gloria.</span> <span class="verse"><a name="27">27</a>Ed egli manderà gli angeli e riunirà i suoi eletti dai quattro venti, dall'estremità della terra fino all'estremità del cielo.</span> <span class="verse"><a name="28">28</a>Dal fico imparate questa parabola: quando gia il suo ramo si fa tenero e mette le foglie, voi sapete che l'estate è vicina;</span> <span class="verse"><a name="29">29</a>così anche voi, quando vedrete accadere queste cose, sappiate che egli è vicino, alle porte.</span> <span class="verse"><a name="30">30</a>In verità vi dico: non passerà questa generazione prima che tutte queste cose siano avvenute.</span> <span class="verse"><a name="31">31</a>Il cielo e la terra passeranno, ma le mie parole non passeranno.</span> <span class="verse"><a name="32">32</a>Quanto poi a quel giorno o a quell'ora, nessuno li conosce, neanche gli angeli nel cielo, e neppure il Figlio, ma solo il Padre.</span> <span class="verse"><a name="33">33</a>State attenti, vegliate, perché non sapete quando sarà il momento preciso.</span> <span class="verse"><a name="34">34</a>E' come uno che è partito per un viaggio dopo aver lasciato la propria casa e dato il potere ai servi, a ciascuno il suo compito, e ha ordinato al portiere di vigilare.</span> <span class="verse"><a name="35">35</a>Vigilate dunque, poiché non sapete quando il padrone di casa ritornerà, se alla sera o a mezzanotte o al canto del gallo o al mattino,</span> <span class="verse"><a name="36">36</a>perché non giunga all'improvviso, trovandovi addormentati.</span> <span class="verse"><a name="37">37</a>Quello che dico a voi, lo dico a tutti: Vegliate!.</span> </p></div</div></div></body></html>