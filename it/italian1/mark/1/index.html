<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/mark/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/mark">Mark</a> &gt <strong>Chapter 1</strong></div><p><span class="verse"><a name="1">1</a>Inizio del vangelo di Gesù Cristo, Figlio di Dio.</span> <span class="verse"><a name="2">2</a>Come è scritto nel profeta Isaia: egli ti preparerà la strada.</span> <span class="verse"><a name="3">3</a>Voce di uno che grida nel deserto: preparate la strada del Signore, raddrizzate i suoi sentieri,</span> <span class="verse"><a name="4">4</a>si presentò Giovanni a battezzare nel deserto, predicando un battesimo di conversione per il perdono dei peccati.</span> <span class="verse"><a name="5">5</a>Accorreva a lui tutta la regione della Giudea e tutti gli abitanti di Gerusalemme. E si facevano battezzare da lui nel fiume Giordano, confessando i loro peccati.</span> <span class="verse"><a name="6">6</a>Giovanni era vestito di peli di cammello, con una cintura di pelle attorno ai fianchi, si cibava di locuste e miele selvatico</span> <span class="verse"><a name="7">7</a>e predicava: Dopo di me viene uno che è più forte di me e al quale io non son degno di chinarmi per sciogliere i legacci dei suoi sandali.</span> <span class="verse"><a name="8">8</a>Io vi ho battezzati con acqua, ma egli vi battezzerà con lo Spirito Santo.</span> <span class="verse"><a name="9">9</a>In quei giorni Gesù venne da Nazaret di Galilea e fu battezzato nel Giordano da Giovanni.</span> <span class="verse"><a name="10">10</a>E, uscendo dall'acqua, vide aprirsi i cieli e lo Spirito discendere su di lui come una colomba.</span> <span class="verse"><a name="11">11</a>E si sentì una voce dal cielo: Tu sei il Figlio mio prediletto, in te mi sono compiaciuto.</span> <span class="verse"><a name="12">12</a>Subito dopo lo Spirito lo sospinse nel deserto</span> <span class="verse"><a name="13">13</a>e vi rimase quaranta giorni, tentato da satana; stava con le fiere e gli angeli lo servivano.</span> <span class="verse"><a name="14">14</a>Dopo che Giovanni fu arrestato, Gesù si recò nella Galilea predicando il vangelo di Dio e diceva:</span> <span class="verse"><a name="15">15</a>Il tempo è compiuto e il regno di Dio è vicino; convertitevi e credete al vangelo.</span> <span class="verse"><a name="16">16</a>Passando lungo il mare della Galilea, vide Simone e Andrea, fratello di Simone, mentre gettavano le reti in mare; erano infatti pescatori.</span> <span class="verse"><a name="17">17</a>Gesù disse loro: Seguitemi, vi farò diventare pescatori di uomini.</span> <span class="verse"><a name="18">18</a>E subito, lasciate le reti, lo seguirono.</span> <span class="verse"><a name="19">19</a>Andando un poco oltre, vide sulla barca anche Giacomo di Zebedèo e Giovanni suo fratello mentre riassettavano le reti.</span> <span class="verse"><a name="20">20</a>Li chiamò. Ed essi, lasciato il loro padre Zebedèo sulla barca con i garzoni, lo seguirono.</span> <span class="verse"><a name="21">21</a>Andarono a Cafarnao e, entrato proprio di sabato nella sinagoga, Gesù si mise ad insegnare.</span> <span class="verse"><a name="22">22</a>Ed erano stupiti del suo insegnamento, perché insegnava loro come uno che ha autorità e non come gli scribi.</span> <span class="verse"><a name="23">23</a>Allora un uomo che era nella sinagoga, posseduto da uno spirito immondo, si mise a gridare:</span> <span class="verse"><a name="24">24</a>Che c'entri con noi, Gesù Nazareno? Sei venuto a rovinarci! Io so chi tu sei: il santo di Dio.</span> <span class="verse"><a name="25">25</a>E Gesù lo sgridò: Taci! Esci da quell'uomo.</span> <span class="verse"><a name="26">26</a>E lo spirito immondo, straziandolo e gridando forte, uscì da lui.</span> <span class="verse"><a name="27">27</a>Tutti furono presi da timore, tanto che si chiedevano a vicenda: Che è mai questo? Una dottrina nuova insegnata con autorità. Comanda persino agli spiriti immondi e gli obbediscono!.</span> <span class="verse"><a name="28">28</a>La sua fama si diffuse subito dovunque nei dintorni della Galilea.</span> <span class="verse"><a name="29">29</a>E, usciti dalla sinagoga, si recarono subito in casa di Simone e di Andrea, in compagnia di Giacomo e di Giovanni.</span> <span class="verse"><a name="30">30</a>La suocera di Simone era a letto con la febbre e subito gli parlarono di lei.</span> <span class="verse"><a name="31">31</a>Egli, accostatosi, la sollevò prendendola per mano; la febbre la lasciò ed essa si mise a servirli.</span> <span class="verse"><a name="32">32</a>Venuta la sera, dopo il tramonto del sole, gli portavano tutti i malati e gli indemoniati.</span> <span class="verse"><a name="33">33</a>Tutta la città era riunita davanti alla porta.</span> <span class="verse"><a name="34">34</a>Guarì molti che erano afflitti da varie malattie e scacciò molti demòni; ma non permetteva ai demòni di parlare, perché lo conoscevano.</span> <span class="verse"><a name="35">35</a>Al mattino si alzò quando ancora era buio e, uscito di casa, si ritirò in un luogo deserto e là pregava.</span> <span class="verse"><a name="36">36</a>Ma Simone e quelli che erano con lui si misero sulle sue tracce</span> <span class="verse"><a name="37">37</a>e, trovatolo, gli dissero: Tutti ti cercano!.</span> <span class="verse"><a name="38">38</a>Egli disse loro: Andiamocene altrove per i villaggi vicini, perché io predichi anche là; per questo infatti sono venuto!.</span> <span class="verse"><a name="39">39</a>E andò per tutta la Galilea, predicando nelle loro sinagoghe e scacciando i demòni.</span> <span class="verse"><a name="40">40</a>Allora venne a lui un lebbroso: lo supplicava in ginocchio e gli diceva: Se vuoi, puoi guarirmi!.</span> <span class="verse"><a name="41">41</a>Mosso a compassione, stese la mano, lo toccò e gli disse: Lo voglio, guarisci!.</span> <span class="verse"><a name="42">42</a>Subito la lebbra scomparve ed egli guarì.</span> <span class="verse"><a name="43">43</a>E, ammonendolo severamente, lo rimandò e gli disse:</span> <span class="verse"><a name="44">44</a>Guarda di non dir niente a nessuno, ma và, presentati al sacerdote, e offri per la tua purificazione quello che Mosè ha ordinato, a testimonianza per loro.</span> <span class="verse"><a name="45">45</a>Ma quegli, allontanatosi, cominciò a proclamare e a divulgare il fatto, al punto che Gesù non poteva più entrare pubblicamente in una città, ma se ne stava fuori, in luoghi deserti, e venivano a lui da ogni parte.</span> </p></div</div></div></body></html>