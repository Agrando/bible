<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/mark/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/mark">Mark</a> &gt <strong>Chapter 3</strong></div><p><span class="verse"><a name="1">1</a>Entrò di nuovo nella sinagoga. C'era un uomo che aveva una mano inaridita,</span> <span class="verse"><a name="2">2</a>e lo osservavano per vedere se lo guariva in giorno di sabato per poi accusarlo.</span> <span class="verse"><a name="3">3</a>Egli disse all'uomo che aveva la mano inaridita: Mettiti nel mezzo!.</span> <span class="verse"><a name="4">4</a>Poi domandò loro: E' lecito in giorno di sabato fare il bene o il male, salvare una vita o toglierla?.</span> <span class="verse"><a name="5">5</a>Ma essi tacevano. E guardandoli tutt'intorno con indignazione, rattristato per la durezza dei loro cuori, disse a quell'uomo: Stendi la mano!. La stese e la sua mano fu risanata.</span> <span class="verse"><a name="6">6</a>E i farisei uscirono subito con gli erodiani e tennero consiglio contro di lui per farlo morire.</span> <span class="verse"><a name="7">7</a>Gesù intanto si ritirò presso il mare con i suoi discepoli e lo seguì molta folla dalla Galilea.</span> <span class="verse"><a name="8">8</a>Dalla Giudea e da Gerusalemme e dall'Idumea e dalla Transgiordania e dalle parti di Tiro e Sidone una gran folla, sentendo ciò che faceva, si recò da lui.</span> <span class="verse"><a name="9">9</a>Allora egli pregò i suoi discepoli che gli mettessero a disposizione una barca, a causa della folla, perché non lo schiacciassero.</span> <span class="verse"><a name="10">10</a>Infatti ne aveva guariti molti, così che quanti avevano qualche male gli si gettavano addosso per toccarlo.</span> <span class="verse"><a name="11">11</a>Gli spiriti immondi, quando lo vedevano, gli si gettavano ai piedi gridando: Tu sei il Figlio di Dio!.</span> <span class="verse"><a name="12">12</a>Ma egli li sgridava severamente perché non lo manifestassero.</span> <span class="verse"><a name="13">13</a>Salì poi sul monte, chiamò a sé quelli che egli volle ed essi andarono da lui.</span> <span class="verse"><a name="14">14</a>Ne costituì Dodici che stessero con lui</span> <span class="verse"><a name="15">15</a>e anche per mandarli a predicare e perché avessero il potere di scacciare i demòni.</span> <span class="verse"><a name="16">16</a>Costituì dunque i Dodici: Simone, al quale impose il nome di Pietro;</span> <span class="verse"><a name="17">17</a>poi Giacomo di Zebedèo e Giovanni fratello di Giacomo, ai quali diede il nome di Boanèrghes, cioè figli del tuono;</span> <span class="verse"><a name="18">18</a>e Andrea, Filippo, Bartolomeo, Matteo, Tommaso, Giacomo di Alfeo, Taddeo, Simone il Cananèo</span> <span class="verse"><a name="19">19</a>e Giuda Iscariota, quello che poi lo tradì.</span> <span class="verse"><a name="20">20</a>Entrò in una casa e si radunò di nuovo attorno a lui molta folla, al punto che non potevano neppure prendere cibo.</span> <span class="verse"><a name="21">21</a>Allora i suoi, sentito questo, uscirono per andare a prenderlo; poiché dicevano: E' fuori di sé.</span> <span class="verse"><a name="22">22</a>Ma gli scribi, che erano discesi da Gerusalemme, dicevano: Costui è posseduto da Beelzebùl e scaccia i demòni per mezzo del principe dei demòni.</span> <span class="verse"><a name="23">23</a>Ma egli, chiamatili, diceva loro in parabole: Come può satana scacciare satana?</span> <span class="verse"><a name="24">24</a>Se un regno è diviso in se stesso, quel regno non può reggersi;</span> <span class="verse"><a name="25">25</a>se una casa è divisa in se stessa, quella casa non può reggersi.</span> <span class="verse"><a name="26">26</a>Alla stessa maniera, se satana si ribella contro se stesso ed è diviso, non può resistere, ma sta per finire.</span> <span class="verse"><a name="27">27</a>Nessuno può entrare nella casa di un uomo forte e rapire le sue cose se prima non avrà legato l'uomo forte; allora ne saccheggerà la casa.</span> <span class="verse"><a name="28">28</a>In verità vi dico: tutti i peccati saranno perdonati ai figli degli uomini e anche tutte le bestemmie che diranno;</span> <span class="verse"><a name="29">29</a>ma chi avrà bestemmiato contro lo Spirito santo, non avrà perdono in eterno: sarà reo di colpa eterna.</span> <span class="verse"><a name="30">30</a>Poiché dicevano: E' posseduto da uno spirito immondo.</span> <span class="verse"><a name="31">31</a>Giunsero sua madre e i suoi fratelli e, stando fuori, lo mandarono a chiamare.</span> <span class="verse"><a name="32">32</a>Tutto attorno era seduta la folla e gli dissero: Ecco tua madre, i tuoi fratelli e le tue sorelle sono fuori e ti cercano.</span> <span class="verse"><a name="33">33</a>Ma egli rispose loro: Chi è mia madre e chi sono i miei fratelli?.</span> <span class="verse"><a name="34">34</a>Girando lo sguardo su quelli che gli stavano seduti attorno, disse: Ecco mia madre e i miei fratelli!</span> <span class="verse"><a name="35">35</a>Chi compie la volontà di Dio, costui è mio fratello, sorella e madre.</span> </p></div</div></div></body></html>