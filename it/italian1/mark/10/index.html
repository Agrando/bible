<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/mark/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/mark">Mark</a> &gt <strong>Chapter 10</strong></div><p><span class="verse"><a name="1">1</a>Partito di là, si recò nel territorio della Giudea e oltre il Giordano. La folla accorse di nuovo a lui e di nuovo egli l'ammaestrava, come era solito fare.</span> <span class="verse"><a name="2">2</a>E avvicinatisi dei farisei, per metterlo alla prova, gli domandarono: E' lecito ad un marito ripudiare la propria moglie?.</span> <span class="verse"><a name="3">3</a>Ma egli rispose loro: Che cosa vi ha ordinato Mosè?.</span> <span class="verse"><a name="4">4</a>Dissero: Mosè ha permesso di scrivere un atto di ripudio e di rimandarla.</span> <span class="verse"><a name="5">5</a>Gesù disse loro: Per la durezza del vostro cuore egli scrisse per voi questa norma.</span> <span class="verse"><a name="6">6</a>Ma all'inizio della creazione Dio li creò maschio e femmina;</span> <span class="verse"><a name="7">7</a>per questo l'uomo lascerà suo padre e sua madre e i due saranno una carne sola.</span> <span class="verse"><a name="8">8</a>Sicché non sono più due, ma una sola carne.</span> <span class="verse"><a name="9">9</a>L'uomo dunque non separi ciò che Dio ha congiunto.</span> <span class="verse"><a name="10">10</a>Rientrati a casa, i discepoli lo interrogarono di nuovo su questo argomento. Ed egli disse:</span> <span class="verse"><a name="11">11</a>Chi ripudia la propria moglie e ne sposa un'altra, commette adulterio contro di lei;</span> <span class="verse"><a name="12">12</a>se la donna ripudia il marito e ne sposa un altro, commette adulterio.</span> <span class="verse"><a name="13">13</a>Gli presentavano dei bambini perché li accarezzasse, ma i discepoli li sgridavano.</span> <span class="verse"><a name="14">14</a>Gesù, al vedere questo, s'indignò e disse loro: Lasciate che i bambini vengano a me e non glielo impedite, perché a chi è come loro appartiene il regno di Dio.</span> <span class="verse"><a name="15">15</a>In verità vi dico: Chi non accoglie il regno di Dio come un bambino, non entrerà in esso.</span> <span class="verse"><a name="16">16</a>E prendendoli fra le braccia e ponendo le mani sopra di loro li benediceva.</span> <span class="verse"><a name="17">17</a>Mentre usciva per mettersi in viaggio, un tale gli corse incontro e, gettandosi in ginocchio davanti a lui, gli domandò: Maestro buono, che cosa devo fare per avere la vita eterna?.</span> <span class="verse"><a name="18">18</a>Gesù gli disse: Perché mi chiami buono? Nessuno è buono, se non Dio solo.</span> <span class="verse"><a name="19">19</a>Tu conosci i comandamenti: Non uccidere, non commettere adulterio, non rubare, non dire falsa testimonianza, non frodare, onora il padre e la madre.</span> <span class="verse"><a name="20">20</a>Egli allora gli disse: Maestro, tutte queste cose le ho osservate fin dalla mia giovinezza.</span> <span class="verse"><a name="21">21</a>Allora Gesù, fissatolo, lo amò e gli disse: Una cosa sola ti manca: và, vendi quello che hai e dallo ai poveri e avrai un tesoro in cielo; poi vieni e seguimi.</span> <span class="verse"><a name="22">22</a>Ma egli, rattristatosi per quelle parole, se ne andò afflitto, poiché aveva molti beni.</span> <span class="verse"><a name="23">23</a>Gesù, volgendo lo sguardo attorno, disse ai suoi discepoli: Quanto difficilmente coloro che hanno ricchezze entreranno nel regno di Dio!.</span> <span class="verse"><a name="24">24</a>I discepoli rimasero stupefatti a queste sue parole; ma Gesù riprese: Figlioli, com'è difficile entrare nel regno di Dio!</span> <span class="verse"><a name="25">25</a>E' più facile che un cammello passi per la cruna di un ago, che un ricco entri nel regno di Dio.</span> <span class="verse"><a name="26">26</a>Essi, ancora più sbigottiti, dicevano tra loro: E chi mai si può salvare?.</span> <span class="verse"><a name="27">27</a>Ma Gesù, guardandoli, disse: Impossibile presso gli uomini, ma non presso Dio! Perché tutto è possibile presso Dio.</span> <span class="verse"><a name="28">28</a>Pietro allora gli disse: Ecco, noi abbiamo lasciato tutto e ti abbiamo seguito.</span> <span class="verse"><a name="29">29</a>Gesù gli rispose: In verità vi dico: non c'è nessuno che abbia lasciato casa o fratelli o sorelle o madre o padre o figli o campi a causa mia e a causa del vangelo,</span> <span class="verse"><a name="30">30</a>che non riceva gia al presente cento volte tanto in case e fratelli e sorelle e madri e figli e campi, insieme a persecuzioni, e nel futuro la vita eterna.</span> <span class="verse"><a name="31">31</a>E molti dei primi saranno ultimi e gli ultimi i primi.</span> <span class="verse"><a name="32">32</a>Mentre erano in viaggio per salire a Gerusalemme, Gesù camminava davanti a loro ed essi erano stupiti; coloro che venivano dietro erano pieni di timore. Prendendo di nuovo in disparte i Dodici, cominciò a dir loro quello che gli sarebbe accaduto:</span> <span class="verse"><a name="33">33</a>Ecco, noi saliamo a Gerusalemme e il Figlio dell'uomo sarà consegnato ai sommi sacerdoti e agli scribi: lo condanneranno a morte, lo consegneranno ai pagani,</span> <span class="verse"><a name="34">34</a>lo scherniranno, gli sputeranno addosso, lo flagelleranno e lo uccideranno; ma dopo tre giorni risusciterà.</span> <span class="verse"><a name="35">35</a>E gli si avvicinarono Giacomo e Giovanni, i figli di Zebedèo, dicendogli: Maestro, noi vogliamo che tu ci faccia quello che ti chiederemo.</span> <span class="verse"><a name="36">36</a>Egli disse loro: Cosa volete che io faccia per voi?. Gli risposero:</span> <span class="verse"><a name="37">37</a>Concedici di sedere nella tua gloria uno alla tua destra e uno alla tua sinistra.</span> <span class="verse"><a name="38">38</a>Gesù disse loro: Voi non sapete ciò che domandate. Potete bere il calice che io bevo, o ricevere il battesimo con cui io sono battezzato?. Gli risposero: Lo possiamo.</span> <span class="verse"><a name="39">39</a>E Gesù disse: Il calice che io bevo anche voi lo berrete, e il battesimo che io ricevo anche voi lo riceverete.</span> <span class="verse"><a name="40">40</a>Ma sedere alla mia destra o alla mia sinistra non sta a me concederlo; è per coloro per i quali è stato preparato.</span> <span class="verse"><a name="41">41</a>All'udire questo, gli altri dieci si sdegnarono con Giacomo e Giovanni.</span> <span class="verse"><a name="42">42</a>Allora Gesù, chiamatili a sé, disse loro: Voi sapete che coloro che sono ritenuti capi delle nazioni le dominano, e i loro grandi esercitano su di esse il potere.</span> <span class="verse"><a name="43">43</a>Fra voi però non è così; ma chi vuol essere grande tra voi si farà vostro servitore,</span> <span class="verse"><a name="44">44</a>e chi vuol essere il primo tra voi sarà il servo di tutti.</span> <span class="verse"><a name="45">45</a>Il Figlio dell'uomo infatti non è venuto per essere servito, ma per servire e dare la propria vita in riscatto per molti.</span> <span class="verse"><a name="46">46</a>E giunsero a Gerico. E mentre partiva da Gerico insieme ai discepoli e a molta folla, il figlio di Timèo, Bartimèo, cieco, sedeva lungo la strada a mendicare.</span> <span class="verse"><a name="47">47</a>Costui, al sentire che c'era Gesù Nazareno, cominciò a gridare e a dire: Figlio di Davide, Gesù, abbi pietà di me!.</span> <span class="verse"><a name="48">48</a>Molti lo sgridavano per farlo tacere, ma egli gridava più forte: Figlio di Davide, abbi pietà di me!.</span> <span class="verse"><a name="49">49</a>Allora Gesù si fermò e disse: Chiamatelo!. E chiamarono il cieco dicendogli: Coraggio! Alzati, ti chiama!.</span> <span class="verse"><a name="50">50</a>Egli, gettato via il mantello, balzò in piedi e venne da Gesù.</span> <span class="verse"><a name="51">51</a>Allora Gesù gli disse: Che vuoi che io ti faccia?. E il cieco a lui: Rabbunì, che io riabbia la vista!.</span> <span class="verse"><a name="52">52</a>E Gesù gli disse: Và, la tua fede ti ha salvato. E subito riacquistò la vista e prese a seguirlo per la strada.</span> </p></div</div></div></body></html>