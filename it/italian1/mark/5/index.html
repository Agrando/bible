<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/mark/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/mark">Mark</a> &gt <strong>Chapter 5</strong></div><p><span class="verse"><a name="1">1</a>Intanto giunsero all'altra riva del mare, nella regione dei Gerasèni.</span> <span class="verse"><a name="2">2</a>Come scese dalla barca, gli venne incontro dai sepolcri un uomo posseduto da uno spirito immondo.</span> <span class="verse"><a name="3">3</a>Egli aveva la sua dimora nei sepolcri e nessuno più riusciva a tenerlo legato neanche con catene,</span> <span class="verse"><a name="4">4</a>perché più volte era stato legato con ceppi e catene, ma aveva sempre spezzato le catene e infranto i ceppi, e nessuno più riusciva a domarlo.</span> <span class="verse"><a name="5">5</a>Continuamente, notte e giorno, tra i sepolcri e sui monti, gridava e si percuoteva con pietre.</span> <span class="verse"><a name="6">6</a>Visto Gesù da lontano, accorse, gli si gettò ai piedi,</span> <span class="verse"><a name="7">7</a>e urlando a gran voce disse: Che hai tu in comune con me, Gesù, Figlio del Dio altissimo? Ti scongiuro, in nome di Dio, non tormentarmi!.</span> <span class="verse"><a name="8">8</a>Gli diceva infatti: Esci, spirito immondo, da quest'uomo!.</span> <span class="verse"><a name="9">9</a>E gli domandò: Come ti chiami?. Mi chiamo Legione, gli rispose, perché siamo in molti.</span> <span class="verse"><a name="10">10</a>E prese a scongiurarlo con insistenza perché non lo cacciasse fuori da quella regione.</span> <span class="verse"><a name="11">11</a>Ora c'era là, sul monte, un numeroso branco di porci al pascolo.</span> <span class="verse"><a name="12">12</a>E gli spiriti lo scongiurarono: Mandaci da quei porci, perché entriamo in essi.</span> <span class="verse"><a name="13">13</a>Glielo permise. E gli spiriti immondi uscirono ed entrarono nei porci e il branco si precipitò dal burrone nel mare; erano circa duemila e affogarono uno dopo l'altro nel mare.</span> <span class="verse"><a name="14">14</a>I mandriani allora fuggirono, portarono la notizia in città e nella campagna e la gente si mosse a vedere che cosa fosse accaduto.</span> <span class="verse"><a name="15">15</a>Giunti che furono da Gesù, videro l'indemoniato seduto, vestito e sano di mente, lui che era stato posseduto dalla Legione, ed ebbero paura.</span> <span class="verse"><a name="16">16</a>Quelli che avevano visto tutto, spiegarono loro che cosa era accaduto all'indemoniato e il fatto dei porci.</span> <span class="verse"><a name="17">17</a>Ed essi si misero a pregarlo di andarsene dal loro territorio.</span> <span class="verse"><a name="18">18</a>Mentre risaliva nella barca, colui che era stato indemoniato lo pregava di permettergli di stare con lui.</span> <span class="verse"><a name="19">19</a>Non glielo permise, ma gli disse: Và nella tua casa, dai tuoi, annunzia loro ciò che il Signore ti ha fatto e la misericordia che ti ha usato.</span> <span class="verse"><a name="20">20</a>Egli se ne andò e si mise a proclamare per la Decàpoli ciò che Gesù gli aveva fatto, e tutti ne erano meravigliati.</span> <span class="verse"><a name="21">21</a>Essendo passato di nuovo Gesù all'altra riva, gli si radunò attorno molta folla, ed egli stava lungo il mare.</span> <span class="verse"><a name="22">22</a>Si recò da lui uno dei capi della sinagoga, di nome Giairo, il quale, vedutolo, gli si gettò ai piedi</span> <span class="verse"><a name="23">23</a>e lo pregava con insistenza: La mia figlioletta è agli estremi; vieni a imporle le mani perché sia guarita e viva.</span> <span class="verse"><a name="24">24</a>Gesù andò con lui. Molta folla lo seguiva e gli si stringeva intorno.</span> <span class="verse"><a name="25">25</a>Or una donna, che da dodici anni era affetta da emorragia</span> <span class="verse"><a name="26">26</a>e aveva molto sofferto per opera di molti medici, spendendo tutti i suoi averi senza nessun vantaggio, anzi peggiorando,</span> <span class="verse"><a name="27">27</a>udito parlare di Gesù, venne tra la folla, alle sue spalle, e gli toccò il mantello. Diceva infatti:</span> <span class="verse"><a name="28">28</a>Se riuscirò anche solo a toccare il suo mantello, sarò guarita.</span> <span class="verse"><a name="29">29</a>E subito le si fermò il flusso di sangue, e sentì nel suo corpo che era stata guarita da quel male.</span> <span class="verse"><a name="30">30</a>Ma subito Gesù, avvertita la potenza che era uscita da lui, si voltò alla folla dicendo: Chi mi ha toccato il mantello?.</span> <span class="verse"><a name="31">31</a>I discepoli gli dissero: Tu vedi la folla che ti si stringe attorno e dici: Chi mi ha toccato?.</span> <span class="verse"><a name="32">32</a>Egli intanto guardava intorno, per vedere colei che aveva fatto questo.</span> <span class="verse"><a name="33">33</a>E la donna impaurita e tremante, sapendo ciò che le era accaduto, venne, gli si gettò davanti e gli disse tutta la verità.</span> <span class="verse"><a name="34">34</a>Gesù rispose: Figlia, la tua fede ti ha salvata. Và in pace e sii guarita dal tuo male.</span> <span class="verse"><a name="35">35</a>Mentre ancora parlava, dalla casa del capo della sinagoga vennero a dirgli: Tua figlia è morta. Perché disturbi ancora il Maestro?.</span> <span class="verse"><a name="36">36</a>Ma Gesù, udito quanto dicevano, disse al capo della sinagoga: Non temere, continua solo ad aver fede!.</span> <span class="verse"><a name="37">37</a>E non permise a nessuno di seguirlo fuorché a Pietro, Giacomo e Giovanni, fratello di Giacomo.</span> <span class="verse"><a name="38">38</a>Giunsero alla casa del capo della sinagoga ed egli vide trambusto e gente che piangeva e urlava.</span> <span class="verse"><a name="39">39</a>Entrato, disse loro: Perché fate tanto strepito e piangete? La bambina non è morta, ma dorme.</span> <span class="verse"><a name="40">40</a>Ed essi lo deridevano. Ma egli, cacciati tutti fuori, prese con sé il padre e la madre della fanciulla e quelli che erano con lui, ed entrò dove era la bambina.</span> <span class="verse"><a name="41">41</a>Presa la mano della bambina, le disse: Talità kum, che significa: Fanciulla, io ti dico, alzati!.</span> <span class="verse"><a name="42">42</a>Subito la fanciulla si alzò e si mise a camminare; aveva dodici anni. Essi furono presi da grande stupore.</span> <span class="verse"><a name="43">43</a>Gesù raccomandò loro con insistenza che nessuno venisse a saperlo e ordinò di darle da mangiare.</span> </p></div</div></div></body></html>