<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/num/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/num">Numbers</a> &gt <strong>Chapter 22</strong></div><p><span class="verse"><a name="1">1</a>Poi gli Israeliti partirono e si accamparono nelle steppe di Moab, oltre il Giordano verso Gerico.</span> <span class="verse"><a name="2">2</a>Or Balak, figlio di Zippor, vide quanto Israele aveva fatto agli Amorrei</span> <span class="verse"><a name="3">3</a>e Moab ebbe grande paura di questo popolo, che era così numeroso; Moab fu preso da spavento di fronte agli Israeliti.</span> <span class="verse"><a name="4">4</a>Quindi Moab disse agli anziani di Madian: Ora questa moltitudine divorerà quanto è intorno a noi, come il bue divora l'erba dei campi. Balak, figlio di Zippor, era in quel tempo re di Moab.</span> <span class="verse"><a name="5">5</a>Egli mandò messaggeri a Balaam, figlio di Beor, a Petor che sta sul fiume, nel paese dei figli di Amau, per chiamarlo e dirgli: Ecco un popolo è uscito dall'Egitto; ricopre la terra e si è stabilito di fronte a me;</span> <span class="verse"><a name="6">6</a>ora dunque, vieni e maledicimi questo popolo; poiché è troppo potente per me; forse così riusciremo a sconfiggerlo e potrò scacciarlo dal paese; so infatti che chi tu benedici è benedetto e chi tu maledici è maledetto.</span> <span class="verse"><a name="7">7</a>Gli anziani di Moab e gli anziani di Madian partirono portando in mano il salario dell'indovino; arrivati da Balaam, gli riferirono le parole di Balak.</span> <span class="verse"><a name="8">8</a>Balaam disse loro: Alloggiate qui stanotte e vi darò la risposta secondo quanto mi dirà il Signore. I capi di Moab si fermarono da Balaam.</span> <span class="verse"><a name="9">9</a>Ora Dio venne a Balaam e gli disse: Chi sono questi uomini che stanno da te?.</span> <span class="verse"><a name="10">10</a>Balaam rispose a Dio: Balak, figlio di Zippor, re di Moab, mi ha mandato a dire:</span> <span class="verse"><a name="11">11</a>Ecco, il popolo che è uscito dall'Egitto, ricopre la terra; ora vieni a maledirmelo; forse riuscirò così a batterlo e potrò scacciarlo.</span> <span class="verse"><a name="12">12</a>Dio disse a Balaam: Tu non andrai con loro, non maledirai quel popolo, perché esso è benedetto.</span> <span class="verse"><a name="13">13</a>Balaam si alzò la mattina e disse ai capi di Balak: Andatevene al vostro paese, perché il Signore si è rifiutato di lasciarmi venire con voi.</span> <span class="verse"><a name="14">14</a>I capi di Moab si alzarono, tornarono da Balak e dissero: Balaam si è rifiutato di venire con noi.</span> <span class="verse"><a name="15">15</a>Allora Balak mandò di nuovo i capi, in maggior numero e più influenti di quelli di prima.</span> <span class="verse"><a name="16">16</a>Vennero da Balaam e gli dissero: Così dice Balak, figlio di Zippor: Nulla ti trattenga dal venire da me;</span> <span class="verse"><a name="17">17</a>perché io ti colmerò di onori e farò quanto mi dirai; vieni dunque e maledicimi questo popolo.</span> <span class="verse"><a name="18">18</a>Ma Balaam rispose e disse ai ministri di Balak: Quand'anche Balak mi desse la sua casa piena d'argento e oro, non potrei trasgredire l'ordine del Signore, mio Dio, per fare cosa piccola o grande.</span> <span class="verse"><a name="19">19</a>Nondimeno, trattenetevi qui anche voi stanotte, perché io sappia ciò che il Signore mi dirà ancora.</span> <span class="verse"><a name="20">20</a>Dio venne la notte a Balaam e gli disse: Se quegli uomini sono venuti a chiamarti, alzati e và con loro; ma farai ciò che io ti dirò.</span> <span class="verse"><a name="21">21</a>Balaam quindi si alzò la mattina, sellò l'asina e se ne andò con i capi di Moab.</span> <span class="verse"><a name="22">22</a>Ma l'ira di Dio si accese perché egli era andato; l'angelo del Signore si pose sulla strada per ostacolarlo. Egli cavalcava l'asina e aveva con sé due servitori.</span> <span class="verse"><a name="23">23</a>L'asina, vedendo l'angelo del Signore che stava sulla strada con la spada sguainata in mano, deviò dalla strada e cominciò ad andare per i campi. Balaam percosse l'asina per rimetterla sulla strada.</span> <span class="verse"><a name="24">24</a>Allora l'angelo del Signore si fermò in un sentiero infossato tra le vigne, che aveva un muro di qua e un muro di là.</span> <span class="verse"><a name="25">25</a>L'asina vide l'angelo del Signore, si serrò al muro e strinse il piede di Balaam contro il muro e Balaam la percosse di nuovo.</span> <span class="verse"><a name="26">26</a>L'angelo del Signore passò di nuovo più avanti e si fermò in un luogo stretto, tanto stretto che non vi era modo di ritirarsi né a destra, né a sinistra.</span> <span class="verse"><a name="27">27</a>L'asina vide l'angelo del Signore e si accovacciò sotto Balaam; l'ira di Balaam si accese ed egli percosse l'asina con il bastone.</span> <span class="verse"><a name="28">28</a>Allora il Signore aprì la bocca all'asina ed essa disse a Balaam: Che ti ho fatto perché tu mi percuota gia per la terza volta?.</span> <span class="verse"><a name="29">29</a>Balaam rispose all'asina: Perché ti sei beffata di me! Se avessi una spada in mano, ti ammazzerei subito.</span> <span class="verse"><a name="30">30</a>L'asina disse a Balaam: Non sono io la tua asina sulla quale hai sempre cavalcato fino ad oggi? Sono forse abituata ad agire così?. Ed egli rispose: No.</span> <span class="verse"><a name="31">31</a>Allora il Signore aprì gli occhi a Balaam ed egli vide l'angelo del Signore, che stava sulla strada con la spada sguainata. Balaam si inginocchiò e si prostrò con la faccia a terra.</span> <span class="verse"><a name="32">32</a>L'angelo del Signore gli disse: Perché hai percosso la tua asina gia tre volte? Ecco io sono uscito a ostacolarti il cammino, perché il cammino davanti a me va in precipizio.</span> <span class="verse"><a name="33">33</a>Tre volte l'asina mi ha visto ed è uscita di strada davanti a me; se non fosse uscita di strada davanti a me, certo io avrei gia ucciso te e lasciato in vita lei.</span> <span class="verse"><a name="34">34</a>Allora Balaam disse all'angelo del Signore: Io ho peccato, perché non sapevo che tu ti fossi posto contro di me sul cammino; ora se questo ti dispiace, io tornerò indietro.</span> <span class="verse"><a name="35">35</a>L'angelo del Signore disse a Balaam: Và pure con quegli uomini; ma dirai soltanto quello che io ti dirò. Balaam andò con i capi di Balak.</span> <span class="verse"><a name="36">36</a>Quando Balak udì che Balaam arrivava, gli andò incontro a Ir-Moab che è sul confine dell'Arnon, all'estremità del confine.</span> <span class="verse"><a name="37">37</a>Balak disse a Balaam: Non ti avevo forse mandato a chiamare con insistenza? Perché non sei venuto da me? Non sono forse in grado di farti onore?.</span> <span class="verse"><a name="38">38</a>Balaam rispose a Balak: Ecco, sono venuto da te; ma ora posso forse dire qualsiasi cosa? La parola che Dio mi metterà in bocca, quella dirò.</span> <span class="verse"><a name="39">39</a>Balaam andò con Balak e giunsero a Kiriat-Cusot.</span> <span class="verse"><a name="40">40</a>Balak immolò bestiame grosso e minuto e mandò parte della carne a Balaam e ai capi che erano con lui.</span> <span class="verse"><a name="41">41</a>La mattina Balak prese Balaam e lo fece salire a Bamot-Baal, da dove si vedeva un'estremità dell'accampamento del popolo.</span> </p></div</div></div></body></html>