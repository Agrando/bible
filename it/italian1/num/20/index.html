<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/num/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/num">Numbers</a> &gt <strong>Chapter 20</strong></div><p><span class="verse"><a name="1">1</a>Ora tutta la comunità degli Israeliti arrivò al deserto di Sin il primo mese e il popolo si fermò a Kades. Qui morì e fu sepolta Maria.</span> <span class="verse"><a name="2">2</a>Mancava l'acqua per la comunità: ci fu un assembramento contro Mosè e contro Aronne.</span> <span class="verse"><a name="3">3</a>Il popolo ebbe una lite con Mosè, dicendo: Magari fossimo morti quando morirono i nostri fratelli davanti al Signore!</span> <span class="verse"><a name="4">4</a>Perché avete condotto la comunità del Signore in questo deserto per far morire noi e il nostro bestiame?</span> <span class="verse"><a name="5">5</a>E perché ci avete fatti uscire dall'Egitto per condurci in questo luogo inospitale? Non è un luogo dove si possa seminare, non ci sono fichi, non vigne, non melograni e non c'è acqua da bere.</span> <span class="verse"><a name="6">6</a>Allora Mosè e Aronne si allontanarono dalla comunità per recarsi all'ingresso della tenda del convegno; si prostrarono con la faccia a terra e la gloria del Signore apparve loro.</span> <span class="verse"><a name="7">7</a>Il Signore disse a Mosè:</span> <span class="verse"><a name="8">8</a>Prendi il bastone e tu e tuo fratello Aronne convocate la comunità e alla loro presenza parlate a quella roccia, ed essa farà uscire l'acqua; tu farai sgorgare per loro l'acqua dalla roccia e darai da bere alla comunità e al suo bestiame.</span> <span class="verse"><a name="9">9</a>Mosè dunque prese il bastone che era davanti al Signore, come il Signore gli aveva ordinato.</span> <span class="verse"><a name="10">10</a>Mosè e Aronne convocarono la comunità davanti alla roccia e Mosè disse loro: Ascoltate, o ribelli: vi faremo noi forse uscire acqua da questa roccia?.</span> <span class="verse"><a name="11">11</a>Mosè alzò la mano, percosse la roccia con il bastone due volte e ne uscì acqua in abbondanza; ne bevvero la comunità e tutto il bestiame.</span> <span class="verse"><a name="12">12</a>Ma il Signore disse a Mosè e ad Aronne: Poiché non avete avuto fiducia in me per dar gloria al mio santo nome agli occhi degli Israeliti, voi non introdurrete questa comunità nel paese che io le dò.</span> <span class="verse"><a name="13">13</a>Queste sono le acque di Mèriba, dove gli Israeliti contesero con il Signore e dove Egli si dimostrò santo in mezzo a loro.</span> <span class="verse"><a name="14">14</a>Mosè mandò da Kades messaggeri al re di Edom per dirgli: Dice Israele tuo fratello: Tu sai tutte le tribolazioni che ci sono avvenute:</span> <span class="verse"><a name="15">15</a>come i nostri padri scesero in Egitto e noi in Egitto dimorammo per lungo tempo e gli Egiziani maltrattarono noi e i nostri padri.</span> <span class="verse"><a name="16">16</a>Noi gridammo al Signore ed egli udì la nostra voce e mandò un angelo e ci fece uscire dall'Egitto; eccoci ora in Kades, che è città ai tuoi estremi confini.</span> <span class="verse"><a name="17">17</a>Permettici di passare per il tuo paese; non passeremo né per campi, né per vigne e non berremo l'acqua dei pozzi; seguiremo la via Regia, senza deviare né a destra né a sinistra, finché avremo oltrepassati i tuoi confini.</span> <span class="verse"><a name="18">18</a>Ma Edom gli rispose: Tu non passerai sul mio territorio; altrimenti uscirò contro di te con la spada.</span> <span class="verse"><a name="19">19</a>Gli Israeliti gli dissero: Passeremo per la strada maestra; se noi e il nostro bestiame berremo la tua acqua, te la pagheremo; lasciaci soltanto transitare a piedi.</span> <span class="verse"><a name="20">20</a>Ma quegli rispose: Non passerai!. Edom mosse contro Israele con molta gente e con mano potente.</span> <span class="verse"><a name="21">21</a>Così Edom rifiutò a Israele il transito per i suoi confini e Israele si allontanò da lui.</span> <span class="verse"><a name="22">22</a>Tutta la comunità degli Israeliti levò l'accampamento da Kades e arrivò al monte Cor.</span> <span class="verse"><a name="23">23</a>Il Signore disse a Mosè e ad Aronne al monte Cor, sui confini del paese di Edom:</span> <span class="verse"><a name="24">24</a>Aronne sta per essere riunito ai suoi antenati e non entrerà nel paese che ho dato agli Israeliti, perché siete stati ribelli al mio comandamento alle acque di Mèriba.</span> <span class="verse"><a name="25">25</a>Prendi Aronne e suo figlio Eleazaro e falli salire sul monte Cor.</span> <span class="verse"><a name="26">26</a>Spoglia Aronne delle sue vesti e falle indossare a suo figlio Eleazaro; in quel luogo Aronne sarà riunito ai suoi antenati e morirà.</span> <span class="verse"><a name="27">27</a>Mosè fece come il Signore aveva ordinato ed essi salirono sul monte Cor, in vista di tutta la comunità.</span> <span class="verse"><a name="28">28</a>Mosè spogliò Aronne delle sue vesti e le fece indossare a Eleazaro suo figlio; Aronne morì in quel luogo sulla cima del monte. Poi Mosè ed Eleazaro scesero dal monte.</span> <span class="verse"><a name="29">29</a>Quando tutta la comunità vide che Aronne era morto, tutta la casa d'Israele lo pianse per trenta giorni.</span> </p></div</div></div></body></html>