<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/num/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/num">Numbers</a> &gt <strong>Chapter 25</strong></div><p><span class="verse"><a name="1">1</a>Israele si stabilì a Sittim e il popolo cominciò a trescare con le figlie di Moab.</span> <span class="verse"><a name="2">2</a>Esse invitarono il popolo ai sacrifici offerti ai loro dei; il popolo mangiò e si prostrò davanti ai loro dei.</span> <span class="verse"><a name="3">3</a>Israele aderì al culto di Baal-Peor e l'ira del Signore si accese contro Israele.</span> <span class="verse"><a name="4">4</a>Il Signore disse a Mosè: Prendi tutti i capi del popolo e fà appendere al palo i colpevoli, davanti al Signore, al sole, perché l'ira ardente del Signore si allontani da Israele.</span> <span class="verse"><a name="5">5</a>Mosè disse ai giudici d'Israele: Ognuno di voi uccida dei suoi uomini coloro che hanno aderito al culto di Baal-Peor.</span> <span class="verse"><a name="6">6</a>Ed ecco uno degli Israeliti venne e condusse ai suoi fratelli una donna madianita, sotto gli occhi di Mosè e di tutta la comunità degli Israeliti, mentre essi stavano piangendo all'ingresso della tenda del convegno.</span> <span class="verse"><a name="7">7</a>Vedendo ciò, Pincas figlio di Eleazaro, figlio del sacerdote Aronne, si alzò in mezzo alla comunità, prese in mano una lancia,</span> <span class="verse"><a name="8">8</a>seguì quell'uomo di Israele nella tenda e li trafisse tutti e due, l'uomo di Israele e la donna, nel basso ventre. E il flagello cessò tra gli Israeliti.</span> <span class="verse"><a name="9">9</a>Di quel flagello morirono ventiquattromila persone.</span> <span class="verse"><a name="10">10</a>Il Signore disse a Mosè:</span> <span class="verse"><a name="11">11</a>Pincas, figlio di Eleazaro, figlio del sacerdote Aronne, ha allontanato la mia ira dagli Israeliti, perché egli è stato animato dal mio zelo fra di loro, e io nella mia gelosia non ho sterminato gli Israeliti.</span> <span class="verse"><a name="12">12</a>Perciò digli che io stabilisco con lui un'alleanza di pace,</span> <span class="verse"><a name="13">13</a>che sarà per lui e per la sua stirpe dopo di lui un'alleanza di un sacerdozio perenne, perché egli ha avuto zelo per il suo Dio e ha fatto il rito espiatorio per gli Israeliti.</span> <span class="verse"><a name="14">14</a>Ora l'uomo d'Israele, che è stato ucciso con la donna madianita, si chiamava Zimri, figlio di Salu, capo di un casato paterno dei Simeoniti.</span> <span class="verse"><a name="15">15</a>La donna che è stata uccisa, la Madianita, si chiamava Cozbi, figlia di Zur, capo della gente di un casato in Madian.</span> <span class="verse"><a name="16">16</a>Poi il Signore disse a Mosè:</span> <span class="verse"><a name="17">17</a>Trattate i Madianiti da nemici e uccideteli,</span> <span class="verse"><a name="18">18</a>poiché essi vi hanno trattati da nemici con le astuzie mediante le quali vi hanno sedotti nella faccenda di Peor e nella faccenda di Cozbi, figlia di un principe di Madian, loro sorella, che è stata uccisa il giorno del flagello causato per la faccenda di Peor.</span> </p></div</div></div></body></html>