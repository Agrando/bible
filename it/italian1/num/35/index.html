<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/num/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/num">Numbers</a> &gt <strong>Chapter 35</strong></div><p><span class="verse"><a name="1">1</a>Il Signore disse ancora a Mosè nelle steppe di Moab presso il Giordano di Gerico:</span> <span class="verse"><a name="2">2</a>Ordina agli Israeliti che dell'eredità che possiederanno riservino ai leviti città da abitare; darete anche ai leviti il contado che è intorno alla città.</span> <span class="verse"><a name="3">3</a>Essi avranno le città per abitarvi e il contado servirà per il loro bestiame, per i loro beni e per tutti i loro animali.</span> <span class="verse"><a name="4">4</a>Il contado delle città che darete ai leviti si estenderà per lo spazio di mille cubiti fuori dalle mura della città tutt'intorno.</span> <span class="verse"><a name="5">5</a>Misurerete dunque, fuori della città, duemila cubiti dal lato orientale, duemila cubiti dal lato meridionale, duemila cubiti dal lato occidentale e duemila cubiti dal lato settentrionale; la città sarà in mezzo. Tale sarà il contado di ciascuna delle loro città.</span> <span class="verse"><a name="6">6</a>Fra le città che darete ai leviti, sei saranno città di asilo, che voi designerete perché vi si rifugi l'omicida: a queste aggiungerete altre quarantadue città.</span> <span class="verse"><a name="7">7</a>Tutte le città che darete ai leviti saranno dunque quarantotto con il relativo contado.</span> <span class="verse"><a name="8">8</a>Di queste città che darete ai leviti, prendendole dalla proprietà degli Israeliti, ne prenderete di più da quelli che ne hanno di più e di meno da quelli che ne hanno di meno; ognuno ai leviti darà delle sue città in proporzione della eredità che gli sarà toccata.</span> <span class="verse"><a name="9">9</a>Il Signore disse a Mosè:</span> <span class="verse"><a name="10">10</a>Parla agli Israeliti e riferisci loro: Quando avrete passato il Giordano e sarete entrati nel paese di Canaan,</span> <span class="verse"><a name="11">11</a>designerete città che siano per voi città di asilo, dove possa rifugiarsi l'omicida che avrà ucciso qualcuno involontariamente.</span> <span class="verse"><a name="12">12</a>Queste città vi serviranno di asilo contro il vendicatore del sangue, perché l'omicida non sia messo a morte prima di comparire in giudizio dinanzi alla comunità.</span> <span class="verse"><a name="13">13</a>Delle città che darete, sei saranno dunque per voi città di asilo.</span> <span class="verse"><a name="14">14</a>Darete tre città di qua dal Giordano e darete tre altre città nel paese di Canaan; saranno città di rifugio.</span> <span class="verse"><a name="15">15</a>Queste sei città serviranno di rifugio agli Israeliti, al forestiero e all'ospite che soggiornerà in mezzo a voi, perché vi si rifugi chiunque abbia ucciso qualcuno involontariamente.</span> <span class="verse"><a name="16">16</a>Ma se uno colpisce un altro con uno strumento di ferro e quegli muore, quel tale è omicida; l'omicida dovrà essere messo a morte.</span> <span class="verse"><a name="17">17</a>Se lo colpisce con una pietra che aveva in mano, atta a causare la morte, e il colpito muore, quel tale è un omicida; l'omicida dovrà essere messo a morte.</span> <span class="verse"><a name="18">18</a>O se lo colpisce con uno strumento di legno che aveva in mano, atto a causare la morte, e il colpito muore, quel tale è un omicida; l'omicida dovrà essere messo a morte.</span> <span class="verse"><a name="19">19</a>Sarà il vendicatore del sangue quegli che metterà a morte l'omicida; quando lo incontrerà, lo ucciderà.</span> <span class="verse"><a name="20">20</a>Se uno dà a un altro una spinta per odio o gli getta contro qualcosa con premeditazione, e quegli muore,</span> <span class="verse"><a name="21">21</a>o lo colpisce per inimicizia con la mano, e quegli muore, chi ha colpito dovrà essere messo a morte; egli è un omicida e il vendicatore del sangue ucciderà l'omicida quando lo incontrerà.</span> <span class="verse"><a name="22">22</a>Ma se gli dà una spinta per caso e non per inimicizia o gli getta contro qualcosa senza premeditazione</span> <span class="verse"><a name="23">23</a>o se, senza volerlo, gli fa cadere addosso una pietra che possa causare la morte e quegli ne muore, senza che l'altro che fosse nemico o gli volesse fare del male,</span> <span class="verse"><a name="24">24</a>allora ecco le regole secondo le quali la comunità giudicherà fra colui che ha colpito e il vendicatore del sangue.</span> <span class="verse"><a name="25">25</a>La comunità libererà l'omicida dalle mani del vendicatore del sangue e lo farà tornare alla città di asilo dove era fuggito. Lì dovrà abitare fino alla morte del sommo sacerdote che fu unto con l'olio santo.</span> <span class="verse"><a name="26">26</a>Ma se l'omicida esce dai confini della città di asilo dove si era rifugiato</span> <span class="verse"><a name="27">27</a>e se il vendicatore del sangue trova l'omicida fuori dei confini della sua città di asilo e l'uccide, il vendicatore del sangue non sarà reo del sangue versato.</span> <span class="verse"><a name="28">28</a>Perché l'omicida deve stare nella sua città di asilo fino alla morte del sommo sacerdote; dopo la morte del sommo sacerdote, l'omicida potrà tornare nella terra di sua proprietà.</span> <span class="verse"><a name="29">29</a>Queste vi servano come norme di diritto, di generazione in generazione, in tutti i luoghi dove abiterete.</span> <span class="verse"><a name="30">30</a>Se uno uccide un altro, l'omicida sarà messo a morte in seguito a deposizione di testimoni, ma un unico testimone non basterà per condannare a morte una persona.</span> <span class="verse"><a name="31">31</a>Non accetterete prezzo di riscatto per la vita di un omicida, reo di morte, perché dovrà essere messo a morte.</span> <span class="verse"><a name="32">32</a>Non accetterete prezzo di riscatto che permetta all'omicida di fuggire dalla sua città di rifugio e di tornare ad abitare nel suo paese fino alla morte del sacerdote.</span> <span class="verse"><a name="33">33</a>Non contaminerete il paese dove sarete, perché il sangue contamina il paese; non si potrà fare per il paese alcuna espiazione del sangue che vi sarà stato sparso, se non mediante il sangue di chi l'avrà sparso.</span> <span class="verse"><a name="34">34</a>Non contaminerete dunque il paese che andate ad abitare e in mezzo al quale io dimorerò; perché io sono il Signore che dimoro in mezzo agli Israeliti.</span> </p></div</div></div></body></html>