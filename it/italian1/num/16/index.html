<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/num/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/num">Numbers</a> &gt <strong>Chapter 16</strong></div><p><span class="verse"><a name="1">1</a>Ora Core figlio di Izear, figlio di Keat, figlio di Levi, e Datan e Abiram, figli di Eliab, figlio di Pallu, figlio di Ruben,</span> <span class="verse"><a name="2">2</a>presero altra gente e insorsero contro Mosè, con duecentocinquanta uomini tra gli Israeliti, capi della comunità, membri del consiglio, uomini stimati;</span> <span class="verse"><a name="3">3</a>radunatisi contro Mosè e contro Aronne, dissero loro: Basta! Tutta la comunità, tutti sono santi e il Signore è in mezzo a loro; perché dunque vi innalzate sopra l'assemblea del Signore?.</span> <span class="verse"><a name="4">4</a>Quando Mosè ebbe udito questo, si prostrò con la faccia a terra;</span> <span class="verse"><a name="5">5</a>poi disse a Core e a tutta la gente che era con lui: Domani mattina il Signore farà conoscere chi è suo e chi è santo e se lo farà avvicinare: farà avvicinare a sé colui che egli avrà scelto.</span> <span class="verse"><a name="6">6</a>Fate questo: prendete gli incensieri tu e tutta la gente che è con te;</span> <span class="verse"><a name="7">7</a>domani vi metterete il fuoco e porrete profumo aromatico davanti al Signore; colui che il Signore avrà scelto sarà santo. Basta, figli di Levi!.</span> <span class="verse"><a name="8">8</a>Mosè disse poi a Core: Ora ascoltate, figli di Levi!</span> <span class="verse"><a name="9">9</a>E' forse poco per voi che il Dio d'Israele vi abbia segregati dalla comunità d'Israele e vi abbia fatti avvicinare a sé per prestare servizio nella Dimora del Signore e per tenervi davanti alla comunità, esercitando per essa il vostro ministero?</span> <span class="verse"><a name="10">10</a>Egli vi ha fatti avvicinare a sé, te e tutti i tuoi fratelli figli di Levi con te e ora pretendete anche il sacerdozio?</span> <span class="verse"><a name="11">11</a>Per questo tu e tutta la gente che è con te siete convenuti contro il Signore! E chi è Aronne perché vi mettiate a mormorare contro di lui?.</span> <span class="verse"><a name="12">12</a>Poi Mosè mandò a chiamare Datan e Abiram, figli di Eliab; ma essi dissero: Noi non verremo.</span> <span class="verse"><a name="13">13</a>E' forse poco per te l'averci fatti partire da un paese dove scorre latte e miele per farci morire nel deserto, perché tu voglia fare il nostro capo e dominare su di noi?</span> <span class="verse"><a name="14">14</a>Non ci hai davvero condotti in un paese dove scorre latte e miele, né ci hai dato il possesso di campi e di vigne! Credi tu di poter privare degli occhi questa gente? Noi non verremo.</span> <span class="verse"><a name="15">15</a>Allora Mosè si adirò molto e disse al Signore: Non gradire la loro oblazione; io non ho preso da costoro neppure un asino e non ho fatto torto ad alcuno di loro.</span> <span class="verse"><a name="16">16</a>Mosè disse a Core: Tu e tutta la tua gente trovatevi domani davanti al Signore: tu e loro con Aronne;</span> <span class="verse"><a name="17">17</a>ciascuno di voi prenda l'incensiere, vi metta il profumo aromatico e porti ciascuno il suo incensiere davanti al Signore: duecentocinquanta incensieri. Anche tu e Aronne; ciascuno prenda un incensiere.</span> <span class="verse"><a name="18">18</a>Essi dunque presero ciascuno un incensiere, vi misero il fuoco, vi posero profumo aromatico e si fermarono all'ingresso della tenda del convegno; lo stesso fecero Mosè e Aronne.</span> <span class="verse"><a name="19">19</a>Core convocò tutta la comunità presso Mosè e Aronne all'ingresso della tenda del convegno; la gloria del Signore apparve a tutta la comunità.</span> <span class="verse"><a name="20">20</a>Il Signore disse a Mosè e ad Aronne:</span> <span class="verse"><a name="21">21</a>Allontanatevi da questa comunità e io li consumerò in un istante.</span> <span class="verse"><a name="22">22</a>Ma essi, prostratisi con la faccia a terra, dissero: Dio, Dio degli spiriti di ogni essere vivente! Un uomo solo ha peccato e ti vorresti adirare contro tutta la comunità?.</span> <span class="verse"><a name="23">23</a>Il Signore disse a Mosè:</span> <span class="verse"><a name="24">24</a>Parla alla comunità e ordinale: Ritiratevi dalle vicinanze della dimora di Core, Datan e Abiram.</span> <span class="verse"><a name="25">25</a>Mosè si alzò e andò da Datan e da Abiram; gli anziani di Israele lo seguirono.</span> <span class="verse"><a name="26">26</a>Egli disse alla comunità: Allontanatevi dalle tende di questi uomini empi e non toccate nulla di ciò che è loro, perché non periate a causa di tutti i loro peccati.</span> <span class="verse"><a name="27">27</a>Così quelli si ritirarono dal luogo dove stavano Core, Datan e Abiram. Datan e Abiram uscirono e si fermarono all'ingresso delle loro tende con le mogli, i figli e i bambini.</span> <span class="verse"><a name="28">28</a>Mosè disse: Da questo saprete che il Signore mi ha mandato per fare tutte queste opere e che io non ho agito di mia iniziativa.</span> <span class="verse"><a name="29">29</a>Se questa gente muore come muoiono tutti gli uomini, se la loro sorte è la sorte comune a tutti gli uomini, il Signore non mi ha mandato;</span> <span class="verse"><a name="30">30</a>ma se il Signore fa una cosa meravigliosa, se la terra spalanca la bocca e li ingoia con quanto appartiene loro e se essi scendono vivi agli inferi, allora saprete che questi uomini hanno disprezzato il Signore.</span> <span class="verse"><a name="31">31</a>Come egli ebbe finito di pronunciare tutte queste parole, il suolo si profondò sotto i loro piedi,</span> <span class="verse"><a name="32">32</a>la terra spalancò la bocca e li inghiottì: essi e le loro famiglie, con tutta la gente che apparteneva a Core e tutta la loro roba.</span> <span class="verse"><a name="33">33</a>Scesero vivi agli inferi essi e quanto loro apparteneva; la terra li ricoprì ed essi scomparvero dall'assemblea.</span> <span class="verse"><a name="34">34</a>Tutto Israele che era attorno ad essi fuggì alle loro grida; perché dicevano: La terra non inghiottisca anche noi!.</span> <span class="verse"><a name="35">35</a>Un fuoco uscì dalla presenza del Signore e divorò i duecentocinquanta uomini, che offrivano l'incenso.</span> </p></div</div></div></body></html>