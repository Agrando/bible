<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/1sam/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/1sam">1 Samuel</a> &gt <strong>Chapter 15</strong></div><p><span class="verse"><a name="1">1</a>Samuele disse a Saul: Il Signore ha inviato me per consacrarti re sopra Israele suo popolo. Ora ascolta la voce del Signore.</span> <span class="verse"><a name="2">2</a>Così dice il Signore degli eserciti: Ho considerato ciò che ha fatto Amalek a Israele, ciò che gli ha fatto per via, quando usciva dall'Egitto.</span> <span class="verse"><a name="3">3</a>Và dunque e colpisci Amalek e vota allo sterminio quanto gli appartiene, non lasciarti prendere da compassione per lui, ma uccidi uomini e donne, bambini e lattanti, buoi e pecore, cammelli e asini.</span> <span class="verse"><a name="4">4</a>Saul convocò il popolo e passò in rassegna le truppe in Telaìm: erano duecentomila fanti e diecimila uomini di Giuda.</span> <span class="verse"><a name="5">5</a>Saul venne alla città di Amalek e tese un'imboscata nella valle.</span> <span class="verse"><a name="6">6</a>Disse inoltre Saul ai Keniti: Andate via, ritiratevi dagli Amaleciti prima che vi travolga insieme con loro, poiché avete usato benevolenza con tutti gli Israeliti, quando uscivano dall'Egitto. I Keniti si ritirarono da Amalek.</span> <span class="verse"><a name="7">7</a>Saul colpì Amalek da Avila procedendo verso Sur, che è di fronte all'Egitto.</span> <span class="verse"><a name="8">8</a>Egli prese vivo Agag, re di Amalek, e passò a fil di spada tutto il popolo.</span> <span class="verse"><a name="9">9</a>Ma Saul e il popolo risparmiarono Agag e il meglio del bestiame minuto e grosso, gli animali grassi e gli agnelli, cioè tutto il meglio, e non vollero sterminarli; invece votarono allo sterminio tutto il bestiame scadente e patito.</span> <span class="verse"><a name="10">10</a>Allora fu rivolta a Samuele questa parola del Signore:</span> <span class="verse"><a name="11">11</a>Mi pento di aver costituito Saul re, perché si è allontanato da me e non ha messo in pratica la mia parola. Samuele rimase turbato e alzò grida al Signore tutta la notte.</span> <span class="verse"><a name="12">12</a>Al mattino presto Samuele si alzò per andare incontro a Saul, ma fu annunziato a Samuele: Saul è andato a Carmel, ed ecco si è fatto costruire un trofeo, poi è tornato passando altrove ed è sceso a Gàlgala.</span> <span class="verse"><a name="13">13</a>Samuele raggiunse Saul e Saul gli disse: Benedetto tu davanti al Signore; ho eseguito gli ordini del Signore.</span> <span class="verse"><a name="14">14</a>Rispose Samuele: Ma che è questo belar di pecore, che mi giunge all'orecchio, e questi muggiti d'armento che odo?.</span> <span class="verse"><a name="15">15</a>Disse Saul: Li hanno condotti qui dagli Amaleciti, come il meglio del bestiame grosso e minuto, che il popolo ha risparmiato per sacrificarli al Signore, tuo Dio. Il resto l'abbiamo votato allo sterminio.</span> <span class="verse"><a name="16">16</a>Rispose Samuele a Saul: Basta! Lascia che ti annunzi ciò che il Signore mi ha rivelato questa notte. E Saul gli disse: Parla!.</span> <span class="verse"><a name="17">17</a>Samuele cominciò: Non sei tu capo delle tribù d'Israele, benché piccolo ai tuoi stessi occhi? Non ti ha forse il Signore consacrato re d'Israele?</span> <span class="verse"><a name="18">18</a>Il Signore ti aveva mandato per una spedizione e aveva detto: Và, vota allo sterminio quei peccatori di Amaleciti, combattili finché non li avrai distrutti.</span> <span class="verse"><a name="19">19</a>Perché dunque non hai ascoltato la voce del Signore e ti sei attaccato al bottino e hai fatto il male agli occhi del Signore?.</span> <span class="verse"><a name="20">20</a>Saul insistè con Samuele: Ma io ho obbedito alla parola del Signore, ho fatto la spedizione che il Signore mi ha ordinato, ho condotto Agag re di Amalek e ho sterminato gli Amaleciti.</span> <span class="verse"><a name="21">21</a>Il popolo poi ha preso dal bottino pecore e armenti, primizie di ciò che è votato allo sterminio per sacrificare al Signore tuo Dio in Gàlgala.</span> <span class="verse"><a name="22">22</a>Samuele esclamò: sacrifici come obbedire alla voce del Signore? Ecco, obbedire è meglio del sacrificio, essere docili è più del grasso degli arieti.</span> <span class="verse"><a name="23">23</a>Poiché peccato di divinazione è la ribellione, e iniquità e terafim l'insubordinazione. Perché hai rigettato la parola del Signore, Egli ti ha rigettato come re.</span> <span class="verse"><a name="24">24</a>Saul disse allora a Samuele: Ho peccato per avere trasgredito il comando del Signore e i tuoi ordini, mentre ho temuto il popolo e ho ascoltato la sua voce.</span> <span class="verse"><a name="25">25</a>Ma ora, perdona il mio peccato e ritorna con me, perché mi prostri al Signore.</span> <span class="verse"><a name="26">26</a>Ma Samuele rispose a Saul: Non posso ritornare con te, perché tu stesso hai rigettato la parola del Signore e il Signore ti ha rigettato perché tu non sia più re sopra Israele.</span> <span class="verse"><a name="27">27</a>Samuele si voltò per andarsene ma Saul gli afferrò un lembo del mantello, che si strappò.</span> <span class="verse"><a name="28">28</a>Samuele gli disse: Il Signore ha strappato da te il regno d'Israele e l'ha dato ad un altro migliore di te.</span> <span class="verse"><a name="29">29</a>D'altra parte la Gloria di Israele non mentisce né può ricredersi, perché Egli non è uomo per ricredersi.</span> <span class="verse"><a name="30">30</a>Saul disse: Ho peccato sì, ma onorami davanti agli anziani del mio popolo e davanti a Israele; ritorna con me perché mi prostri al Signore tuo Dio.</span> <span class="verse"><a name="31">31</a>Samuele ritornò con Saul e questi si prostrò al Signore.</span> <span class="verse"><a name="32">32</a>Poi Samuele disse: Conducetemi Agag, re di Amalek. Agag avanzò verso di lui tutto tremante, dicendo:</span> <span class="verse"><a name="33">33</a>Samuele l'apostrofò: così sarà privata di figli tra le donne tua madre. Poi Samuele trafisse Agag davanti al Signore in Gàlgala.</span> <span class="verse"><a name="34">34</a>Samuele andò quindi a Rama e Saul salì a casa sua a Gàbaa di Saul.</span> <span class="verse"><a name="35">35</a>Né Samuele tornò a rivedere Saul fino al giorno della sua morte, ma Samuele piangeva per Saul, perché il Signore si era pentito di aver fatto regnare Saul su Israele.</span> </p></div</div></div></body></html>