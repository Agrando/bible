<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/1sam/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/1sam">1 Samuel</a> &gt <strong>Chapter 20</strong></div><p><span class="verse"><a name="1">1</a>Davide lasciò di nascosto Naiot di Rama, si recò da Giònata e gli disse: Che ho fatto, che delitto ho commesso, che colpa ho avuto nei riguardi di tuo padre, perché attenti così alla mia vita?.</span> <span class="verse"><a name="2">2</a>Rispose: Non sia mai. Non morirai. Vedi, mio padre non fa nulla di grande o di piccolo senza confidarmelo. Perché mi avrebbe nascosto questa cosa? Non è possibile!.</span> <span class="verse"><a name="3">3</a>Ma Davide giurò ancora: Tuo padre sa benissimo che ho trovato grazia ai tuoi occhi e dice: Giònata non deve sapere questa cosa perché si angustierebbe. Ma, per la vita del Signore e per la tua vita, c'è un sol passo tra me e la morte.</span> <span class="verse"><a name="4">4</a>Giònata disse: Che cosa desideri che io faccia per te?.</span> <span class="verse"><a name="5">5</a>Rispose Davide: Domani è la luna nuova e io dovrei sedere a tavola con il re. Ma tu mi lascerai partire e io resterò nascosto nella campagna fino alla terza sera.</span> <span class="verse"><a name="6">6</a>Se tuo padre mi cercherà, dirai: Davide mi ha chiesto di lasciarlo andare in fretta a Betlemme sua città perché vi si celebra il sacrificio annuale per tutta la famiglia.</span> <span class="verse"><a name="7">7</a>Se dirà: Va bene, allora il tuo servo può stare in pace. Se invece andrà in collera, sii certo che è stato deciso il peggio da parte sua.</span> <span class="verse"><a name="8">8</a>Mostra la tua bontà verso il tuo servo, perché hai voluto legare a te il tuo servo con un patto del Signore: se ho qualche colpa, uccidimi tu; ma per qual motivo dovresti condurmi da tuo padre?.</span> <span class="verse"><a name="9">9</a>Giònata rispose: Lungi da te! Se certo io sapessi che da parte di mio padre è stata decisa una cattiva sorte per te, non te lo farei forse sapere?.</span> <span class="verse"><a name="10">10</a>Davide disse a Giònata: Chi mi avvertirà se tuo padre ti risponde duramente?.</span> <span class="verse"><a name="11">11</a>Giònata rispose a Davide: Vieni, andiamo in campagna. Uscirono tutti e due nei campi.</span> <span class="verse"><a name="12">12</a>Allora Giònata disse a Davide: Per il Signore, Dio d'Israele, domani o il terzo giorno a quest'ora indagherò le intenzioni di mio padre. Se saranno favorevoli a Davide e io non manderò subito a riferirlo al tuo orecchio,</span> <span class="verse"><a name="13">13</a>tanto faccia il Signore a Giònata e ancora di peggio. Se invece sembrerà bene a mio padre decidere il peggio a tuo riguardo, io te lo confiderò e ti farò partire. Tu andrai tranquillo e il Signore sarà con te come è stato con mio padre.</span> <span class="verse"><a name="14">14</a>Fin quando sarò in vita, usa verso di me la benevolenza del Signore. Se sarò morto,</span> <span class="verse"><a name="15">15</a>non ritirare mai la tua benevolenza dalla mia casa; quando il Signore avrà sterminato dalla terra ogni uomo nemico di Davide,</span> <span class="verse"><a name="16">16</a>non sia eliminato il nome di Giònata dalla casa di Davide: il Signore ne chiederà conto ai nemici di Davide.</span> <span class="verse"><a name="17">17</a>Giònata volle ancor giurare a Davide, perché gli voleva bene e lo amava come se stesso.</span> <span class="verse"><a name="18">18</a>Giònata disse a Davide: Domani è la luna nuova e la tua assenza sarà notata perché si guarderà al tuo posto.</span> <span class="verse"><a name="19">19</a>Aspetterai il terzo giorno, poi scenderai in fretta e ti recherai al luogo dove ti sei nascosto il giorno di quel fatto e resterai presso quella collinetta.</span> <span class="verse"><a name="20">20</a>Io tirerò tre frecce da quella parte, come se tirassi al bersaglio per mio conto.</span> <span class="verse"><a name="21">21</a>Poi manderò il ragazzo gridando: Và a cercare le frecce! Se dirò al ragazzo: Guarda, le frecce sono più in qua da dove ti trovi, prendile!, allora vieni, perché tutto va bene per te; per la vita del Signore, non ci sarà niente di grave.</span> <span class="verse"><a name="22">22</a>Se invece dirò al giovane: Guarda, le frecce sono più avanti di dove ti trovi!, allora và perché il Signore ti fa partire.</span> <span class="verse"><a name="23">23</a>Riguardo alle parole che abbiamo detto io e tu, ecco è testimonio il Signore tra me e te per sempre.</span> <span class="verse"><a name="24">24</a>Davide dunque si nascose nel campo. Arrivò la luna nuova e il re sedette a tavola per mangiare.</span> <span class="verse"><a name="25">25</a>Il re sedette come al solito sul sedile contro il muro; Giònata stette di fronte, Abner si sedette al fianco del re e il posto di Davide rimase vuoto.</span> <span class="verse"><a name="26">26</a>Ma Saul non disse nulla quel giorno, perché pensava: Gli sarà successo un inconveniente: non sarà mondo. Certo, non è mondo.</span> <span class="verse"><a name="27">27</a>Ed ecco l'indomani, il secondo giorno della luna nuova, il posto di Davide era ancora vuoto. Saul disse allora a Giònata suo figlio: Perché il figlio di Iesse non è venuto a tavola né ieri né oggi?.</span> <span class="verse"><a name="28">28</a>Giònata rispose a Saul: Davide mi ha chiesto con insistenza di lasciarlo andare a Betlemme.</span> <span class="verse"><a name="29">29</a>Mi ha detto: Lasciami andare, perché abbiamo in città il sacrificio di famiglia e mio fratello me ne ha fatto un obbligo. Se dunque ho trovato grazia ai tuoi occhi, lasciami libero, perché possa vedere i miei fratelli. Per questo non è venuto alla tavola del re.</span> <span class="verse"><a name="30">30</a>Saul si adirò molto con Giònata e gli gridò: Figlio d'una donna perduta, non so io forse che tu prendi le parti del figlio di Iesse, a tua vergogna e a vergogna della nudità di tua madre?</span> <span class="verse"><a name="31">31</a>Perché fino a quando vivrà il figlio di Iesse sulla terra, non avrai sicurezza né tu né il tuo regno. Manda dunque a prenderlo e conducilo qui da me, perché deve morire.</span> <span class="verse"><a name="32">32</a>Rispose Giònata a Saul suo padre: Perché deve morire? Che ha fatto?.</span> <span class="verse"><a name="33">33</a>Saul afferrò la lancia contro di lui per colpirlo e Giònata capì che l'uccisione di Davide era cosa ormai decisa da parte di suo padre.</span> <span class="verse"><a name="34">34</a>Giònata si alzò dalla tavola acceso d'ira e non volle prendere cibo in quel secondo giorno della luna nuova. Era rattristato per riguardo a Davide perché suo padre ne violava i diritti.</span> <span class="verse"><a name="35">35</a>Il mattino dopo Giònata uscì in campagna, per dare le indicazioni a Davide. Era con lui un ragazzo ancora piccolo.</span> <span class="verse"><a name="36">36</a>Egli disse al ragazzo: Corri a cercare le frecce che io tirerò. Il ragazzo corse ed egli tirò la freccia più avanti di lui.</span> <span class="verse"><a name="37">37</a>Il ragazzo corse fino al luogo dov'era la freccia che Giònata aveva tirata e Giònata gridò al ragazzo: La freccia non è forse più avanti di te?.</span> <span class="verse"><a name="38">38</a>Giònata gridò ancora al ragazzo: Corri svelto e non fermarti!. Il ragazzo di Giònata raccolse le frecce e le portò al suo padrone.</span> <span class="verse"><a name="39">39</a>Il ragazzo non aveva capito niente; soltanto Giònata e Davide sapevano la cosa.</span> <span class="verse"><a name="40">40</a>Allora diede le armi al ragazzo che era con lui e gli disse: Và e riportale in città.</span> <span class="verse"><a name="41">41</a>Partito il ragazzo, Davide si mosse da dietro la collinetta, cadde con la faccia a terra e si prostrò tre volte, poi si baciarono l'un l'altro e piansero l'uno insieme all'altro, finché per Davide si fece tardi.</span> <span class="verse"><a name="42">42</a>Allora Giònata disse a Davide: Và in pace, ora che noi due abbiamo giurato nel nome del Signore: il Signore sia con me e con te, con la mia discendenza e con la tua discendenza per sempre.</span> </p></div</div></div></body></html>