<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/adddan/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/adddan">Additions to Daniel</a> &gt <strong>Chapter 1</strong></div><p><span class="verse"><a name="1">1</a>Ai fratelli giudei sparsi nell'Egitto salute. I fratelli giudei che sono in Gerusalemme e nella regione della Giudea augurano buona pace.</span> <span class="verse"><a name="2">2</a>Dio voglia concedervi i suoi benefici e ricordarsi della sua alleanza con Abramo, Isacco e Giacobbe suoi servi fedeli;</span> <span class="verse"><a name="3">3</a>conceda a tutti voi volontà di adorarlo e di compiere i suoi desideri con cuore generoso e animo pronto;</span> <span class="verse"><a name="4">4</a>vi dia una mente aperta ad intender la sua legge e i suoi comandi, e volontà di pace.</span> <span class="verse"><a name="5">5</a>Esaudisca le vostre preghiere e vi sia propizio e non vi abbandoni nell'ora dell'avversità.</span> <span class="verse"><a name="6">6</a>Noi qui appunto preghiamo per voi.</span> <span class="verse"><a name="7">7</a>Quando regnava Demetrio nell'anno centosessantanove, noi Giudei vi abbiamo scritto: "Nelle calamità e angosce che ci hanno colpiti in questi anni da quando Giasone e i suoi partigiani hanno apostatato dalla città santa e dal regno,</span> <span class="verse"><a name="8">8</a>incendiando il portone e versando sangue innocente, noi abbiamo pregato il Signore e siamo stati esauditi. Quindi abbiamo preso l'offerta delle vittime e del fior di farina, abbiamo acceso le lampade e presentato i pani".</span> <span class="verse"><a name="9">9</a>Vi scriviamo la presente per esortarvi a celebrare i giorni delle Capanne nel mese di Casleu. L'anno centottantotto.</span> <span class="verse"><a name="10">10</a>I Giudei residenti in Gerusalemme e nella Giudea, il consiglio degli anziani e Giuda, ad Aristòbulo, maestro del re Tolomeo, appartenente alla stirpe dei sacerdoti consacrati con l'unzione, e ai Giudei dimoranti in Egitto, salute e prosperità.</span> <span class="verse"><a name="11">11</a>Salvati da grandi pericoli per l'intervento di Dio, lo ringraziamo molto per esserci potuti schierare contro il re.</span> <span class="verse"><a name="12">12</a>Perché egli stesso ha respinto le forze schierate contro la santa città.</span> <span class="verse"><a name="13">13</a>Recatosi in Persia, il loro capo e con lui l'esercito creduto invincibile, fu ucciso nel tempio della dea Nanea, per gli inganni orditi dai sacerdoti di Nanea.</span> <span class="verse"><a name="14">14</a>Con il pretesto di celebrare le nozze con lei, Antioco con i suoi amici si era recato sul posto per prelevarne le immense ricchezze a titolo di dote.</span> <span class="verse"><a name="15">15</a>Dopo che i sacerdoti del tempio di Nanea gliele ebbero mostrate, egli entrò con pochi nel recinto sacro e quelli, chiuso il tempio alle spalle di Antioco</span> <span class="verse"><a name="16">16</a>e aperta una porta segreta nel soffitto, scagliarono pietre e fulminarono il condottiero e i suoi. Poi fattili a pezzi e tagliate le loro teste, le gettarono a quelli di fuori.</span> <span class="verse"><a name="17">17</a>In tutto sia benedetto il nostro Dio, che ha consegnato alla morte gli empi.</span> <span class="verse"><a name="18">18</a>Stando noi per celebrare la purificazione del tempio il venticinque di Casleu, abbiamo creduto necessario darvi qualche spiegazione, perché anche voi celebriate la festa delle Capanne e del fuoco, apparso quando Neemia offrì i sacrifici dopo la ricostruzione del tempio e dell'altare.</span> <span class="verse"><a name="19">19</a>Infatti quando i nostri padri furono deportati in Persia, i sacerdoti fedeli di allora, preso il fuoco dall'altare, lo nascosero con cautela nella cavità di un pozzo che aveva il fondo asciutto e là lo misero al sicuro, in modo che il luogo rimanesse ignoto a tutti.</span> <span class="verse"><a name="20">20</a>Dopo un buon numero di anni, quando piacque a Dio, Neemia, rimandato dal re di Persia, inviò i discendenti di quei sacerdoti che avevano nascosto il fuoco, a farne ricerca; quando essi ci riferirono che non avevano trovato il fuoco ma acqua grassa, comandò loro di attingerne e portarne.</span> <span class="verse"><a name="21">21</a>Poi furono portate le offerte per i sacrifici e Neemia comandò che venisse aspersa con quell'acqua la legna e quanto vi era sopra.</span> <span class="verse"><a name="22">22</a>Così fu fatto e dopo un po' di tempo il sole, che prima era coperto di nubi, cominciò a risplendere e si accese un gran rogo, con grande meraviglia di tutti.</span> <span class="verse"><a name="23">23</a>I sacerdoti si posero allora in preghiera, mentre il sacrificio veniva consumato, e con i sacerdoti tutti gli altri: Giònata intonava, gli altri continuavano in coro insieme a Neemia.</span> <span class="verse"><a name="24">24</a>La preghiera era formulata in questo modo: Signore, Signore Dio, creatore di tutto, tremendo e potente, giusto e misericordioso, tu solo re e buono,</span> <span class="verse"><a name="25">25</a>tu solo generoso, tu solo giusto e onnipotente ed eterno, che salvi Israele da ogni male, che hai fatto i nostri padri oggetto di elezione e santificazione,</span> <span class="verse"><a name="26">26</a>accetta il sacrificio offerto per Israele tuo popolo, custodisci la tua porzione e santificala.</span> <span class="verse"><a name="27">27</a>Raccogli i nostri dispersi, libera quelli che sono schiavi in mano ai pagani, guarda benigno i disprezzati e gli oltraggiati; sappiano i pagani che tu sei il nostro Dio.</span> <span class="verse"><a name="28">28</a>Punisci quelli che ci opprimono e ci ingiuriano con superbia.</span> <span class="verse"><a name="29">29</a>Concedi al tuo popolo di radicarsi nel tuo luogo santo, come ha detto Mosè.</span> <span class="verse"><a name="30">30</a>I sacerdoti a loro volta cantavano inni.</span> <span class="verse"><a name="31">31</a>Poi vennero consumate le vittime del sacrificio e Neemia ordinò che il resto dell'acqua venisse versata sulle pietre più grosse.</span> <span class="verse"><a name="32">32</a>Fatto questo, si accese una fiamma, la quale tuttavia fu assorbita dal bagliore del fuoco acceso sull'altare.</span> <span class="verse"><a name="33">33</a>Quando fu divulgato il fatto e fu annunciato al re dei Persiani che nel luogo dove i sacerdoti deportati avevano nascosto il fuoco era comparsa acqua e che i sacerdoti al seguito di Neemia avevano con quella purificato le cose necessarie al sacrificio,</span> <span class="verse"><a name="34">34</a>il re fece cingere il luogo e lo dichiarò sacro, dopo aver accertato il fatto.</span> <span class="verse"><a name="35">35</a>Il re ricevette anche molti doni da quelli che aveva favoriti e ne diede a sua volta.</span> <span class="verse"><a name="36">36</a>I compagni di Neemia chiamarono questo luogo Neftar che significa purificazione; ma i più lo chiamano Neftai.</span> </p></div</div></div></body></html>