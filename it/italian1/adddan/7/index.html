<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/adddan/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/adddan">Additions to Daniel</a> &gt <strong>Chapter 7</strong></div><p><span class="verse"><a name="1">1</a>Ci fu anche il caso di sette fratelli che, presi insieme alla loro madre, furono costretti dal re a forza di flagelli e nerbate a cibarsi di carni suine proibite.</span> <span class="verse"><a name="2">2</a>Uno di essi, facendosi interprete di tutti, disse: Che cosa cerchi di indagare o sapere da noi? Siamo pronti a morire piuttosto che trasgredire le patrie leggi.</span> <span class="verse"><a name="3">3</a>Allora il re irritato comandò di mettere al fuoco padelle e caldaie.</span> <span class="verse"><a name="4">4</a>Diventate queste subito roventi, il re comandò di tagliare la lingua, di scorticare e tagliare le estremità a quello che era stato loro portavoce, sotto gli occhi degli altri fratelli e della madre.</span> <span class="verse"><a name="5">5</a>Quando quegli fu mutilato di tutte le membra, comandò di accostarlo al fuoco e di arrostirlo mentre era ancora vivo. Mentre il fumo si spandeva largamente all'intorno della padella, gli altri si esortavano a vicenda con la loro madre a morire da forti, esclamando:</span> <span class="verse"><a name="6">6</a>Il Signore Dio ci vede dall'alto e in tutta verità ci dà conforto, precisamente come dichiarò Mosè nel canto della protesta: Egli si muoverà a compassione dei suoi servi.</span> <span class="verse"><a name="7">7</a>Venuto meno il primo, in egual modo traevano allo scherno il secondo e, strappatagli la pelle del capo con i capelli, gli domandavano: Sei disposto a mangiare, prima che il tuo corpo venga straziato in ogni suo membro?.</span> <span class="verse"><a name="8">8</a>Egli rispondendo nella lingua paterna protestava: No. Perciò anch'egli si ebbe gli stessi tormenti del primo.</span> <span class="verse"><a name="9">9</a>Giunto all'ultimo respiro, disse: Tu, o scellerato, ci elimini dalla vita presente, ma il re del mondo, dopo che saremo morti per le sue leggi, ci risusciterà a vita nuova ed eterna.</span> <span class="verse"><a name="10">10</a>Dopo costui fu torturato il terzo, che alla loro richiesta mise fuori prontamente la lingua e stese con coraggio le mani</span> <span class="verse"><a name="11">11</a>e disse dignitosamente: Da Dio ho queste membra e, per le sue leggi, le disprezzo, ma da lui spero di riaverle di nuovo</span> <span class="verse"><a name="12">12</a>così lo stesso re e i suoi dignitari rimasero colpiti dalla fierezza del giovinetto, che non teneva in nessun conto le torture.</span> <span class="verse"><a name="13">13</a>Fatto morire anche costui, si misero a straziare il quarto con gli stessi tormenti.</span> <span class="verse"><a name="14">14</a>Ridotto in fin di vita, egli diceva: E' bello morire a causa degli uomini, per attendere da Dio l'adempimento delle speranze di essere da lui di nuovo risuscitati; ma per te la risurrezione non sarà per la vita.</span> <span class="verse"><a name="15">15</a>Subito dopo, fu condotto avanti il quinto e fu torturato.</span> <span class="verse"><a name="16">16</a>Ma egli, guardando il re, diceva: Tu hai potere sugli uomini, e sebbene mortale, fai quanto ti piace; ma non credere che il nostro popolo sia stato abbandonato da Dio.</span> <span class="verse"><a name="17">17</a>Quanto a te, aspetta e vedrai la grandezza della sua forza, come strazierà te e la tua discendenza.</span> <span class="verse"><a name="18">18</a>Dopo di lui presero il sesto; mentre stava per morire, egli disse: Non illuderti stoltamente; noi soffriamo queste cose per causa nostra, perché abbiamo peccato contro il nostro Dio; perciò ci succedono cose che muovono a meraviglia.</span> <span class="verse"><a name="19">19</a>Ma tu non credere di andare impunito dopo aver osato di combattere contro Dio.</span> <span class="verse"><a name="20">20</a>La madre era soprattutto ammirevole e degna di gloriosa memoria, perché vedendo morire sette figli in un sol giorno, sopportava tutto serenamente per le speranze poste nel Signore.</span> <span class="verse"><a name="21">21</a>Esortava ciascuno di essi nella lingua paterna, piena di nobili sentimenti e, sostenendo la tenerezza femminile con un coraggio virile, diceva loro:</span> <span class="verse"><a name="22">22</a>Non so come siate apparsi nel mio seno; non io vi ho dato lo spirito e la vita, né io ho dato forma alle membra di ciascuno di voi.</span> <span class="verse"><a name="23">23</a>Senza dubbio il creatore del mondo, che ha plasmato alla origine l'uomo e ha provveduto alla generazione di tutti, per la sua misericordia vi restituirà di nuovo lo spirito e la vita, come voi ora per le sue leggi non vi curate di voi stessi.</span> <span class="verse"><a name="24">24</a>Antioco, credendosi disprezzato e sospettando che quella voce fosse di scherno, esortava il più giovane che era ancora vivo e non solo a parole, ma con giuramenti prometteva che l'avrebbe fatto ricco e molto felice se avesse abbandonato gli usi paterni, e che l'avrebbe fatto suo amico e gli avrebbe affidato cariche.</span> <span class="verse"><a name="25">25</a>Ma poiché il giovinetto non badava affatto a queste parole il re, chiamata la madre, la esortava a farsi consigliera di salvezza per il ragazzo.</span> <span class="verse"><a name="26">26</a>Dopo che il re la ebbe esortata a lungo, essa accettò di persuadere il figlio;</span> <span class="verse"><a name="27">27</a>chinatasi verso di lui, beffandosi del crudele tiranno, disse nella lingua paterna: Figlio, abbi pietà di me che ti ho portato in seno nove mesi, che ti ho allattato per tre anni, ti ho allevato, ti ho condotto a questa età e ti ho dato il nutrimento.</span> <span class="verse"><a name="28">28</a>Ti scongiuro, figlio, contempla il cielo e la terra, osserva quanto vi è in essi e sappi che Dio li ha fatti non da cose preesistenti; tale è anche l'origine del genere umano.</span> <span class="verse"><a name="29">29</a>Non temere questo carnefice ma, mostrandoti degno dei tuoi fratelli, accetta la morte, perché io ti possa riavere insieme con i tuoi fratelli nel giorno della misericordia.</span> <span class="verse"><a name="30">30</a>Mentre essa finiva di parlare, il giovane disse: Che aspettate? Non obbedisco al comando del re, ma ascolto il comando della legge che è stata data ai nostri padri per mezzo di Mosè.</span> <span class="verse"><a name="31">31</a>Ma tu, che ti fai autore di tutte le sventure degli Ebrei, non sfuggirai alle mani di Dio.</span> <span class="verse"><a name="32">32</a>Per i nostri peccati noi soffriamo.</span> <span class="verse"><a name="33">33</a>Se per nostro castigo e correzione il Signore vivente si adira per breve tempo con noi, presto si volgerà di nuovo verso i suoi servi.</span> <span class="verse"><a name="34">34</a>Ma tu, o sacrilego e di tutti gli uomini il più empio, non esaltarti invano, agitando segrete speranze, mentre alzi la mano contro i figli del Cielo;</span> <span class="verse"><a name="35">35</a>perché non sei ancora al sicuro dal giudizio dell'onnipotente Dio che tutto vede.</span> <span class="verse"><a name="36">36</a>Gia ora i nostri fratelli, che hanno sopportato breve tormento, hanno conseguito da Dio l'eredità della vita eterna. Tu invece subirai per giudizio di Dio il giusto castigo della tua superbia.</span> <span class="verse"><a name="37">37</a>Anche io, come gia i miei fratelli, sacrifico il corpo e la vita per le patrie leggi, supplicando Dio che presto si mostri placato al suo popolo e che tu fra dure prove e flagelli debba confessare che egli solo è Dio;</span> <span class="verse"><a name="38">38</a>con me invece e con i miei fratelli possa arrestarsi l'ira dell'Onnipotente, giustamente attirata su tutta la nostra stirpe.</span> <span class="verse"><a name="39">39</a>Il re, divenuto furibondo, si sfogò su costui più crudelmente che sugli altri, sentendosi invelenito dallo scherno.</span> <span class="verse"><a name="40">40</a>Così anche costui passò all'altra vita puro, confidando pienamente nel Signore.</span> <span class="verse"><a name="41">41</a>Ultima dopo i figli, anche la madre incontrò la morte.</span> <span class="verse"><a name="42">42</a>Ma ora basti quanto s'è esposto circa i pasti sacrificali e le incredibili crudeltà.</span> </p></div</div></div></body></html>