<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/adddan/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/adddan">Additions to Daniel</a> &gt <strong>Chapter 15</strong></div><p><span class="verse"><a name="1">1</a>Nicànore, avendo saputo che gli uomini di Giuda si trovavano nella regione della Samaria, decise di assalirli a colpo sicuro nel giorno del riposo.</span> <span class="verse"><a name="2">2</a>Poiché i Giudei che l'avevano seguito forzatamente gli dicevano: Assolutamente non devi ucciderli in modo così crudele e barbaro; rendi onore al giorno che è stato gia onorato rivestendolo di santità da colui che tutto vede,</span> <span class="verse"><a name="3">3</a>quell'uomo tre volte scellerato chiese se c'era in cielo un Signore che aveva comandato di celebrare il giorno del sabato.</span> <span class="verse"><a name="4">4</a>Essi risposero: Vi è il Signore vivente; egli è il sovrano del cielo, che ha comandato di celebrare il settimo giorno.</span> <span class="verse"><a name="5">5</a>L'altro ribattè: E io sono sovrano sulla terra, che comando di prendere le armi e portare a termine le disposizioni del re. Tuttavia non riuscì a mandare ad effetto il suo crudele intento.</span> <span class="verse"><a name="6">6</a>Nicànore, dunque, alzata la testa con tutta la superbia, aveva decretato di erigere un pubblico trofeo per la vittoria sugli uomini di Giuda.</span> <span class="verse"><a name="7">7</a>Il Maccabeo invece era costantemente convinto e pienamente fiducioso di trovare protezione da parte del Signore.</span> <span class="verse"><a name="8">8</a>Esortava i suoi uomini a non temere l'attacco dei pagani, ma a tener fissi in mente gli aiuti che in passato erano venuti loro dal Cielo e ad aspettare ora la vittoria che sarebbe stata loro concessa dall'Onnipotente.</span> <span class="verse"><a name="9">9</a>Confortandoli così con le parole della legge e dei profeti e ricordando loro le lotte che avevano gia condotte a termine, li rese più coraggiosi.</span> <span class="verse"><a name="10">10</a>Avendo così stimolato i loro sentimenti, espose e denunziò la malafede dei pagani e la violazione dei giuramenti.</span> <span class="verse"><a name="11">11</a>Dopo aver armato ciascuno di loro non tanto con la sicurezza degli scudi e delle lance quanto con il conforto delle egregie parole, li riempì di gioia, narrando loro un sogno degno di fede, anzi una vera visione.</span> <span class="verse"><a name="12">12</a>La sua visione era questa: Onia, che era stato sommo sacerdote, uomo eccellente, modesto nel portamento, mite nel contegno, dignitoso nel proferir parole, occupato dalla fanciullezza in quanto riguardava la virtù, con le mani protese pregava per tutta la nazione giudaica.</span> <span class="verse"><a name="13">13</a>Gli era anche apparso un personaggio che si distingueva per la canizie e la dignità ed era rivestito di una maestà meravigliosa e piena di magnificenza.</span> <span class="verse"><a name="14">14</a>Onia disse: Questi è l'amico dei suoi fratelli, colui che innalza molte preghiere per il popolo e per la città santa, Geremia il profeta di Dio.</span> <span class="verse"><a name="15">15</a>E Geremia stendendo la destra consegnò a Giuda una spada d'oro, pronunciando queste parole nel porgerla:</span> <span class="verse"><a name="16">16</a>Prendi la spada sacra come dono da parte di Dio; con questa abbatterai i nemici.</span> <span class="verse"><a name="17">17</a>Esortati dalle bellissime parole di Giuda, capaci di spingere all'eroismo e di rendere virile anche l'animo dei giovani, decisero di non restare in campo, ma di intervenire coraggiosamente e decidere la sorte attaccando battaglia con tutto il coraggio, perché la città e le cose sante e il tempio erano in pericolo.</span> <span class="verse"><a name="18">18</a>Minore era il loro timore per le donne e i figli come pure per i fratelli e i parenti, poiché la prima e principale preoccupazione era per il tempio consacrato.</span> <span class="verse"><a name="19">19</a>Anche per quelli rimasti in città non era piccola l'angoscia, essendo tutti turbati per l'ansia del combattimento in campo aperto.</span> <span class="verse"><a name="20">20</a>Mentre tutti erano in attesa della prova imminente e i nemici gia avevano cominciato ad attaccare e l'esercito era in ordine di battaglia e gli elefanti erano piazzati in posizione opportuna e la cavalleria schierata ai lati,</span> <span class="verse"><a name="21">21</a>il Maccabeo dopo aver osservato le moltitudini presenti e la svariata attrezzatura delle armi e la ferocia delle bestie, alzò le mani al cielo e invocò il Signore che compie prodigi, convinto che non è possibile vincere con le armi, ma che egli concede la vittoria a coloro che ne sono degni, secondo il suo giudizio.</span> <span class="verse"><a name="22">22</a>Invocando il Signore, si esprimeva in questo modo: Tu, Signore, inviasti il tuo angelo al tempo di Ezechia re della Giudea ed egli fece perire nel campo di Sennàcherib centottantacinquemila uomini.</span> <span class="verse"><a name="23">23</a>Anche ora, sovrano del cielo, manda un angelo buono davanti a noi per incutere paura e tremore.</span> <span class="verse"><a name="24">24</a>Siano atterriti dalla potenza del tuo braccio coloro che bestemmiando sono venuti qui contro il tuo santo tempio. Con queste parole egli terminò.</span> <span class="verse"><a name="25">25</a>Gli uomini di Nicànore avanzavano al suono delle trombe e degli inni di guerra.</span> <span class="verse"><a name="26">26</a>Invece gli uomini di Giuda con invocazioni e preghiere si gettarono nella mischia contro i nemici.</span> <span class="verse"><a name="27">27</a>In tal modo combattendo con le mani e pregando Dio con il cuore, travolsero non meno di tretacinquemila uomini, rallegrandosi grandemente per la manifesta presenza di Dio.</span> <span class="verse"><a name="28">28</a>Terminata la battaglia, mentre facevano ritorno pieni di gioia, riconobbero Nicànore caduto con tutte le sue armi.</span> <span class="verse"><a name="29">29</a>Levarono alte grida dandosi all'entusiasmo, mentre benedicevano l'Onnipotente nella lingua paterna.</span> <span class="verse"><a name="30">30</a>Quindi colui che era stato sempre il primo a combattere per i suoi concittadini con anima e corpo, colui che aveva conservato l'affetto della prima età verso i suoi connazionali, comandò che tagliassero la testa di Nicànore e la sua mano con il braccio e li portassero a Gerusalemme.</span> <span class="verse"><a name="31">31</a>Quando vi giunse, chiamò a raccolta tutti i connazionali e i sacerdoti davanti all'altare: sostando in mezzo a loro mandò a chiamare quelli dell'Acra</span> <span class="verse"><a name="32">32</a>e mostrò loro la testa dell'empio Nicànore e la mano che quel bestemmiatore aveva steso contro la sacra dimora dell'Onnipotente pronunciando parole orgogliose.</span> <span class="verse"><a name="33">33</a>Tagliata poi la lingua del sacrilego Nicànore, la fece gettare a pezzi agli uccelli e ordinò di appendere davanti al tempio la mercede della sua follia.</span> <span class="verse"><a name="34">34</a>Tutti allora, rivolti verso il cielo, benedissero il Signore glorioso dicendo: Benedetto colui che ha conservato la sua dimora inviolata.</span> <span class="verse"><a name="35">35</a>Fece poi appendere la testa di Nicànore all'Acra alla vista di tutti, perché fosse segno manifesto dell'aiuto di Dio.</span> <span class="verse"><a name="36">36</a>Quindi decretarono unanimemente con voto pubblico di non lasciar passare inosservato quel giorno, ma di commemorarlo il tredici del decimosecondo mese - che in lingua siriaca si chiama Adar - il giorno precedente la festa di Mardocheo.</span> <span class="verse"><a name="37">37</a>Così andarono le cose riguardo a Nicànore e, poiché da quel tempo la città è rimasta in mano agli Ebrei, anch'io chiudo qui la mia narrazione.</span> <span class="verse"><a name="38">38</a>Se la disposizione dei fatti è riuscita scritta bene e ben composta, era quello che volevo; se invece è riuscita di poco valore e mediocre, questo solo ho potuto fare.</span> <span class="verse"><a name="39">39</a>Come il bere solo vino e anche il bere solo acqua è dannoso e viceversa come il vino mescolato con acqua è amabile e procura un delizioso piacere, così l'arte di ben disporre l'argomento delizia gli orecchi di coloro a cui capita di leggere la composizione. E qui sia la fine.</span> </p></div</div></div></body></html>