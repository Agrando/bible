<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/rev/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/rev">Revelation</a> &gt <strong>Chapter 5</strong></div><p><span class="verse"><a name="1">1</a>E vidi nella mano destra di Colui che era assiso sul trono un libro a forma di rotolo, scritto sul lato interno e su quello esterno, sigillato con sette sigilli.</span> <span class="verse"><a name="2">2</a>Vidi un angelo forte che proclamava a gran voce: Chi è degno di aprire il libro e scioglierne i sigilli?.</span> <span class="verse"><a name="3">3</a>Ma nessuno né in cielo, né in terra, né sotto terra era in grado di aprire il libro e di leggerlo.</span> <span class="verse"><a name="4">4</a>Io piangevo molto perché non si trovava nessuno degno di aprire il libro e di leggerlo.</span> <span class="verse"><a name="5">5</a>Uno dei vegliardi mi disse: Non piangere più; ha vinto il leone della tribù di Giuda, il Germoglio di Davide, e aprirà il libro e i suoi sette sigilli.</span> <span class="verse"><a name="6">6</a>Poi vidi ritto in mezzo al trono circondato dai quattro esseri viventi e dai vegliardi un Agnello, come immolato. Egli aveva sette corna e sette occhi, simbolo dei sette spiriti di Dio mandati su tutta la terra.</span> <span class="verse"><a name="7">7</a>E l'Agnello giunse e prese il libro dalla destra di Colui che era seduto sul trono.</span> <span class="verse"><a name="8">8</a>E quando l'ebbe preso, i quattro esseri viventi e i ventiquattro vegliardi si prostrarono davanti all'Agnello, avendo ciascuno un'arpa e coppe d'oro colme di profumi, che sono le preghiere dei santi.</span> <span class="verse"><a name="9">9</a>Cantavano un canto nuovo: e di aprirne i sigilli, perché sei stato immolato e hai riscattato per Dio con il tuo sangue uomini di ogni tribù, lingua, popolo e nazione</span> <span class="verse"><a name="10">10</a>e li hai costituiti per il nostro Dio un regno di sacerdoti e regneranno sopra la terra.</span> <span class="verse"><a name="11">11</a>Durante la visione poi intesi voci di molti angeli intorno al trono e agli esseri viventi e ai vegliardi. Il loro numero era miriadi di miriadi e migliaia di migliaia</span> <span class="verse"><a name="12">12</a>e dicevano a gran voce: è degno di ricevere potenza e ricchezza, sapienza e forza, onore, gloria e benedizione.</span> <span class="verse"><a name="13">13</a>Tutte le creature del cielo e della terra, sotto la terra e nel mare e tutte le cose ivi contenute, udii che dicevano: lode, onore, gloria e potenza, nei secoli dei secoli.</span> <span class="verse"><a name="14">14</a>E i quattro esseri viventi dicevano: Amen. E i vegliardi si prostrarono in adorazione.</span> </p></div</div></div></body></html>