<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/rev/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/rev">Revelation</a> &gt <strong>Chapter 21</strong></div><p><span class="verse"><a name="1">1</a>Vidi poi un nuovo cielo e una nuova terra, perché il cielo e la terra di prima erano scomparsi e il mare non c'era più.</span> <span class="verse"><a name="2">2</a>Vidi anche la città santa, la nuova Gerusalemme, scendere dal cielo, da Dio, pronta come una sposa adorna per il suo sposo.</span> <span class="verse"><a name="3">3</a>Udii allora una voce potente che usciva dal trono: Egli dimorerà tra di loro ed essi saranno suo popolo ed egli sarà il "Dio-con-loro".</span> <span class="verse"><a name="4">4</a>E tergerà ogni lacrima dai loro occhi; non ci sarà più la morte, né lutto, né lamento, né affanno, perché le cose di prima sono passate.</span> <span class="verse"><a name="5">5</a>E Colui che sedeva sul trono disse: Ecco, io faccio nuove tutte le cose e soggiunse: Scrivi, perché queste parole sono certe e veraci.</span> <span class="verse"><a name="6">6</a>Ecco sono compiute! Io sono l'Alfa e l'Omega, il Principio e la Fine. A colui che ha sete darò gratuitamente acqua della fonte della vita.</span> <span class="verse"><a name="7">7</a>Chi sarà vittorioso erediterà questi beni; io sarò il suo Dio ed egli sarà mio figlio.</span> <span class="verse"><a name="8">8</a>Ma per i vili e gl'increduli, gli abietti e gli omicidi, gl'immorali, i fattucchieri, gli idolàtri e per tutti i mentitori è riservato lo stagno ardente di fuoco e di zolfo. E' questa la seconda morte.</span> <span class="verse"><a name="9">9</a>Poi venne uno dei sette angeli che hanno le sette coppe piene degli ultimi sette flagelli e mi parlò: Vieni, ti mostrerò la fidanzata, la sposa dell'Agnello.</span> <span class="verse"><a name="10">10</a>L'angelo mi trasportò in spirito su di un monte grande e alto, e mi mostrò la città santa, Gerusalemme, che scendeva dal cielo, da Dio, risplendente della gloria di Dio.</span> <span class="verse"><a name="11">11</a>Il suo splendore è simile a quello di una gemma preziosissima, come pietra di diaspro cristallino.</span> <span class="verse"><a name="12">12</a>La città è cinta da un grande e alto muro con dodici porte: sopra queste porte stanno dodici angeli e nomi scritti, i nomi delle dodici tribù dei figli d'Israele.</span> <span class="verse"><a name="13">13</a>A oriente tre porte, a settentrione tre porte, a mezzogiorno tre porte e ad occidente tre porte.</span> <span class="verse"><a name="14">14</a>Le mura della città poggiano su dodici basamenti, sopra i quali sono i dodici nomi dei dodici apostoli dell'Agnello.</span> <span class="verse"><a name="15">15</a>Colui che mi parlava aveva come misura una canna d'oro, per misurare la città, le sue porte e le sue mura.</span> <span class="verse"><a name="16">16</a>La città è a forma di quadrato, la sua lunghezza è uguale alla larghezza. L'angelo misurò la città con la canna: misura dodici mila stadi; la lunghezza, la larghezza e l'altezza sono eguali.</span> <span class="verse"><a name="17">17</a>Ne misurò anche le mura: sono alte centoquarantaquattro braccia, secondo la misura in uso tra gli uomini adoperata dall'angelo.</span> <span class="verse"><a name="18">18</a>Le mura sono costruite con diaspro e la città è di oro puro, simile a terso cristallo.</span> <span class="verse"><a name="19">19</a>Le fondamenta delle mura della città sono adorne di ogni specie di pietre preziose. Il primo fondamento è di diaspro, il secondo di zaffìro, il terzo di calcedònio, il quarto di smeraldo,</span> <span class="verse"><a name="20">20</a>il quinto di sardònice, il sesto di cornalina, il settimo di crisòlito, l'ottavo di berillo, il nono di topazio, il decimo di crisopazio, l'undecimo di giacinto, il dodicesimo di ametista.</span> <span class="verse"><a name="21">21</a>E le dodici porte sono dodici perle; ciascuna porta è formata da una sola perla. E la piazza della città è di oro puro, come cristallo trasparente.</span> <span class="verse"><a name="22">22</a>Non vidi alcun tempio in essa perché il Signore Dio, l'Onnipotente, e l'Agnello sono il suo tempio.</span> <span class="verse"><a name="23">23</a>La città non ha bisogno della luce del sole, né della luce della luna perché la gloria di Dio la illumina e la sua lampada è l'Agnello.</span> <span class="verse"><a name="24">24</a>Le nazioni cammineranno alla sua luce e i re della terra a lei porteranno la loro magnificenza.</span> <span class="verse"><a name="25">25</a>Le sue porte non si chiuderanno mai durante il giorno, poiché non vi sarà più notte.</span> <span class="verse"><a name="26">26</a>E porteranno a lei la gloria e l'onore delle nazioni.</span> <span class="verse"><a name="27">27</a>Non entrerà in essa nulla d'impuro, né chi commette abominio o falsità, ma solo quelli che sono scritti nel libro della vita dell'Agnello.</span> </p></div</div></div></body></html>