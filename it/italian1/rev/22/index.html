<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/rev/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/rev">Revelation</a> &gt <strong>Chapter 22</strong></div><p><span class="verse"><a name="1">1</a>Mi mostrò poi un fiume d'acqua viva limpida come cristallo, che scaturiva dal trono di Dio e dell'Agnello.</span> <span class="verse"><a name="2">2</a>In mezzo alla piazza della città e da una parte e dall'altra del fiume si trova un albero di vita che dà dodici raccolti e produce frutti ogni mese; le foglie dell'albero servono a guarire le nazioni.</span> <span class="verse"><a name="3">3</a>E non vi sarà più maledizione. Il trono di Dio e dell'Agnello sarà in mezzo a lei e i suoi servi lo adoreranno;</span> <span class="verse"><a name="4">4</a>vedranno la sua faccia e porteranno il suo nome sulla fronte.</span> <span class="verse"><a name="5">5</a>Non vi sarà più notte e non avranno più bisogno di luce di lampada, né di luce di sole, perché il Signore Dio li illuminerà e regneranno nei secoli dei secoli.</span> <span class="verse"><a name="6">6</a>Poi mi disse: Queste parole sono certe e veraci. Il Signore, il Dio che ispira i profeti, ha mandato il suo angelo per mostrare ai suoi servi ciò che deve accadere tra breve.</span> <span class="verse"><a name="7">7</a>Ecco, io verrò presto. Beato chi custodisce le parole profetiche di questo libro.</span> <span class="verse"><a name="8">8</a>Sono io, Giovanni, che ho visto e udito queste cose. Udite e vedute che le ebbi, mi prostrai in adorazione ai piedi dell'angelo che me le aveva mostrate.</span> <span class="verse"><a name="9">9</a>Ma egli mi disse: Guardati dal farlo! Io sono un servo di Dio come te e i tuoi fratelli, i profeti, e come coloro che custodiscono le parole di questo libro. E' Dio che devi adorare.</span> <span class="verse"><a name="10">10</a>Poi aggiunse: Non mettere sotto sigillo le parole profetiche di questo libro, perché il tempo è vicino.</span> <span class="verse"><a name="11">11</a>Il perverso continui pure a essere perverso, l'impuro continui ad essere impuro e il giusto continui a praticare la giustizia e il santo si santifichi ancora.</span> <span class="verse"><a name="12">12</a>Ecco, io verrò presto e porterò con me il mio salario, per rendere a ciascuno secondo le sue opere.</span> <span class="verse"><a name="13">13</a>Io sono l'Alfa e l'Omega, il Primo e l'Ultimo, il principio e la fine.</span> <span class="verse"><a name="14">14</a>Beati coloro che lavano le loro vesti: avranno parte all'albero della vita e potranno entrare per le porte nella città.</span> <span class="verse"><a name="15">15</a>Fuori i cani, i fattucchieri, gli immorali, gli omicidi, gli idolàtri e chiunque ama e pratica la menzogna!</span> <span class="verse"><a name="16">16</a>Io, Gesù, ho mandato il mio angelo, per testimoniare a voi queste cose riguardo alle Chiese. Io sono la radice della stirpe di Davide, la stella radiosa del mattino.</span> <span class="verse"><a name="17">17</a>Lo Spirito e la sposa dicono: Vieni!. E chi ascolta ripeta: Vieni!. Chi ha sete venga; chi vuole attinga gratuitamente l'acqua della vita.</span> <span class="verse"><a name="18">18</a>Dichiaro a chiunque ascolta le parole profetiche di questo libro: a chi vi aggiungerà qualche cosa, Dio gli farà cadere addosso i flagelli descritti in questo libro;</span> <span class="verse"><a name="19">19</a>e chi toglierà qualche parola di questo libro profetico, Dio lo priverà dell'albero della vita e della città santa, descritti in questo libro.</span> <span class="verse"><a name="20">20</a>Colui che attesta queste cose dice: Sì, verrò presto!. Amen. Vieni, Signore Gesù.</span> </p></div</div></div></body></html>