<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/john/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/john">John</a> &gt <strong>Chapter 15</strong></div><p><span class="verse"><a name="1">1</a>Io sono la vera vite e il Padre mio è il vignaiolo.</span> <span class="verse"><a name="2">2</a>Ogni tralcio che in me non porta frutto, lo toglie e ogni tralcio che porta frutto, lo pota perché porti più frutto.</span> <span class="verse"><a name="3">3</a>Voi siete gia mondi, per la parola che vi ho annunziato.</span> <span class="verse"><a name="4">4</a>Rimanete in me e io in voi. Come il tralcio non può far frutto da se stesso se non rimane nella vite, così anche voi se non rimanete in me.</span> <span class="verse"><a name="5">5</a>Io sono la vite, voi i tralci. Chi rimane in me e io in lui, fa molto frutto, perché senza di me non potete far nulla.</span> <span class="verse"><a name="6">6</a>Chi non rimane in me viene gettato via come il tralcio e si secca, e poi lo raccolgono e lo gettano nel fuoco e lo bruciano.</span> <span class="verse"><a name="7">7</a>Se rimanete in me e le mie parole rimangono in voi, chiedete quel che volete e vi sarà dato.</span> <span class="verse"><a name="8">8</a>In questo è glorificato il Padre mio: che portiate molto frutto e diventiate miei discepoli.</span> <span class="verse"><a name="9">9</a>Come il Padre ha amato me, così anch'io ho amato voi. Rimanete nel mio amore.</span> <span class="verse"><a name="10">10</a>Se osserverete i miei comandamenti, rimarrete nel mio amore, come io ho osservato i comandamenti del Padre mio e rimango nel suo amore.</span> <span class="verse"><a name="11">11</a>Questo vi ho detto perché la mia gioia sia in voi e la vostra gioia sia piena.</span> <span class="verse"><a name="12">12</a>Questo è il mio comandamento: che vi amiate gli uni gli altri, come io vi ho amati.</span> <span class="verse"><a name="13">13</a>Nessuno ha un amore più grande di questo: dare la vita per i propri amici.</span> <span class="verse"><a name="14">14</a>Voi siete miei amici, se farete ciò che io vi comando.</span> <span class="verse"><a name="15">15</a>Non vi chiamo più servi, perché il servo non sa quello che fa il suo padrone; ma vi ho chiamati amici, perché tutto ciò che ho udito dal Padre l'ho fatto conoscere a voi.</span> <span class="verse"><a name="16">16</a>Non voi avete scelto me, ma io ho scelto voi e vi ho costituiti perché andiate e portiate frutto e il vostro frutto rimanga; perché tutto quello che chiederete al Padre nel mio nome, ve lo conceda.</span> <span class="verse"><a name="17">17</a>Questo vi comando: amatevi gli uni gli altri.</span> <span class="verse"><a name="18">18</a>Se il mondo vi odia, sappiate che prima di voi ha odiato me.</span> <span class="verse"><a name="19">19</a>Se foste del mondo, il mondo amerebbe ciò che è suo; poiché invece non siete del mondo, ma io vi ho scelti dal mondo, per questo il mondo vi odia.</span> <span class="verse"><a name="20">20</a>Ricordatevi della parola che vi ho detto: Un servo non è più grande del suo padrone. Se hanno perseguitato me, perseguiteranno anche voi; se hanno osservato la mia parola, osserveranno anche la vostra.</span> <span class="verse"><a name="21">21</a>Ma tutto questo vi faranno a causa del mio nome, perché non conoscono colui che mi ha mandato.</span> <span class="verse"><a name="22">22</a>Se non fossi venuto e non avessi parlato loro, non avrebbero alcun peccato; ma ora non hanno scusa per il loro peccato.</span> <span class="verse"><a name="23">23</a>Chi odia me, odia anche il Padre mio.</span> <span class="verse"><a name="24">24</a>Se non avessi fatto in mezzo a loro opere che nessun altro mai ha fatto, non avrebbero alcun peccato; ora invece hanno visto e hanno odiato me e il Padre mio.</span> <span class="verse"><a name="25">25</a>Questo perché si adempisse la parola scritta nella loro Legge: Mi hanno odiato senza ragione.</span> <span class="verse"><a name="26">26</a>Quando verrà il Consolatore che io vi manderò dal Padre, lo Spirito di verità che procede dal Padre, egli mi renderà testimonianza;</span> <span class="verse"><a name="27">27</a>e anche voi mi renderete testimonianza, perché siete stati con me fin dal principio.</span> </p></div</div></div></body></html>