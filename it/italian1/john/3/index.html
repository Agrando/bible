<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/john/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/john">John</a> &gt <strong>Chapter 3</strong></div><p><span class="verse"><a name="1">1</a>C'era tra i farisei un uomo chiamato Nicodèmo, un capo dei Giudei.</span> <span class="verse"><a name="2">2</a>Egli andò da Gesù, di notte, e gli disse: Rabbì, sappiamo che sei un maestro venuto da Dio; nessuno infatti può fare i segni che tu fai, se Dio non è con lui.</span> <span class="verse"><a name="3">3</a>Gli rispose Gesù: In verità, in verità ti dico, se uno non rinasce dall'alto, non può vedere il regno di Dio.</span> <span class="verse"><a name="4">4</a>Gli disse Nicodèmo: Come può un uomo nascere quando è vecchio? Può forse entrare una seconda volta nel grembo di sua madre e rinascere?.</span> <span class="verse"><a name="5">5</a>Gli rispose Gesù: In verità, in verità ti dico, se uno non nasce da acqua e da Spirito, non può entrare nel regno di Dio.</span> <span class="verse"><a name="6">6</a>Quel che è nato dalla carne è carne e quel che è nato dallo Spirito è Spirito.</span> <span class="verse"><a name="7">7</a>Non ti meravigliare se t'ho detto: dovete rinascere dall'alto.</span> <span class="verse"><a name="8">8</a>Il vento soffia dove vuole e ne senti la voce, ma non sai di dove viene e dove va: così è di chiunque è nato dallo Spirito.</span> <span class="verse"><a name="9">9</a>Replicò Nicodèmo: Come può accadere questo?.</span> <span class="verse"><a name="10">10</a>Gli rispose Gesù: Tu sei maestro in Israele e non sai queste cose?</span> <span class="verse"><a name="11">11</a>In verità, in verità ti dico, noi parliamo di quel che sappiamo e testimoniamo quel che abbiamo veduto; ma voi non accogliete la nostra testimonianza.</span> <span class="verse"><a name="12">12</a>Se vi ho parlato di cose della terra e non credete, come crederete se vi parlerò di cose del cielo?</span> <span class="verse"><a name="13">13</a>Eppure nessuno è mai salito al cielo, fuorché il Figlio dell'uomo che è disceso dal cielo.</span> <span class="verse"><a name="14">14</a>E come Mosè innalzò il serpente nel deserto, così bisogna che sia innalzato il Figlio dell'uomo,</span> <span class="verse"><a name="15">15</a>perché chiunque crede in lui abbia la vita eterna.</span> <span class="verse"><a name="16">16</a>Dio infatti ha tanto amato il mondo da dare il suo Figlio unigenito, perché chiunque crede in lui non muoia, ma abbia la vita eterna.</span> <span class="verse"><a name="17">17</a>Dio non ha mandato il Figlio nel mondo per giudicare il mondo, ma perché il mondo si salvi per mezzo di lui.</span> <span class="verse"><a name="18">18</a>Chi crede in lui non è condannato; ma chi non crede è gia stato condannato, perché non ha creduto nel nome dell'unigenito Figlio di Dio.</span> <span class="verse"><a name="19">19</a>E il giudizio è questo: la luce è venuta nel mondo, ma gli uomini hanno preferito le tenebre alla luce, perché le loro opere erano malvagie.</span> <span class="verse"><a name="20">20</a>Chiunque infatti fa il male, odia la luce e non viene alla luce perché non siano svelate le sue opere.</span> <span class="verse"><a name="21">21</a>Ma chi opera la verità viene alla luce, perché appaia chiaramente che le sue opere sono state fatte in Dio.</span> <span class="verse"><a name="22">22</a>Dopo queste cose, Gesù andò con i suoi discepoli nella regione della Giudea; e là si trattenne con loro, e battezzava.</span> <span class="verse"><a name="23">23</a>Anche Giovanni battezzava a Ennòn, vicino a Salìm, perché c'era là molta acqua; e la gente andava a farsi battezzare.</span> <span class="verse"><a name="24">24</a>Giovanni, infatti, non era stato ancora imprigionato.</span> <span class="verse"><a name="25">25</a>Nacque allora una discussione tra i discepoli di Giovanni e un Giudeo riguardo la purificazione.</span> <span class="verse"><a name="26">26</a>Andarono perciò da Giovanni e gli dissero: Rabbì, colui che era con te dall'altra parte del Giordano, e al quale hai reso testimonianza, ecco sta battezzando e tutti accorrono a lui.</span> <span class="verse"><a name="27">27</a>Giovanni rispose: Nessuno può prendersi qualcosa se non gli è stato dato dal cielo.</span> <span class="verse"><a name="28">28</a>Voi stessi mi siete testimoni che ho detto: Non sono io il Cristo, ma io sono stato mandato innanzi a lui.</span> <span class="verse"><a name="29">29</a>Chi possiede la sposa è lo sposo; ma l'amico dello sposo, che è presente e l'ascolta, esulta di gioia alla voce dello sposo. Ora questa mia gioia è compiuta.</span> <span class="verse"><a name="30">30</a>Egli deve crescere e io invece diminuire.</span> <span class="verse"><a name="31">31</a>Chi viene dall'alto è al di sopra di tutti; ma chi viene dalla terra, appartiene alla terra e parla della terra. Chi viene dal cielo è al di sopra di tutti.</span> <span class="verse"><a name="32">32</a>Egli attesta ciò che ha visto e udito, eppure nessuno accetta la sua testimonianza;</span> <span class="verse"><a name="33">33</a>chi però ne accetta la testimonianza, certifica che Dio è veritiero.</span> <span class="verse"><a name="34">34</a>Infatti colui che Dio ha mandato proferisce le parole di Dio e dà lo Spirito senza misura.</span> <span class="verse"><a name="35">35</a>Il Padre ama il Figlio e gli ha dato in mano ogni cosa.</span> <span class="verse"><a name="36">36</a>Chi crede nel Figlio ha la vita eterna; chi non obbedisce al Figlio non vedrà la vita, ma l'ira di Dio incombe su di lui.</span> </p></div</div></div></body></html>