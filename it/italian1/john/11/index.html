<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/john/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/john">John</a> &gt <strong>Chapter 11</strong></div><p><span class="verse"><a name="1">1</a>Era allora malato un certo Lazzaro di Betània, il villaggio di Maria e di Marta sua sorella.</span> <span class="verse"><a name="2">2</a>Maria era quella che aveva cosparso di olio profumato il Signore e gli aveva asciugato i piedi con i suoi capelli; suo fratello Lazzaro era malato.</span> <span class="verse"><a name="3">3</a>Le sorelle mandarono dunque a dirgli: Signore, ecco, il tuo amico è malato.</span> <span class="verse"><a name="4">4</a>All'udire questo, Gesù disse: Questa malattia non è per la morte, ma per la gloria di Dio, perché per essa il Figlio di Dio venga glorificato.</span> <span class="verse"><a name="5">5</a>Gesù voleva molto bene a Marta, a sua sorella e a Lazzaro.</span> <span class="verse"><a name="6">6</a>Quand'ebbe dunque sentito che era malato, si trattenne due giorni nel luogo dove si trovava.</span> <span class="verse"><a name="7">7</a>Poi, disse ai discepoli: Andiamo di nuovo in Giudea!.</span> <span class="verse"><a name="8">8</a>I discepoli gli dissero: Rabbì, poco fa i Giudei cercavano di lapidarti e tu ci vai di nuovo?.</span> <span class="verse"><a name="9">9</a>Gesù rispose: Non sono forse dodici le ore del giorno? Se uno cammina di giorno, non inciampa, perché vede la luce di questo mondo;</span> <span class="verse"><a name="10">10</a>ma se invece uno cammina di notte, inciampa, perché gli manca la luce.</span> <span class="verse"><a name="11">11</a>Così parlò e poi soggiunse loro: Il nostro amico Lazzaro s'è addormentato; ma io vado a svegliarlo.</span> <span class="verse"><a name="12">12</a>Gli dissero allora i discepoli: Signore, se s'è addormentato, guarirà.</span> <span class="verse"><a name="13">13</a>Gesù parlava della morte di lui, essi invece pensarono che si riferisse al riposo del sonno.</span> <span class="verse"><a name="14">14</a>Allora Gesù disse loro apertamente: Lazzaro è morto</span> <span class="verse"><a name="15">15</a>e io sono contento per voi di non essere stato là, perché voi crediate. Orsù, andiamo da lui!.</span> <span class="verse"><a name="16">16</a>Allora Tommaso, chiamato Dìdimo, disse ai condiscepoli: Andiamo anche noi a morire con lui!.</span> <span class="verse"><a name="17">17</a>Venne dunque Gesù e trovò Lazzaro che era gia da quattro giorni nel sepolcro.</span> <span class="verse"><a name="18">18</a>Betània distava da Gerusalemme meno di due miglia</span> <span class="verse"><a name="19">19</a>e molti Giudei erano venuti da Marta e Maria per consolarle per il loro fratello.</span> <span class="verse"><a name="20">20</a>Marta dunque, come seppe che veniva Gesù, gli andò incontro; Maria invece stava seduta in casa.</span> <span class="verse"><a name="21">21</a>Marta disse a Gesù: Signore, se tu fossi stato qui, mio fratello non sarebbe morto!</span> <span class="verse"><a name="22">22</a>Ma anche ora so che qualunque cosa chiederai a Dio, egli te la concederà.</span> <span class="verse"><a name="23">23</a>Gesù le disse: Tuo fratello risusciterà.</span> <span class="verse"><a name="24">24</a>Gli rispose Marta: So che risusciterà nell'ultimo giorno.</span> <span class="verse"><a name="25">25</a>Gesù le disse: Io sono la risurrezione e la vita; chi crede in me, anche se muore, vivrà;</span> <span class="verse"><a name="26">26</a>chiunque vive e crede in me, non morrà in eterno. Credi tu questo?.</span> <span class="verse"><a name="27">27</a>Gli rispose: Sì, o Signore, io credo che tu sei il Cristo, il Figlio di Dio che deve venire nel mondo.</span> <span class="verse"><a name="28">28</a>Dopo queste parole se ne andò a chiamare di nascosto Maria, sua sorella, dicendo: Il Maestro è qui e ti chiama.</span> <span class="verse"><a name="29">29</a>Quella, udito ciò, si alzò in fretta e andò da lui.</span> <span class="verse"><a name="30">30</a>Gesù non era entrato nel villaggio, ma si trovava ancora là dove Marta gli era andata incontro.</span> <span class="verse"><a name="31">31</a>Allora i Giudei che erano in casa con lei a consolarla, quando videro Maria alzarsi in fretta e uscire, la seguirono pensando: Va al sepolcro per piangere là.</span> <span class="verse"><a name="32">32</a>Maria, dunque, quando giunse dov'era Gesù, vistolo si gettò ai suoi piedi dicendo: Signore, se tu fossi stato qui, mio fratello non sarebbe morto!.</span> <span class="verse"><a name="33">33</a>Gesù allora quando la vide piangere e piangere anche i Giudei che erano venuti con lei, si commosse profondamente, si turbò e disse:</span> <span class="verse"><a name="34">34</a>Dove l'avete posto?. Gli dissero: Signore, vieni a vedere!.</span> <span class="verse"><a name="35">35</a>Gesù scoppiò in pianto.</span> <span class="verse"><a name="36">36</a>Dissero allora i Giudei: Vedi come lo amava!.</span> <span class="verse"><a name="37">37</a>Ma alcuni di loro dissero: Costui che ha aperto gli occhi al cieco non poteva anche far sì che questi non morisse?.</span> <span class="verse"><a name="38">38</a>Intanto Gesù, ancora profondamente commosso, si recò al sepolcro; era una grotta e contro vi era posta una pietra.</span> <span class="verse"><a name="39">39</a>Disse Gesù: Togliete la pietra!. Gli rispose Marta, la sorella del morto: Signore, gia manda cattivo odore, poiché è di quattro giorni.</span> <span class="verse"><a name="40">40</a>Le disse Gesù: Non ti ho detto che, se credi, vedrai la gloria di Dio?.</span> <span class="verse"><a name="41">41</a>Tolsero dunque la pietra. Gesù allora alzò gli occhi e disse: Padre, ti ringrazio che mi hai ascoltato.</span> <span class="verse"><a name="42">42</a>Io sapevo che sempre mi dai ascolto, ma l'ho detto per la gente che mi sta attorno, perché credano che tu mi hai mandato.</span> <span class="verse"><a name="43">43</a>E, detto questo, gridò a gran voce: Lazzaro, vieni fuori!.</span> <span class="verse"><a name="44">44</a>Il morto uscì, con i piedi e le mani avvolti in bende, e il volto coperto da un sudario. Gesù disse loro: Scioglietelo e lasciatelo andare.</span> <span class="verse"><a name="45">45</a>Molti dei Giudei che erano venuti da Maria, alla vista di quel che egli aveva compiuto, credettero in lui.</span> <span class="verse"><a name="46">46</a>Ma alcuni andarono dai farisei e riferirono loro quel che Gesù aveva fatto.</span> <span class="verse"><a name="47">47</a>Allora i sommi sacerdoti e i farisei riunirono il sinedrio e dicevano: Che facciamo? Quest'uomo compie molti segni.</span> <span class="verse"><a name="48">48</a>Se lo lasciamo fare così, tutti crederanno in lui e verranno i Romani e distruggeranno il nostro luogo santo e la nostra nazione.</span> <span class="verse"><a name="49">49</a>Ma uno di loro, di nome Caifa, che era sommo sacerdote in quell'anno, disse loro: Voi non capite nulla</span> <span class="verse"><a name="50">50</a>e non considerate come sia meglio che muoia un solo uomo per il popolo e non perisca la nazione intera.</span> <span class="verse"><a name="51">51</a>Questo però non lo disse da se stesso, ma essendo sommo sacerdote profetizzò che Gesù doveva morire per la nazione</span> <span class="verse"><a name="52">52</a>e non per la nazione soltanto, ma anche per riunire insieme i figli di Dio che erano dispersi.</span> <span class="verse"><a name="53">53</a>Da quel giorno dunque decisero di ucciderlo.</span> <span class="verse"><a name="54">54</a>Gesù pertanto non si faceva più vedere in pubblico tra i Giudei; egli si ritirò di là nella regione vicina al deserto, in una città chiamata Efraim, dove si trattenne con i suoi discepoli.</span> <span class="verse"><a name="55">55</a>Era vicina la Pasqua dei Giudei e molti dalla regione andarono a Gerusalemme prima della Pasqua per purificarsi.</span> <span class="verse"><a name="56">56</a>Essi cercavano Gesù e stando nel tempio dicevano tra di loro: Che ve ne pare? Non verrà egli alla festa?.</span> <span class="verse"><a name="57">57</a>Intanto i sommi sacerdoti e i farisei avevano dato ordine che chiunque sapesse dove si trovava lo denunziasse, perché essi potessero prenderlo.</span> </p></div</div></div></body></html>