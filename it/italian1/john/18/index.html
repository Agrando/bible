<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/john/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/john">John</a> &gt <strong>Chapter 18</strong></div><p><span class="verse"><a name="1">1</a>Detto questo, Gesù uscì con i suoi discepoli e andò di là dal torrente Cèdron, dove c'era un giardino nel quale entrò con i suoi discepoli.</span> <span class="verse"><a name="2">2</a>Anche Giuda, il traditore, conosceva quel posto, perché Gesù vi si ritirava spesso con i suoi discepoli.</span> <span class="verse"><a name="3">3</a>Giuda dunque, preso un distaccamento di soldati e delle guardie fornite dai sommi sacerdoti e dai farisei, si recò là con lanterne, torce e armi.</span> <span class="verse"><a name="4">4</a>Gesù allora, conoscendo tutto quello che gli doveva accadere, si fece innanzi e disse loro: Chi cercate?.</span> <span class="verse"><a name="5">5</a>Gli risposero: Gesù, il Nazareno. Disse loro Gesù: Sono io!. Vi era là con loro anche Giuda, il traditore.</span> <span class="verse"><a name="6">6</a>Appena disse Sono io, indietreggiarono e caddero a terra.</span> <span class="verse"><a name="7">7</a>Domandò loro di nuovo: Chi cercate?. Risposero: Gesù, il Nazareno.</span> <span class="verse"><a name="8">8</a>Gesù replicò: Vi ho detto che sono io. Se dunque cercate me, lasciate che questi se ne vadano.</span> <span class="verse"><a name="9">9</a>Perché s'adempisse la parola che egli aveva detto: Non ho perduto nessuno di quelli che mi hai dato.</span> <span class="verse"><a name="10">10</a>Allora Simon Pietro, che aveva una spada, la trasse fuori e colpì il servo del sommo sacerdote e gli tagliò l'orecchio destro. Quel servo si chiamava Malco.</span> <span class="verse"><a name="11">11</a>Gesù allora disse a Pietro: Rimetti la tua spada nel fodero; non devo forse bere il calice che il Padre mi ha dato?.</span> <span class="verse"><a name="12">12</a>Allora il distaccamento con il comandante e le guardie dei Giudei afferrarono Gesù, lo legarono</span> <span class="verse"><a name="13">13</a>e lo condussero prima da Anna: egli era infatti suocero di Caifa, che era sommo sacerdote in quell'anno.</span> <span class="verse"><a name="14">14</a>Caifa poi era quello che aveva consigliato ai Giudei: E' meglio che un uomo solo muoia per il popolo.</span> <span class="verse"><a name="15">15</a>Intanto Simon Pietro seguiva Gesù insieme con un altro discepolo. Questo discepolo era conosciuto dal sommo sacerdote e perciò entrò con Gesù nel cortile del sommo sacerdote;</span> <span class="verse"><a name="16">16</a>Pietro invece si fermò fuori, vicino alla porta. Allora quell'altro discepolo, noto al sommo sacerdote, tornò fuori, parlò alla portinaia e fece entrare anche Pietro.</span> <span class="verse"><a name="17">17</a>E la giovane portinaia disse a Pietro: Forse anche tu sei dei discepoli di quest'uomo?. Egli rispose: Non lo sono.</span> <span class="verse"><a name="18">18</a>Intanto i servi e le guardie avevano acceso un fuoco, perché faceva freddo, e si scaldavano; anche Pietro stava con loro e si scaldava.</span> <span class="verse"><a name="19">19</a>Allora il sommo sacerdote interrogò Gesù riguardo ai suoi discepoli e alla sua dottrina.</span> <span class="verse"><a name="20">20</a>Gesù gli rispose: Io ho parlato al mondo apertamente; ho sempre insegnato nella sinagoga e nel tempio, dove tutti i Giudei si riuniscono, e non ho mai detto nulla di nascosto.</span> <span class="verse"><a name="21">21</a>Perché interroghi me? Interroga quelli che hanno udito ciò che ho detto loro; ecco, essi sanno che cosa ho detto.</span> <span class="verse"><a name="22">22</a>Aveva appena detto questo, che una delle guardie presenti diede uno schiaffo a Gesù, dicendo: Così rispondi al sommo sacerdote?.</span> <span class="verse"><a name="23">23</a>Gli rispose Gesù: Se ho parlato male, dimostrami dov'è il male; ma se ho parlato bene, perché mi percuoti?.</span> <span class="verse"><a name="24">24</a>Allora Anna lo mandò legato a Caifa, sommo sacerdote.</span> <span class="verse"><a name="25">25</a>Intanto Simon Pietro stava là a scaldarsi. Gli dissero: Non sei anche tu dei suoi discepoli?. Egli lo negò e disse: Non lo sono.</span> <span class="verse"><a name="26">26</a>Ma uno dei servi del sommo sacerdote, parente di quello a cui Pietro aveva tagliato l'orecchio, disse: Non ti ho forse visto con lui nel giardino?.</span> <span class="verse"><a name="27">27</a>Pietro negò di nuovo, e subito un gallo cantò.</span> <span class="verse"><a name="28">28</a>Allora condussero Gesù dalla casa di Caifa nel pretorio. Era l'alba ed essi non vollero entrare nel pretorio per non contaminarsi e poter mangiare la Pasqua.</span> <span class="verse"><a name="29">29</a>Uscì dunque Pilato verso di loro e domandò: Che accusa portate contro quest'uomo?.</span> <span class="verse"><a name="30">30</a>Gli risposero: Se non fosse un malfattore, non te l'avremmo consegnato.</span> <span class="verse"><a name="31">31</a>Allora Pilato disse loro: Prendetelo voi e giudicatelo secondo la vostra legge!. Gli risposero i Giudei: A noi non è consentito mettere a morte nessuno.</span> <span class="verse"><a name="32">32</a>Così si adempivano le parole che Gesù aveva detto indicando di quale morte doveva morire.</span> <span class="verse"><a name="33">33</a>Pilato allora rientrò nel pretorio, fece chiamare Gesù e gli disse: Tu sei il re dei Giudei?.</span> <span class="verse"><a name="34">34</a>Gesù rispose: Dici questo da te oppure altri te l'hanno detto sul mio conto?.</span> <span class="verse"><a name="35">35</a>Pilato rispose: Sono io forse Giudeo? La tua gente e i sommi sacerdoti ti hanno consegnato a me; che cosa hai fatto?.</span> <span class="verse"><a name="36">36</a>Rispose Gesù: Il mio regno non è di questo mondo; se il mio regno fosse di questo mondo, i miei servitori avrebbero combattuto perché non fossi consegnato ai Giudei; ma il mio regno non è di quaggiù.</span> <span class="verse"><a name="37">37</a>Allora Pilato gli disse: Dunque tu sei re?. Rispose Gesù: Tu lo dici; io sono re. Per questo io sono nato e per questo sono venuto nel mondo: per rendere testimonianza alla verità. Chiunque è dalla verità, ascolta la mia voce.</span> <span class="verse"><a name="38">38</a>Gli dice Pilato: Che cos'è la verità?. E detto questo uscì di nuovo verso i Giudei e disse loro: Io non trovo in lui nessuna colpa.</span> <span class="verse"><a name="39">39</a>Vi è tra voi l'usanza che io vi liberi uno per la Pasqua: volete dunque che io vi liberi il re dei Giudei?.</span> <span class="verse"><a name="40">40</a>Allora essi gridarono di nuovo: Non costui, ma Barabba!. Barabba era un brigante.</span> </p></div</div></div></body></html>