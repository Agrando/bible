<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/john/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/john">John</a> &gt <strong>Chapter 16</strong></div><p><span class="verse"><a name="1">1</a>Vi ho detto queste cose perché non abbiate a scandalizzarvi.</span> <span class="verse"><a name="2">2</a>Vi scacceranno dalle sinagoghe; anzi, verrà l'ora in cui chiunque vi ucciderà crederà di rendere culto a Dio.</span> <span class="verse"><a name="3">3</a>E faranno ciò, perché non hanno conosciuto né il Padre né me.</span> <span class="verse"><a name="4">4</a>Ma io vi ho detto queste cose perché, quando giungerà la loro ora, ricordiate che ve ne ho parlato.</span> <span class="verse"><a name="5">5</a>Ora però vado da colui che mi ha mandato e nessuno di voi mi domanda: Dove vai?</span> <span class="verse"><a name="6">6</a>Anzi, perché vi ho detto queste cose, la tristezza ha riempito il vostro cuore.</span> <span class="verse"><a name="7">7</a>Ora io vi dico la verità: è bene per voi che io me ne vada, perché, se non me ne vado, non verrà a voi il Consolatore; ma quando me ne sarò andato, ve lo manderò.</span> <span class="verse"><a name="8">8</a>E quando sarà venuto, egli convincerà il mondo quanto al peccato, alla giustizia e al giudizio.</span> <span class="verse"><a name="9">9</a>Quanto al peccato, perché non credono in me;</span> <span class="verse"><a name="10">10</a>quanto alla giustizia, perché vado dal Padre e non mi vedrete più;</span> <span class="verse"><a name="11">11</a>quanto al giudizio, perché il principe di questo mondo è stato giudicato.</span> <span class="verse"><a name="12">12</a>Molte cose ho ancora da dirvi, ma per il momento non siete capaci di portarne il peso.</span> <span class="verse"><a name="13">13</a>Quando però verrà lo Spirito di verità, egli vi guiderà alla verità tutta intera, perché non parlerà da sé, ma dirà tutto ciò che avrà udito e vi annunzierà le cose future.</span> <span class="verse"><a name="14">14</a>Egli mi glorificherà, perché prenderà del mio e ve l'annunzierà.</span> <span class="verse"><a name="15">15</a>Tutto quello che il Padre possiede è mio; per questo ho detto che prenderà del mio e ve l'annunzierà.</span> <span class="verse"><a name="16">16</a>Ancora un poco e non mi vedrete; un po' ancora e mi vedrete.</span> <span class="verse"><a name="17">17</a>Dissero allora alcuni dei suoi discepoli tra loro: Che cos'è questo che ci dice: Ancora un poco e non mi vedrete, e un po' ancora e mi vedrete, e questo: Perché vado al Padre?.</span> <span class="verse"><a name="18">18</a>Dicevano perciò: Che cos'è mai questo "un poco" di cui parla? Non comprendiamo quello che vuol dire.</span> <span class="verse"><a name="19">19</a>Gesù capì che volevano interrogarlo e disse loro: Andate indagando tra voi perché ho detto: Ancora un poco e non mi vedrete e un po' ancora e mi vedrete?</span> <span class="verse"><a name="20">20</a>In verità, in verità vi dico: voi piangerete e vi rattristerete, ma il mondo si rallegrerà. Voi sarete afflitti, ma la vostra afflizione si cambierà in gioia.</span> <span class="verse"><a name="21">21</a>La donna, quando partorisce, è afflitta, perché è giunta la sua ora; ma quando ha dato alla luce il bambino, non si ricorda più dell'afflizione per la gioia che è venuto al mondo un uomo.</span> <span class="verse"><a name="22">22</a>Così anche voi, ora, siete nella tristezza; ma vi vedrò di nuovo e il vostro cuore si rallegrerà e</span> <span class="verse"><a name="23">23</a>nessuno vi potrà togliere la vostra gioia. In quel giorno non mi domanderete più nulla. nome, egli ve la darà.</span> <span class="verse"><a name="24">24</a>Finora non avete chiesto nulla nel mio nome. Chiedete e otterrete, perché la vostra gioia sia piena.</span> <span class="verse"><a name="25">25</a>Queste cose vi ho dette in similitudini; ma verrà l'ora in cui non vi parlerò più in similitudini, ma apertamente vi parlerò del Padre.</span> <span class="verse"><a name="26">26</a>In quel giorno chiederete nel mio nome e io non vi dico che pregherò il Padre per voi:</span> <span class="verse"><a name="27">27</a>il Padre stesso vi ama, poiché voi mi avete amato, e avete creduto che io sono venuto da Dio.</span> <span class="verse"><a name="28">28</a>Sono uscito dal Padre e sono venuto nel mondo; ora lascio di nuovo il mondo, e vado al Padre.</span> <span class="verse"><a name="29">29</a>Gli dicono i suoi discepoli: Ecco, adesso parli chiaramente e non fai più uso di similitudini.</span> <span class="verse"><a name="30">30</a>Ora conosciamo che sai tutto e non hai bisogno che alcuno t'interroghi. Per questo crediamo che sei uscito da Dio.</span> <span class="verse"><a name="31">31</a>Rispose loro Gesù: Adesso credete?</span> <span class="verse"><a name="32">32</a>Ecco, verrà l'ora, anzi è gia venuta, in cui vi disperderete ciascuno per conto proprio e mi lascerete solo; ma io non sono solo, perché il Padre è con me.</span> <span class="verse"><a name="33">33</a>Vi ho detto queste cose perché abbiate pace in me. Voi avrete tribolazione nel mondo, ma abbiate fiducia; io ho vinto il mondo!.</span> </p></div</div></div></body></html>