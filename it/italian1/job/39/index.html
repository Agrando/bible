<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/job/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/job">Job</a> &gt <strong>Chapter 39</strong></div><p><span class="verse"><a name="1">1</a>Sai tu quando figliano le camozze e assisti al parto delle cerve?</span> <span class="verse"><a name="2">2</a>Conti tu i mesi della loro gravidanza e sai tu quando devono figliare?</span> <span class="verse"><a name="3">3</a>Si curvano e depongono i figli, metton fine alle loro doglie.</span> <span class="verse"><a name="4">4</a>Robusti sono i loro figli, crescono in campagna, partono e non tornano più da esse.</span> <span class="verse"><a name="5">5</a>Chi lascia libero l'asino selvatico e chi scioglie i legami dell'ònagro,</span> <span class="verse"><a name="6">6</a>al quale ho dato la steppa per casa e per dimora la terra salmastra?</span> <span class="verse"><a name="7">7</a>Del fracasso della città se ne ride e gli urli dei guardiani non ode.</span> <span class="verse"><a name="8">8</a>Gira per le montagne, sua pastura, e va in cerca di quanto è verde.</span> <span class="verse"><a name="9">9</a>Il bufalo si lascerà piegare a servirti o a passar la notte presso la tua greppia?</span> <span class="verse"><a name="10">10</a>Potrai legarlo con la corda per fare il solco o fargli erpicare le valli dietro a te?</span> <span class="verse"><a name="11">11</a>Ti fiderai di lui, perché la sua forza è grande e a lui affiderai le tue fatiche?</span> <span class="verse"><a name="12">12</a>Conterai su di lui, che torni e raduni la tua messe sulla tua aia?</span> <span class="verse"><a name="13">13</a>L'ala dello struzzo batte festante, ma è forse penna e piuma di cicogna?</span> <span class="verse"><a name="14">14</a>Abbandona infatti alla terra le uova e sulla polvere le lascia riscaldare.</span> <span class="verse"><a name="15">15</a>Dimentica che un piede può schiacciarle, una bestia selvatica calpestarle.</span> <span class="verse"><a name="16">16</a>Tratta duramente i figli, come se non fossero suoi, della sua inutile fatica non si affanna,</span> <span class="verse"><a name="17">17</a>perché Dio gli ha negato la saggezza e non gli ha dato in sorte discernimento.</span> <span class="verse"><a name="18">18</a>Ma quando giunge il saettatore, fugge agitando le ali: si beffa del cavallo e del suo cavaliere.</span> <span class="verse"><a name="19">19</a>Puoi tu dare la forza al cavallo e vestire di fremiti il suo collo?</span> <span class="verse"><a name="20">20</a>Lo fai tu sbuffare come un fumaiolo? Il suo alto nitrito incute spavento.</span> <span class="verse"><a name="21">21</a>Scalpita nella valle giulivo e con impeto va incontro alle armi.</span> <span class="verse"><a name="22">22</a>Sprezza la paura, non teme, né retrocede davanti alla spada.</span> <span class="verse"><a name="23">23</a>Su di lui risuona la faretra, il luccicar della lancia e del dardo.</span> <span class="verse"><a name="24">24</a>Strepitando, fremendo, divora lo spazio e al suono della tromba più non si tiene.</span> <span class="verse"><a name="25">25</a>Al primo squillo grida: Aah!... e da lontano fiuta la battaglia, gli urli dei capi, il fragor della mischia.</span> <span class="verse"><a name="26">26</a>Forse per il tuo senno si alza in volo lo sparviero e spiega le ali verso il sud?</span> <span class="verse"><a name="27">27</a>O al tuo comando l'aquila s'innalza e pone il suo nido sulle alture?</span> <span class="verse"><a name="28">28</a>Abita le rocce e passa la notte sui denti di rupe o sui picchi.</span> <span class="verse"><a name="29">29</a>Di lassù spia la preda, lontano scrutano i suoi occhi.</span> <span class="verse"><a name="30">30</a>I suoi aquilotti succhiano il sangue e dove sono cadaveri, là essa si trova.</span> </p></div</div></div></body></html>