<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/job/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/job">Job</a> &gt <strong>Chapter 36</strong></div><p><span class="verse"><a name="1">1</a>Eliu continuò a dire:</span> <span class="verse"><a name="2">2</a>Abbi un po' di pazienza e io te lo dimostrerò, perché in difesa di Dio c'è altro da dire.</span> <span class="verse"><a name="3">3</a>Prenderò da lontano il mio sapere e renderò giustizia al mio creatore,</span> <span class="verse"><a name="4">4</a>poiché non è certo menzogna il mio parlare: un uomo di perfetta scienza è qui con te.</span> <span class="verse"><a name="5">5</a>Ecco, Dio è grande e non si ritratta, egli è grande per fermezza di cuore.</span> <span class="verse"><a name="6">6</a>Non lascia vivere l'iniquo e rende giustizia ai miseri.</span> <span class="verse"><a name="7">7</a>Non toglie gli occhi dai giusti, li fa sedere sul trono con i re e li esalta per sempre.</span> <span class="verse"><a name="8">8</a>Se talvolta essi sono avvinti in catene, se sono stretti dai lacci dell'afflizione,</span> <span class="verse"><a name="9">9</a>fa loro conoscere le opere loro e i loro falli, perché superbi;</span> <span class="verse"><a name="10">10</a>apre loro gli orecchi per la correzione e ordina che si allontanino dalla iniquità.</span> <span class="verse"><a name="11">11</a>Se ascoltano e si sottomettono, chiuderanno i loro giorni nel benessere e i loro anni nelle delizie.</span> <span class="verse"><a name="12">12</a>Ma se non vorranno ascoltare, di morte violenta periranno, spireranno senza neppure saperlo.</span> <span class="verse"><a name="13">13</a>I perversi di cuore accumulano l'ira; non invocano aiuto, quando Dio li avvince in catene:</span> <span class="verse"><a name="14">14</a>si spegne in gioventù la loro anima, e la loro vita all'età dei dissoluti.</span> <span class="verse"><a name="15">15</a>Ma egli libera il povero con l'afflizione, gli apre l'udito con la sventura.</span> <span class="verse"><a name="16">16</a>Anche te intende sottrarre dal morso dell'angustia: avrai in cambio un luogo ampio, non ristretto e la tua tavola sarà colma di vivande grasse.</span> <span class="verse"><a name="17">17</a>Ma se colmi la misura con giudizi da empio, giudizio e condanna ti seguiranno.</span> <span class="verse"><a name="18">18</a>La collera non ti trasporti alla bestemmia, l'abbondanza dell'espiazione non ti faccia fuorviare.</span> <span class="verse"><a name="19">19</a>Può forse farti uscire dall'angustia il tuo grido, con tutti i tentativi di forza?</span> <span class="verse"><a name="20">20</a>Non sospirare quella notte, in cui i popoli vanno al loro luogo.</span> <span class="verse"><a name="21">21</a>Bada di non volgerti all'iniquità, poiché per questo sei stato provato dalla miseria.</span> <span class="verse"><a name="22">22</a>Ecco, Dio è sublime nella sua potenza; chi come lui è temibile?</span> <span class="verse"><a name="23">23</a>Chi mai gli ha imposto il suo modo d'agire o chi mai ha potuto dirgli: Hai agito male?.</span> <span class="verse"><a name="24">24</a>Ricordati che devi esaltare la sua opera, che altri uomini hanno cantato.</span> <span class="verse"><a name="25">25</a>Ogni uomo la contempla, il mortale la mira da lontano.</span> <span class="verse"><a name="26">26</a>Ecco, Dio è così grande, che non lo comprendiamo: il numero dei suoi anni è incalcolabile.</span> <span class="verse"><a name="27">27</a>Egli attrae in alto le gocce dell'acqua e scioglie in pioggia i suoi vapori,</span> <span class="verse"><a name="28">28</a>che le nubi riversano e grondano sull'uomo in grande quantità.</span> <span class="verse"><a name="29">29</a>Chi inoltre può comprendere la distesa delle nubi, i fragori della sua dimora?</span> <span class="verse"><a name="30">30</a>Ecco, espande sopra di esso il suo vapore e copre le profondità del mare.</span> <span class="verse"><a name="31">31</a>In tal modo sostenta i popoli e offre alimento in abbondanza.</span> <span class="verse"><a name="32">32</a>Arma le mani di folgori e le scaglia contro il bersaglio.</span> <span class="verse"><a name="33">33</a>Lo annunzia il suo fragore, riserva d'ira contro l'iniquità.</span> </p></div</div></div></body></html>