<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/job/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/job">Job</a> &gt <strong>Chapter 17</strong></div><p><span class="verse"><a name="1">1</a>Il mio spirito vien meno, i miei giorni si spengono; non c'è per me che la tomba!</span> <span class="verse"><a name="2">2</a>Non sono io in balìa di beffardi? Fra i loro insulti veglia il mio occhio.</span> <span class="verse"><a name="3">3</a>Sii tu la mia garanzia presso di te! Qual altro vorrebbe stringermi la destra?</span> <span class="verse"><a name="4">4</a>Poiché hai privato di senno la loro mente, per questo non li lascerai trionfare.</span> <span class="verse"><a name="5">5</a>Come chi invita gli amici a parte del suo pranzo, mentre gli occhi dei suoi figli languiscono;</span> <span class="verse"><a name="6">6</a>così son diventato ludibrio dei popoli sono oggetto di scherno davanti a loro.</span> <span class="verse"><a name="7">7</a>Si offusca per il dolore il mio occhio e le mie membra non sono che ombra.</span> <span class="verse"><a name="8">8</a>Gli onesti ne rimangono stupiti e l'innocente s'indigna contro l'empio.</span> <span class="verse"><a name="9">9</a>Ma il giusto si conferma nella sua condotta e chi ha le mani pure raddoppia il coraggio.</span> <span class="verse"><a name="10">10</a>Su, venite di nuovo tutti: io non troverò un saggio fra di voi.</span> <span class="verse"><a name="11">11</a>I miei giorni sono passati, svaniti i miei progetti, i voti del mio cuore.</span> <span class="verse"><a name="12">12</a>Cambiano la notte in giorno, la luce - dicono - è più vicina delle tenebre.</span> <span class="verse"><a name="13">13</a>Se posso sperare qualche cosa, la tomba è la mia casa, nelle tenebre distendo il mio giaciglio.</span> <span class="verse"><a name="14">14</a>Al sepolcro io grido: Padre mio sei tu! e ai vermi: Madre mia, sorelle mie voi siete!.</span> <span class="verse"><a name="15">15</a>E la mia speranza dov'è? Il mio benessere chi lo vedrà?</span> <span class="verse"><a name="16">16</a>Scenderanno forse con me nella tomba o caleremo insieme nella polvere!</span> </p></div</div></div></body></html>