<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/job/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/job">Job</a> &gt <strong>Chapter 22</strong></div><p><span class="verse"><a name="1">1</a>Elifaz il Temanita prese a dire:</span> <span class="verse"><a name="2">2</a>Può forse l'uomo giovare a Dio, se il saggio giova solo a se stesso?</span> <span class="verse"><a name="3">3</a>Quale interesse ne viene all'Onnipotente che tu sia giusto o che vantaggio ha, se tieni una condotta integra?</span> <span class="verse"><a name="4">4</a>Forse per la tua pietà ti punisce e ti convoca in giudizio?</span> <span class="verse"><a name="5">5</a>O non piuttosto per la tua grande malvagità e per le tue iniquità senza limite?</span> <span class="verse"><a name="6">6</a>Senza motivo infatti hai angariato i tuoi fratelli e delle vesti hai spogliato gli ignudi.</span> <span class="verse"><a name="7">7</a>Non hai dato da bere all'assetato e all'affamato hai rifiutato il pane,</span> <span class="verse"><a name="8">8</a>la terra l'ha il prepotente e vi abita il tuo favorito.</span> <span class="verse"><a name="9">9</a>Le vedove hai rimandato a mani vuote e le braccia degli orfani hai rotto.</span> <span class="verse"><a name="10">10</a>Ecco perché d'intorno a te ci sono lacci e un improvviso spavento ti sorprende.</span> <span class="verse"><a name="11">11</a>Tenebra è la tua luce e più non vedi e la piena delle acque ti sommerge.</span> <span class="verse"><a name="12">12</a>Ma Dio non è nell'alto dei cieli? Guarda il vertice delle stelle: quanto sono alte!</span> <span class="verse"><a name="13">13</a>E tu dici: Che cosa sa Dio? Può giudicare attraverso la caligine?</span> <span class="verse"><a name="14">14</a>Le nubi gli fanno velo e non vede e sulla volta dei cieli passeggia.</span> <span class="verse"><a name="15">15</a>Vuoi tu seguire il sentiero d'un tempo, gia battuto da uomini empi,</span> <span class="verse"><a name="16">16</a>che prima del tempo furono portati via, quando un fiume si era riversato sulle loro fondamenta?</span> <span class="verse"><a name="17">17</a>Dicevano a Dio: Allontànati da noi! Che cosa ci può fare l'Onnipotente?.</span> <span class="verse"><a name="18">18</a>Eppure egli aveva riempito le loro case di beni, anche se i propositi degli empi erano lontani da lui.</span> <span class="verse"><a name="19">19</a>I giusti ora vedono e ne godono e l'innocente si beffa di loro:</span> <span class="verse"><a name="20">20</a>Sì, certo è stata annientata la loro fortuna e il fuoco ne ha divorati gli avanzi!.</span> <span class="verse"><a name="21">21</a>Su, riconcìliati con lui e tornerai felice, ne riceverai un gran vantaggio.</span> <span class="verse"><a name="22">22</a>Accogli la legge dalla sua bocca e poni le sue parole nel tuo cuore.</span> <span class="verse"><a name="23">23</a>Se ti rivolgerai all'Onnipotente con umiltà, se allontanerai l'iniquità dalla tua tenda,</span> <span class="verse"><a name="24">24</a>se stimerai come polvere l'oro e come ciottoli dei fiumi l'oro di Ofir,</span> <span class="verse"><a name="25">25</a>allora sarà l'Onnipotente il tuo oro e sarà per te argento a mucchi.</span> <span class="verse"><a name="26">26</a>Allora sì, nell'Onnipotente ti delizierai e alzerai a Dio la tua faccia.</span> <span class="verse"><a name="27">27</a>Lo supplicherai ed egli t'esaudirà e tu scioglierai i tuoi voti.</span> <span class="verse"><a name="28">28</a>Deciderai una cosa e ti riuscirà e sul tuo cammino splenderà la luce.</span> <span class="verse"><a name="29">29</a>Egli umilia l'alterigia del superbo, ma soccorre chi ha gli occhi bassi.</span> <span class="verse"><a name="30">30</a>Egli libera l'innocente; tu sarai liberato per la purezza delle tue mani.</span> </p></div</div></div></body></html>