<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/job/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/job">Job</a> &gt <strong>Chapter 23</strong></div><p><span class="verse"><a name="1">1</a>Giobbe allora rispose:</span> <span class="verse"><a name="2">2</a>Ancor oggi il mio lamento è amaro e la sua mano grava sopra i miei gemiti.</span> <span class="verse"><a name="3">3</a>Oh, potessi sapere dove trovarlo, potessi arrivare fino al suo trono!</span> <span class="verse"><a name="4">4</a>Esporrei davanti a lui la mia causa e avrei piene le labbra di ragioni.</span> <span class="verse"><a name="5">5</a>Verrei a sapere le parole che mi risponde e capirei che cosa mi deve dire.</span> <span class="verse"><a name="6">6</a>Con sfoggio di potenza discuterebbe con me? Se almeno mi ascoltasse!</span> <span class="verse"><a name="7">7</a>Allora un giusto discuterebbe con lui e io per sempre sarei assolto dal mio giudice.</span> <span class="verse"><a name="8">8</a>Ma se vado in avanti, egli non c'è, se vado indietro, non lo sento.</span> <span class="verse"><a name="9">9</a>A sinistra lo cerco e non lo scorgo, mi volgo a destra e non lo vedo.</span> <span class="verse"><a name="10">10</a>Poiché egli conosce la mia condotta, se mi prova al crogiuolo, come oro puro io ne esco.</span> <span class="verse"><a name="11">11</a>Alle sue orme si è attaccato il mio piede, al suo cammino mi sono attenuto e non ho deviato;</span> <span class="verse"><a name="12">12</a>dai comandi delle sue labbra non mi sono allontanato, nel cuore ho riposto i detti della sua bocca.</span> <span class="verse"><a name="13">13</a>Se egli sceglie, chi lo farà cambiare? Ciò che egli vuole, lo fa.</span> <span class="verse"><a name="14">14</a>Compie, certo, il mio destino e di simili piani ne ha molti.</span> <span class="verse"><a name="15">15</a>Per questo davanti a lui sono atterrito, ci penso e ho paura di lui.</span> <span class="verse"><a name="16">16</a>Dio ha fiaccato il mio cuore, l'Onnipotente mi ha atterrito;</span> <span class="verse"><a name="17">17</a>non sono infatti perduto a causa della tenebra, né a causa dell'oscurità che ricopre il mio volto.</span> </p></div</div></div></body></html>