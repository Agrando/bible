<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/job/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/job">Job</a> &gt <strong>Chapter 37</strong></div><p><span class="verse"><a name="1">1</a>Per questo mi batte forte il cuore e mi balza fuori dal petto.</span> <span class="verse"><a name="2">2</a>Udite, udite, il rumore della sua voce, il fragore che esce dalla sua bocca.</span> <span class="verse"><a name="3">3</a>Il lampo si diffonde sotto tutto il cielo e il suo bagliore giunge ai lembi della terra;</span> <span class="verse"><a name="4">4</a>dietro di esso brontola il tuono, mugghia con il suo fragore maestoso e nulla arresta i fulmini, da quando si è udita la sua voce;</span> <span class="verse"><a name="5">5</a>mirabilmente tuona Dio con la sua voce opera meraviglie che non comprendiamo!</span> <span class="verse"><a name="6">6</a>Egli infatti dice alla neve: Cadi sulla terra e alle piogge dirotte: Siate violente.</span> <span class="verse"><a name="7">7</a>Rinchiude ogni uomo in casa sotto sigillo, perché tutti riconoscano la sua opera.</span> <span class="verse"><a name="8">8</a>Le fiere si ritirano nei loro ripari e nelle loro tane si accovacciano.</span> <span class="verse"><a name="9">9</a>Dal mezzogiorno avanza l'uragano e il freddo dal settentrione.</span> <span class="verse"><a name="10">10</a>Al soffio di Dio si forma il ghiaccio e la distesa dell'acqua si congela.</span> <span class="verse"><a name="11">11</a>Carica di umidità le nuvole e le nubi ne diffondono le folgori.</span> <span class="verse"><a name="12">12</a>Egli le fa vagare dappertutto secondo i suoi ordini, perché eseguiscano quanto comanda loro sul mondo intero.</span> <span class="verse"><a name="13">13</a>Le manda o per castigo della terra o in segno di bontà.</span> <span class="verse"><a name="14">14</a>Porgi l'orecchio a questo, Giobbe, soffèrmati e considera le meraviglie di Dio.</span> <span class="verse"><a name="15">15</a>Sai tu come Dio le diriga e come la sua nube produca il lampo?</span> <span class="verse"><a name="16">16</a>Conosci tu come la nube si libri in aria, i prodigi di colui che tutto sa?</span> <span class="verse"><a name="17">17</a>Come le tue vesti siano calde quando non soffia l'austro e la terra riposa?</span> <span class="verse"><a name="18">18</a>Hai tu forse disteso con lui il firmamento, solido come specchio di metallo fuso?</span> <span class="verse"><a name="19">19</a>Insegnaci che cosa dobbiamo dirgli. Noi non parleremo per l'oscurità.</span> <span class="verse"><a name="20">20</a>Gli si può forse ordinare: Parlerò io?. O un uomo può dire che è sopraffatto?</span> <span class="verse"><a name="21">21</a>Ora diventa invisibile la luce, oscurata in mezzo alle nubi: ma tira il vento e le spazza via.</span> <span class="verse"><a name="22">22</a>Dal nord giunge un aureo chiarore, intorno a Dio è tremenda maestà.</span> <span class="verse"><a name="23">23</a>L}Onnipotente noi non lo possiamo raggiungere, sublime in potenza e rettitudine e grande per giustizia: egli non ha da rispondere.</span> <span class="verse"><a name="24">24</a>Perciò gli uomini lo temono: a lui la venerazione di tutti i saggi di mente.</span> </p></div</div></div></body></html>