<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/job/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/job">Job</a> &gt <strong>Chapter 27</strong></div><p><span class="verse"><a name="1">1</a>Giobbe continuò a dire:</span> <span class="verse"><a name="2">2</a>Per la vita di Dio, che mi ha privato del mio diritto, per l'Onnipotente che mi ha amareggiato l'animo,</span> <span class="verse"><a name="3">3</a>finché ci sarà in me un soffio di vita, e l'alito di Dio nelle mie narici,</span> <span class="verse"><a name="4">4</a>mai le mie labbra diranno falsità e la mia lingua mai pronunzierà menzogna!</span> <span class="verse"><a name="5">5</a>Lungi da me che io mai vi dia ragione; fino alla morte non rinunzierò alla mia integrità.</span> <span class="verse"><a name="6">6</a>Mi terrò saldo nella mia giustizia senza cedere, la mia coscienza non mi rimprovera nessuno dei miei giorni.</span> <span class="verse"><a name="7">7</a>Sia trattato come reo il mio nemico e il mio avversario come un ingiusto.</span> <span class="verse"><a name="8">8</a>Che cosa infatti può sperare l'empio, quando finirà, quando Dio gli toglierà la vita?</span> <span class="verse"><a name="9">9</a>Ascolterà forse Dio il suo grido, quando la sventura piomberà su di lui?</span> <span class="verse"><a name="10">10</a>Porrà forse la sua compiacenza nell'Onnipotente? Potrà forse invocare Dio in ogni momento?</span> <span class="verse"><a name="11">11</a>Io vi mostrerò la mano di Dio, non vi celerò i pensieri dell'Onnipotente.</span> <span class="verse"><a name="12">12</a>Ecco, voi tutti lo vedete; perché dunque vi perdete in cose vane?</span> <span class="verse"><a name="13">13</a>Questa è la sorte che Dio riserva al malvagio e la porzione che i violenti ricevono dall'Onnipotente.</span> <span class="verse"><a name="14">14</a>Se ha molti figli, saranno per la spada e i suoi discendenti non avranno pane da sfamarsi;</span> <span class="verse"><a name="15">15</a>i superstiti li seppellirà la peste e le loro vedove non faranno lamento.</span> <span class="verse"><a name="16">16</a>Se ammassa argento come la polvere e come fango si prepara vesti:</span> <span class="verse"><a name="17">17</a>egli le prepara, ma il giusto le indosserà e l'argento lo spartirà l'innocente.</span> <span class="verse"><a name="18">18</a>Ha costruito la casa come fragile nido e come una capanna fatta da un guardiano.</span> <span class="verse"><a name="19">19</a>Si corica ricco, ma per l'ultima volta, quando apre gli occhi, non avrà più nulla.</span> <span class="verse"><a name="20">20</a>Di giorno il terrore lo assale, di notte se lo rapisce il turbine;</span> <span class="verse"><a name="21">21</a>il vento d'oriente lo solleva e se ne va, lo strappa lontano dal suo posto.</span> <span class="verse"><a name="22">22</a>Dio lo bersaglia senza pietà; tenta di sfuggire alla sua mano.</span> <span class="verse"><a name="23">23</a>Si battono le mani contro di lui e si fischia su di lui dal luogo dove abita.</span> </p></div</div></div></body></html>