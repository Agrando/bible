<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/job/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/job">Job</a> &gt <strong>Chapter 10</strong></div><p><span class="verse"><a name="1">1</a>Stanco io sono della mia vita! Darò libero sfogo al mio lamento, parlerò nell'amarezza del mio cuore.</span> <span class="verse"><a name="2">2</a>Dirò a Dio: Non condannarmi! Fammi sapere perché mi sei avversario.</span> <span class="verse"><a name="3">3</a>E' forse bene per te opprimermi, disprezzare l'opera delle tue mani e favorire i progetti dei malvagi?</span> <span class="verse"><a name="4">4</a>Hai tu forse occhi di carne o anche tu vedi come l'uomo?</span> <span class="verse"><a name="5">5</a>Sono forse i tuoi giorni come i giorni di un uomo, i tuoi anni come i giorni di un mortale,</span> <span class="verse"><a name="6">6</a>perché tu debba scrutare la mia colpa e frugare il mio peccato,</span> <span class="verse"><a name="7">7</a>pur sapendo ch'io non sono colpevole e che nessuno mi può liberare dalla tua mano?</span> <span class="verse"><a name="8">8</a>Le tue mani mi hanno plasmato e mi hanno fatto integro in ogni parte; vorresti ora distruggermi?</span> <span class="verse"><a name="9">9</a>Ricordati che come argilla mi hai plasmato e in polvere mi farai tornare.</span> <span class="verse"><a name="10">10</a>Non m'hai colato forse come latte e fatto accagliare come cacio?</span> <span class="verse"><a name="11">11</a>Di pelle e di carne mi hai rivestito, d'ossa e di nervi mi hai intessuto.</span> <span class="verse"><a name="12">12</a>Vita e benevolenza tu mi hai concesso e la tua premura ha custodito il mio spirito.</span> <span class="verse"><a name="13">13</a>Eppure, questo nascondevi nel cuore, so che questo avevi nel pensiero!</span> <span class="verse"><a name="14">14</a>Tu mi sorvegli, se pecco, e non mi lasci impunito per la mia colpa.</span> <span class="verse"><a name="15">15</a>Se sono colpevole, guai a me! Se giusto, non oso sollevare la testa, sazio d'ignominia, come sono, ed ebbro di miseria.</span> <span class="verse"><a name="16">16</a>Se la sollevo, tu come un leopardo mi dai la caccia e torni a compiere prodigi contro di me,</span> <span class="verse"><a name="17">17</a>su di me rinnovi i tuoi attacchi, contro di me aumenti la tua ira e truppe sempre fresche mi assalgono.</span> <span class="verse"><a name="18">18</a>Perché tu mi hai tratto dal seno materno? Fossi morto e nessun occhio m'avesse mai visto!</span> <span class="verse"><a name="19">19</a>Sarei come se non fossi mai esistito; dal ventre sarei stato portato alla tomba!</span> <span class="verse"><a name="20">20</a>E non son poca cosa i giorni della mia vita? Lasciami, sì ch'io possa respirare un poco</span> <span class="verse"><a name="21">21</a>prima che me ne vada, senza ritornare, verso la terra delle tenebre e dell'ombra di morte,</span> <span class="verse"><a name="22">22</a>terra di caligine e di disordine, dove la luce è come le tenebre.</span> </p></div</div></div></body></html>