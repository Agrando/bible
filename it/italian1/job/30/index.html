<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/job/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/job">Job</a> &gt <strong>Chapter 30</strong></div><p><span class="verse"><a name="1">1</a>Ora invece si ridono di me i più giovani di me in età, i cui padri non avrei degnato di mettere tra i cani del mio gregge.</span> <span class="verse"><a name="2">2</a>Anche la forza delle loro mani a che mi giova? Hanno perduto ogni vigore;</span> <span class="verse"><a name="3">3</a>disfatti dalla indigenza e dalla fame, brucano per l'arido deserto,</span> <span class="verse"><a name="4">4</a>da lungo tempo regione desolata, raccogliendo l'erba salsa accanto ai cespugli e radici di ginestra per loro cibo.</span> <span class="verse"><a name="5">5</a>Cacciati via dal consorzio umano, a loro si grida dietro come al ladro;</span> <span class="verse"><a name="6">6</a>sì che dimorano in valli orrende, nelle caverne della terra e nelle rupi.</span> <span class="verse"><a name="7">7</a>In mezzo alle macchie urlano e sotto i roveti si adunano;</span> <span class="verse"><a name="8">8</a>razza ignobile, anzi razza senza nome, sono calpestati più della terra.</span> <span class="verse"><a name="9">9</a>Ora io sono la loro canzone, sono diventato la loro favola!</span> <span class="verse"><a name="10">10</a>Hanno orrore di me e mi schivano e non si astengono dallo sputarmi in faccia!</span> <span class="verse"><a name="11">11</a>Poiché egli ha allentato il mio arco e mi ha abbattuto, essi han rigettato davanti a me ogni freno.</span> <span class="verse"><a name="12">12</a>A destra insorge la ragazzaglia; smuovono i miei passi e appianano la strada contro di me per perdermi.</span> <span class="verse"><a name="13">13</a>Hanno demolito il mio sentiero, cospirando per la mia disfatta e nessuno si oppone a loro.</span> <span class="verse"><a name="14">14</a>Avanzano come attraverso una larga breccia, sbucano in mezzo alle macerie.</span> <span class="verse"><a name="15">15</a>I terrori si sono volti contro di me; si è dileguata, come vento, la mia grandezza e come nube è passata la mia felicità.</span> <span class="verse"><a name="16">16</a>Ora mi consumo e mi colgono giorni d'afflizione.</span> <span class="verse"><a name="17">17</a>Di notte mi sento trafiggere le ossa e i dolori che mi rodono non mi danno riposo.</span> <span class="verse"><a name="18">18</a>A gran forza egli mi afferra per la veste, mi stringe per l'accollatura della mia tunica.</span> <span class="verse"><a name="19">19</a>Mi ha gettato nel fango: son diventato polvere e cenere.</span> <span class="verse"><a name="20">20</a>Io grido a te, ma tu non mi rispondi, insisto, ma tu non mi dai retta.</span> <span class="verse"><a name="21">21</a>Tu sei un duro avversario verso di me e con la forza delle tue mani mi perseguiti;</span> <span class="verse"><a name="22">22</a>mi sollevi e mi poni a cavallo del vento e mi fai sballottare dalla bufera.</span> <span class="verse"><a name="23">23</a>So bene che mi conduci alla morte, alla casa dove si riunisce ogni vivente.</span> <span class="verse"><a name="24">24</a>Ma qui nessuno tende la mano alla preghiera, né per la sua sventura invoca aiuto.</span> <span class="verse"><a name="25">25</a>Non ho pianto io forse con chi aveva i giorni duri e non mi sono afflitto per l'indigente?</span> <span class="verse"><a name="26">26</a>Eppure aspettavo il bene ed è venuto il male, aspettavo la luce ed è venuto il buio.</span> <span class="verse"><a name="27">27</a>Le mie viscere ribollono senza posa e giorni d'affanno mi assalgono.</span> <span class="verse"><a name="28">28</a>Avanzo con il volto scuro, senza conforto, nell'assemblea mi alzo per invocare aiuto.</span> <span class="verse"><a name="29">29</a>Sono divenuto fratello degli sciacalli e compagno degli struzzi.</span> <span class="verse"><a name="30">30</a>La mia pelle si è annerita, mi si stacca e le mie ossa bruciano dall'arsura.</span> <span class="verse"><a name="31">31</a>La mia cetra serve per lamenti e il mio flauto per la voce di chi piange.</span> </p></div</div></div></body></html>