<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/job/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/job">Job</a> &gt <strong>Chapter 6</strong></div><p><span class="verse"><a name="1">1</a>Allora Giobbe rispose:</span> <span class="verse"><a name="2">2</a>Se ben si pesasse il mio cruccio e sulla stessa bilancia si ponesse la mia sventura...</span> <span class="verse"><a name="3">3</a>certo sarebbe più pesante della sabbia del mare! Per questo temerarie sono state le mie parole,</span> <span class="verse"><a name="4">4</a>perché le saette dell'Onnipotente mi stanno infitte, sì che il mio spirito ne beve il veleno e terrori immani mi si schierano contro!</span> <span class="verse"><a name="5">5</a>Raglia forse il somaro con l'erba davanti o muggisce il bue sopra il suo foraggio?</span> <span class="verse"><a name="6">6</a>Si mangia forse un cibo insipido, senza sale? O che gusto c'è nell'acqua di malva?</span> <span class="verse"><a name="7">7</a>Ciò che io ricusavo di toccare questo è il ributtante mio cibo!</span> <span class="verse"><a name="8">8</a>Oh, mi accadesse quello che invoco, e Dio mi concedesse quello che spero!</span> <span class="verse"><a name="9">9</a>Volesse Dio schiacciarmi, stendere la mano e sopprimermi!</span> <span class="verse"><a name="10">10</a>Ciò sarebbe per me un qualche conforto e gioirei, pur nell'angoscia senza pietà, per non aver rinnegato i decreti del Santo.</span> <span class="verse"><a name="11">11</a>Qual la mia forza, perché io possa durare, o qual la mia fine, perché prolunghi la vita?</span> <span class="verse"><a name="12">12</a>La mia forza è forza di macigni? La mia carne è forse di bronzo?</span> <span class="verse"><a name="13">13</a>Non v'è proprio aiuto per me? Ogni soccorso mi è precluso?</span> <span class="verse"><a name="14">14</a>A chi è sfinito è dovuta pietà dagli amici, anche se ha abbandonato il timore di Dio.</span> <span class="verse"><a name="15">15</a>I miei fratelli mi hanno deluso come un torrente, sono dileguati come i torrenti delle valli,</span> <span class="verse"><a name="16">16</a>i quali sono torbidi per lo sgelo, si gonfiano allo sciogliersi della neve,</span> <span class="verse"><a name="17">17</a>ma al tempo della siccità svaniscono e all'arsura scompaiono dai loro letti.</span> <span class="verse"><a name="18">18</a>Deviano dalle loro piste le carovane, avanzano nel deserto e vi si perdono;</span> <span class="verse"><a name="19">19</a>le carovane di Tema guardano là, i viandanti di Saba sperano in essi:</span> <span class="verse"><a name="20">20</a>ma rimangono delusi d'avere sperato, giunti fin là, ne restano confusi.</span> <span class="verse"><a name="21">21</a>Così ora voi siete per me: vedete che faccio orrore e vi prende paura.</span> <span class="verse"><a name="22">22</a>Vi ho detto forse: Datemi qualcosa o dei vostri beni fatemi un regalo</span> <span class="verse"><a name="23">23</a>o liberatemi dalle mani di un nemico o dalle mani dei violenti riscattatemi?</span> <span class="verse"><a name="24">24</a>Istruitemi e allora io tacerò, fatemi conoscere in che cosa ho sbagliato.</span> <span class="verse"><a name="25">25</a>Che hanno di offensivo le giuste parole? Ma che cosa dimostra la prova che viene da voi?</span> <span class="verse"><a name="26">26</a>Forse voi pensate a confutare parole, e come sparsi al vento stimate i detti di un disperato!</span> <span class="verse"><a name="27">27</a>Anche sull'orfano gettereste la sorte e a un vostro amico scavereste la fossa.</span> <span class="verse"><a name="28">28</a>Ma ora degnatevi di volgervi verso di me: davanti a voi non mentirò.</span> <span class="verse"><a name="29">29</a>Su, ricredetevi: non siate ingiusti! Ricredetevi; la mia giustizia è ancora qui!</span> <span class="verse"><a name="30">30</a>C'è forse iniquità sulla mia lingua o il mio palato non distingue più le sventure?</span> </p></div</div></div></body></html>