<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/job/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/job">Job</a> &gt <strong>Chapter 24</strong></div><p><span class="verse"><a name="1">1</a>Perché l'Onnipotente non si riserva i suoi tempi e i suoi fedeli non vedono i suoi giorni?</span> <span class="verse"><a name="2">2</a>I malvagi spostano i confini, rubano le greggi e le menano al pascolo;</span> <span class="verse"><a name="3">3</a>portano via l'asino degli orfani, prendono in pegno il bue della vedova.</span> <span class="verse"><a name="4">4</a>Spingono i poveri fuori strada, tutti i miseri del paese vanno a nascondersi.</span> <span class="verse"><a name="5">5</a>Eccoli, come ònagri nel deserto escono per il lavoro; di buon mattino vanno in cerca di vitto; la steppa offre loro cibo per i figli.</span> <span class="verse"><a name="6">6</a>Mietono nel campo non loro; racimolano la vigna del malvagio.</span> <span class="verse"><a name="7">7</a>Nudi passan la notte, senza panni, non hanno da coprirsi contro il freddo.</span> <span class="verse"><a name="8">8</a>Dagli scrosci dei monti sono bagnati, per mancanza di rifugi si aggrappano alle rocce.</span> <span class="verse"><a name="9">9</a>Rapiscono con violenza l'orfano e prendono in pegno ciò che copre il povero.</span> <span class="verse"><a name="10">10</a>Ignudi se ne vanno, senza vesti e affamati portano i covoni.</span> <span class="verse"><a name="11">11</a>Tra i filari frangono le olive, pigiano l'uva e soffrono la sete.</span> <span class="verse"><a name="12">12</a>Dalla città si alza il gemito dei moribondi e l'anima dei feriti grida aiuto: Dio non presta attenzione alle loro preghiere.</span> <span class="verse"><a name="13">13</a>Altri odiano la luce, non ne vogliono riconoscere le vie né vogliono batterne i sentieri.</span> <span class="verse"><a name="14">14</a>Quando non c'è luce, si alza l'omicida per uccidere il misero e il povero; nella notte si aggira il ladro e si mette un velo sul volto.</span> <span class="verse"><a name="15">15</a>L'occhio dell'adultero spia il buio e pensa: Nessun occhio mi osserva!.</span> <span class="verse"><a name="16">16</a>Nelle tenebre forzano le case, di giorno se ne stanno nascosti: non vogliono saperne della luce;</span> <span class="verse"><a name="17">17</a>l'alba è per tutti loro come spettro di morte; quando schiarisce, provano i terrori del buio fondo.</span> <span class="verse"><a name="18">18</a>Fuggono veloci di fronte al giorno; maledetta è la loro porzione di campo sulla terra, non si volgono più per la strada delle vigne.</span> <span class="verse"><a name="19">19</a>Come siccità e calore assorbono le acque nevose, così la morte rapisce il peccatore.</span> <span class="verse"><a name="20">20</a>Il seno che l'ha portato lo dimentica, i vermi ne fanno la loro delizia, non se ne conserva la memoria ed è troncata come un albero l'iniquità.</span> <span class="verse"><a name="21">21</a>Egli maltratta la sterile che non genera e non fa del bene alla vedova.</span> <span class="verse"><a name="22">22</a>Ma egli con la sua forza trascina i potenti, sorge quando più non può contare sulla vita.</span> <span class="verse"><a name="23">23</a>Anche Dio gli concede sicurezza ed egli sta saldo, ma i suoi occhi sono sopra la sua condotta.</span> <span class="verse"><a name="24">24</a>Salgono in alto per un poco, poi non sono più, sono buttati giù come tutti i mortali, falciati come la testa di una spiga.</span> <span class="verse"><a name="25">25</a>Non è forse così? Chi può smentirmi e ridurre a nulla le mie parole?</span> </p></div</div></div></body></html>