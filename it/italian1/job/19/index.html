<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/job/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/job">Job</a> &gt <strong>Chapter 19</strong></div><p><span class="verse"><a name="1">1</a>Giobbe allora rispose:</span> <span class="verse"><a name="2">2</a>Fino a quando mi tormenterete e mi opprimerete con le vostre parole?</span> <span class="verse"><a name="3">3</a>Son dieci volte che mi insultate e mi maltrattate senza pudore.</span> <span class="verse"><a name="4">4</a>E' poi vero che io abbia mancato e che persista nel mio errore?</span> <span class="verse"><a name="5">5</a>Non è forse vero che credete di vincere contro di me, rinfacciandomi la mia abiezione?</span> <span class="verse"><a name="6">6</a>Sappiate dunque che Dio mi ha piegato e mi ha avviluppato nella sua rete.</span> <span class="verse"><a name="7">7</a>Ecco, grido contro la violenza, ma non ho risposta, chiedo aiuto, ma non c'è giustizia!</span> <span class="verse"><a name="8">8</a>Mi ha sbarrato la strada perché non passi e sul mio sentiero ha disteso le tenebre.</span> <span class="verse"><a name="9">9</a>Mi ha spogliato della mia gloria e mi ha tolto dal capo la corona.</span> <span class="verse"><a name="10">10</a>Mi ha disfatto da ogni parte e io sparisco, mi ha strappato, come un albero, la speranza.</span> <span class="verse"><a name="11">11</a>Ha acceso contro di me la sua ira e mi considera come suo nemico.</span> <span class="verse"><a name="12">12</a>Insieme sono accorse le sue schiere e si sono spianata la strada contro di me; hanno posto l'assedio intorno alla mia tenda.</span> <span class="verse"><a name="13">13</a>I miei fratelli si sono allontanati da me, persino gli amici mi si sono fatti stranieri.</span> <span class="verse"><a name="14">14</a>Scomparsi sono vicini e conoscenti, mi hanno dimenticato gli ospiti di casa;</span> <span class="verse"><a name="15">15</a>da estraneo mi trattano le mie ancelle, un forestiero sono ai loro occhi.</span> <span class="verse"><a name="16">16</a>Chiamo il mio servo ed egli non risponde, devo supplicarlo con la mia bocca.</span> <span class="verse"><a name="17">17</a>Il mio fiato è ripugnante per mia moglie e faccio schifo ai figli di mia madre.</span> <span class="verse"><a name="18">18</a>Anche i monelli hanno ribrezzo di me: se tento d'alzarmi, mi danno la baia.</span> <span class="verse"><a name="19">19</a>Mi hanno in orrore tutti i miei confidenti: quelli che amavo si rivoltano contro di me.</span> <span class="verse"><a name="20">20</a>Alla pelle si attaccano le mie ossa e non è salva che la pelle dei miei denti.</span> <span class="verse"><a name="21">21</a>Pietà, pietà di me, almeno voi miei amici, perché la mano di Dio mi ha percosso!</span> <span class="verse"><a name="22">22</a>Perché vi accanite contro di me, come Dio, e non siete mai sazi della mia carne?</span> <span class="verse"><a name="23">23</a>Oh, se le mie parole si scrivessero, se si fissassero in un libro,</span> <span class="verse"><a name="24">24</a>fossero impresse con stilo di ferro sul piombo, per sempre s'incidessero sulla roccia!</span> <span class="verse"><a name="25">25</a>Io lo so che il mio Vendicatore è vivo e che, ultimo, si ergerà sulla polvere!</span> <span class="verse"><a name="26">26</a>Dopo che questa mia pelle sarà distrutta, senza la mia carne, vedrò Dio.</span> <span class="verse"><a name="27">27</a>Io lo vedrò, io stesso, e i miei occhi lo contempleranno non da straniero. Le mie viscere si consumano dentro di me.</span> <span class="verse"><a name="28">28</a>Poiché dite: Come lo perseguitiamo noi, se la radice del suo danno è in lui?,</span> <span class="verse"><a name="29">29</a>temete per voi la spada, poiché punitrice d'iniquità è la spada, affinché sappiate che c'è un giudice.</span> </p></div</div></div></body></html>