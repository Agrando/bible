<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/job/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/job">Job</a> &gt <strong>Chapter 21</strong></div><p><span class="verse"><a name="1">1</a>Giobbe rispose:</span> <span class="verse"><a name="2">2</a>Ascoltate bene la mia parola e sia questo almeno il conforto che mi date.</span> <span class="verse"><a name="3">3</a>Tollerate che io parli e, dopo il mio parlare, deridetemi pure.</span> <span class="verse"><a name="4">4</a>Forse io mi lamento di un uomo? E perché non dovrei perder la pazienza?</span> <span class="verse"><a name="5">5</a>Statemi attenti e resterete stupiti, mettetevi la mano sulla bocca.</span> <span class="verse"><a name="6">6</a>Se io ci penso, ne sono turbato e la mia carne è presa da un brivido.</span> <span class="verse"><a name="7">7</a>Perché vivono i malvagi, invecchiano, anzi sono potenti e gagliardi?</span> <span class="verse"><a name="8">8</a>La loro prole prospera insieme con essi, i loro rampolli crescono sotto i loro occhi.</span> <span class="verse"><a name="9">9</a>Le loro case sono tranquille e senza timori; il bastone di Dio non pesa su di loro.</span> <span class="verse"><a name="10">10</a>Il loro toro feconda e non falla, la vacca partorisce e non abortisce.</span> <span class="verse"><a name="11">11</a>Mandano fuori, come un gregge, i loro ragazzi e i loro figli saltano in festa.</span> <span class="verse"><a name="12">12</a>Cantano al suono di timpani e di cetre, si divertono al suono delle zampogne.</span> <span class="verse"><a name="13">13</a>Finiscono nel benessere i loro giorni e scendono tranquilli negli inferi.</span> <span class="verse"><a name="14">14</a>Eppure dicevano a Dio: Allontanati da noi, non vogliamo conoscer le tue vie.</span> <span class="verse"><a name="15">15</a>Chi è l'Onnipotente, perché dobbiamo servirlo? E che ci giova pregarlo?.</span> <span class="verse"><a name="16">16</a>Non hanno forse in mano il loro benessere? Il consiglio degli empi non è lungi da lui?</span> <span class="verse"><a name="17">17</a>Quante volte si spegne la lucerna degli empi, o la sventura piomba su di loro, e infliggerà loro castighi con ira?</span> <span class="verse"><a name="18">18</a>Diventano essi come paglia di fronte al vento o come pula in preda all'uragano?</span> <span class="verse"><a name="19">19</a>Dio serba per i loro figli il suo castigo.... Ma lo faccia pagare piuttosto a lui stesso e lo senta!</span> <span class="verse"><a name="20">20</a>Veda con i suoi occhi la sua rovina e beva dell'ira dell'Onnipotente!</span> <span class="verse"><a name="21">21</a>Che cosa gli importa infatti della sua casa dopo di sé, quando il numero dei suoi mesi è finito?</span> <span class="verse"><a name="22">22</a>S'insegna forse la scienza a Dio, a lui che giudica gli esseri di lassù?</span> <span class="verse"><a name="23">23</a>Uno muore in piena salute, tutto tranquillo e prospero;</span> <span class="verse"><a name="24">24</a>i suoi fianchi sono coperti di grasso e il midollo delle sue ossa è ben nutrito.</span> <span class="verse"><a name="25">25</a>Un altro muore con l'amarezza in cuore senza aver mai gustato il bene.</span> <span class="verse"><a name="26">26</a>Nella polvere giacciono insieme e i vermi li ricoprono.</span> <span class="verse"><a name="27">27</a>Ecco, io conosco i vostri pensieri e gli iniqui giudizi che fate contro di me!</span> <span class="verse"><a name="28">28</a>Infatti, voi dite: Dov'è la casa del prepotente, dove sono le tende degli empi?.</span> <span class="verse"><a name="29">29</a>Non avete interrogato quelli che viaggiano? Non potete negare le loro prove,</span> <span class="verse"><a name="30">30</a>che nel giorno della sciagura è risparmiato il malvagio e nel giorno dell'ira egli la scampa.</span> <span class="verse"><a name="31">31</a>Chi gli rimprovera in faccia la sua condotta e di quel che ha fatto chi lo ripaga?</span> <span class="verse"><a name="32">32</a>Egli sarà portato al sepolcro, sul suo tumulo si veglia</span> <span class="verse"><a name="33">33</a>e gli sono lievi le zolle della tomba. Trae dietro di sé tutti gli uomini e innanzi a sé una folla senza numero.</span> <span class="verse"><a name="34">34</a>Perché dunque mi consolate invano, mentre delle vostre risposte non resta che inganno?</span> </p></div</div></div></body></html>