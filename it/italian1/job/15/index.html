<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/job/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/job">Job</a> &gt <strong>Chapter 15</strong></div><p><span class="verse"><a name="1">1</a>Elifaz il Temanita prese a dire:</span> <span class="verse"><a name="2">2</a>Potrebbe il saggio rispondere con ragioni campate in aria e riempirsi il ventre di vento d'oriente?</span> <span class="verse"><a name="3">3</a>Si difende egli con parole senza costrutto e con discorsi inutili?</span> <span class="verse"><a name="4">4</a>Tu anzi distruggi la religione e abolisci la preghiera innanzi a Dio.</span> <span class="verse"><a name="5">5</a>Sì, la tua malizia suggerisce alla tua bocca e scegli il linguaggio degli astuti.</span> <span class="verse"><a name="6">6</a>Non io, ma la tua bocca ti condanna e le tue labbra attestano contro di te.</span> <span class="verse"><a name="7">7</a>Sei forse tu il primo uomo che è nato, o, prima dei monti, sei venuto al mondo?</span> <span class="verse"><a name="8">8</a>Hai avuto accesso ai segreti consigli di Dio e ti sei appropriata tu solo la sapienza?</span> <span class="verse"><a name="9">9</a>Che cosa sai tu che noi non sappiamo? Che cosa capisci che da noi non si comprenda?</span> <span class="verse"><a name="10">10</a>Anche fra di noi c'è il vecchio e c'è il canuto più di tuo padre, carico d'anni.</span> <span class="verse"><a name="11">11</a>Poca cosa sono per te le consolazioni di Dio e una parola moderata a te rivolta?</span> <span class="verse"><a name="12">12</a>Perché il tuo cuore ti trasporta e perché fanno cenni i tuoi occhi,</span> <span class="verse"><a name="13">13</a>quando volgi contro Dio il tuo animo e fai uscire tali parole dalla tua bocca?</span> <span class="verse"><a name="14">14</a>Che cos'è l'uomo perché si ritenga puro, perché si dica giusto un nato di donna?</span> <span class="verse"><a name="15">15</a>Ecco, neppure dei suoi santi egli ha fiducia e i cieli non sono puri ai suoi occhi;</span> <span class="verse"><a name="16">16</a>quanto meno un essere abominevole e corrotto, l'uomo, che beve l'iniquità come acqua.</span> <span class="verse"><a name="17">17</a>Voglio spiegartelo, ascoltami, ti racconterò quel che ho visto,</span> <span class="verse"><a name="18">18</a>quello che i saggi riferiscono, non celato ad essi dai loro padri;</span> <span class="verse"><a name="19">19</a>a essi soli fu concessa questa terra, né straniero alcuno era passato in mezzo a loro.</span> <span class="verse"><a name="20">20</a>Per tutti i giorni della vita il malvagio si tormenta; sono contati gli anni riservati al violento.</span> <span class="verse"><a name="21">21</a>Voci di spavento gli risuonano agli orecchi e in piena pace si vede assalito dal predone.</span> <span class="verse"><a name="22">22</a>Non crede di potersi sottrarre alle tenebre, egli si sente destinato alla spada.</span> <span class="verse"><a name="23">23</a>Destinato in pasto agli avvoltoi, sa che gli è preparata la rovina.</span> <span class="verse"><a name="24">24</a>Un giorno tenebroso lo spaventa, la miseria e l'angoscia l'assalgono come un re pronto all'attacco,</span> <span class="verse"><a name="25">25</a>perché ha steso contro Dio la sua mano, ha osato farsi forte contro l'Onnipotente;</span> <span class="verse"><a name="26">26</a>correva contro di lui a testa alta, al riparo del curvo spessore del suo scudo;</span> <span class="verse"><a name="27">27</a>poiché aveva la faccia coperta di grasso e pinguedine intorno ai suoi fianchi.</span> <span class="verse"><a name="28">28</a>Avrà dimora in città diroccate, in case dove non si abita più, destinate a diventare macerie.</span> <span class="verse"><a name="29">29</a>Non arricchirà, non durerà la sua fortuna, non metterà radici sulla terra.</span> <span class="verse"><a name="30">30</a>Alle tenebre non sfuggirà, la vampa seccherà i suoi germogli e dal vento sarà involato il suo frutto.</span> <span class="verse"><a name="31">31</a>Non confidi in una vanità fallace, perché sarà una rovina.</span> <span class="verse"><a name="32">32</a>La sua fronda sarà tagliata prima del tempo e i suoi rami non rinverdiranno più.</span> <span class="verse"><a name="33">33</a>Sarà spogliato come vigna della sua uva ancor acerba e getterà via come ulivo i suoi fiori,</span> <span class="verse"><a name="34">34</a>poiché la stirpe dell'empio è sterile e il fuoco divora le tende dell'uomo venale.</span> <span class="verse"><a name="35">35</a>Concepisce malizia e genera sventura e nel suo seno alleva delusione.</span> </p></div</div></div></body></html>