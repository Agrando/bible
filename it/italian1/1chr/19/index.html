<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/1chr/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/1chr">1 Chronicles</a> &gt <strong>Chapter 19</strong></div><p><span class="verse"><a name="1">1</a>Dopo, morì Nacas re degli Ammoniti; al suo posto divenne re suo figlio.</span> <span class="verse"><a name="2">2</a>Davide disse: Userò benevolenza con Canun figlio di Nacas, perché anche suo padre è stato benevolo con me. Davide mandò messaggeri per consolarlo della morte di suo padre. I ministri di Davide andarono nella regione degli Ammoniti da Canun per consolarlo.</span> <span class="verse"><a name="3">3</a>Ma i capi degli Ammoniti dissero a Canun: Forse Davide intende onorare tuo padre ai tuoi occhi mandandoti consolatori? Questi suoi ministri non sono venuti forse da te per spiare, per informarsi e per esplorare la regione?.</span> <span class="verse"><a name="4">4</a>Canun allora prese i ministri di Davide, li fece radere, tagliò a metà le loro vesti fino alle natiche e li rimandò.</span> <span class="verse"><a name="5">5</a>Alcuni vennero a riferire a Davide la sorte di quegli uomini. Poiché costoro si vergognavano moltissimo, il re mandò ad incontrarli con questo messaggio: Rimanete in Gerico finché non sia cresciuta la vostra barba; allora ritornerete.</span> <span class="verse"><a name="6">6</a>Gli Ammoniti, accortisi di essersi inimicati Davide, mandarono, essi e Canun, mille talenti d'argento per assoldare carri e cavalieri nel paese dei due fiumi, in Aram Maaca e in Zoba.</span> <span class="verse"><a name="7">7</a>Assoldarono trentaduemila carri e il re di Maaca con le sue truppe. Questi vennero e si accamparono di fronte a Màdaba; frattanto gli Ammoniti si erano radunati dalle loro città e si erano mossi per la guerra.</span> <span class="verse"><a name="8">8</a>Quando Davide lo venne a sapere, mandò Ioab con tutto il gruppo dei prodi.</span> <span class="verse"><a name="9">9</a>Gli Ammoniti uscirono per disporsi a battaglia davanti alla città mentre i re alleati stavano da parte nella campagna.</span> <span class="verse"><a name="10">10</a>Ioab si accorse che la battaglia gli si profilava di fronte e alle spalle. Egli scelse i migliori di Israele e li schierò contro gli Aramei.</span> <span class="verse"><a name="11">11</a>Affidò il resto dell'esercito ad Abisài suo fratello che lo schierò contro gli Ammoniti.</span> <span class="verse"><a name="12">12</a>E gli disse: Se gli Aramei prevarranno su di me, mi verrai in aiuto; se invece gli Ammoniti prevarranno su di te, io ti verrò in aiuto.</span> <span class="verse"><a name="13">13</a>Coraggio, dimostriamoci forti per il nostro popolo e per le città del nostro Dio; il Signore faccia ciò che gli piacerà.</span> <span class="verse"><a name="14">14</a>Ioab con i suoi mosse verso gli Aramei per combatterli, ma essi fuggirono davanti a lui.</span> <span class="verse"><a name="15">15</a>Anche gli Ammoniti, visto che gli Aramei si erano dati alla fuga, fuggirono di fronte ad Abisài fratello di Ioab, rientrando in città. Ioab allora tornò in Gerusalemme.</span> <span class="verse"><a name="16">16</a>Gli Aramei, visto che erano stati battuti dagli Israeliti, mandarono messaggeri e fecero venire gli Aramei d'Oltrefiume; li comandava Sofach, capo dell'esercito di Hadad-Ezer.</span> <span class="verse"><a name="17">17</a>Quando ciò fu riferito a Davide, egli radunò tutto Israele e attraversò il Giordano. Li raggiunse e si schierò davanti a loro; Davide si dispose per la battaglia contro gli Aramei, che l'attaccarono.</span> <span class="verse"><a name="18">18</a>Gli Aramei fuggirono di fronte agli Israeliti. Davide uccise, degli Aramei, settemila cavalieri e quarantamila fanti; uccise anche Sofach capo dell'esercito.</span> <span class="verse"><a name="19">19</a>Gli uomini di Hadad-Ezer, visto che erano stati battuti dagli Israeliti, fecero la pace con Davide e si sottomisero a lui. Gli Aramei non vollero più recare aiuto agli Ammoniti.</span> </p></div</div></div></body></html>