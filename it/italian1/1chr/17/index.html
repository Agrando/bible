<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/1chr/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/1chr">1 Chronicles</a> &gt <strong>Chapter 17</strong></div><p><span class="verse"><a name="1">1</a>Una volta stabilitosi in casa, Davide disse al profeta Natan: Ecco, io abito una casa di cedro mentre l'arca dell'alleanza del Signore sta sotto una tenda.</span> <span class="verse"><a name="2">2</a>Natan rispose a Davide: Fà quanto desideri in cuor tuo, perché Dio è con te.</span> <span class="verse"><a name="3">3</a>Ora in quella medesima notte questa parola di Dio fu rivolta a Natan:</span> <span class="verse"><a name="4">4</a>Và a riferire a Davide mio servo: Dice il Signore: Tu non mi costruirai la casa per la mia dimora.</span> <span class="verse"><a name="5">5</a>Difatti io non ho mai abitato in una casa da quando feci uscire Israele dall'Egitto fino ad oggi. Io passai da una tenda all'altra e da una dimora all'altra.</span> <span class="verse"><a name="6">6</a>Durante tutto il tempo in cui ho camminato insieme con tutto Israele non ho mai detto a qualcuno dei Giudici, ai quali avevo ordinato di pascere il mio popolo: Perché non mi avete costruito una casa di cedro?</span> <span class="verse"><a name="7">7</a>Ora, riferirai al mio servo Davide: Dice il Signore degli eserciti: Io ti ho preso dal pascolo, mentre seguivi il gregge, per costituirti principe sul mio popolo Israele.</span> <span class="verse"><a name="8">8</a>Sono stato con te in tutte le tue imprese; ho distrutto tutti i tuoi nemici davanti a te; renderò il tuo nome come quello dei più grandi personaggi sulla terra.</span> <span class="verse"><a name="9">9</a>Destinerò un posto per il mio popolo Israele; ivi lo pianterò perché vi si stabilisca e non debba vivere ancora nell'instabilità e i malvagi non continuino ad angariarlo come una volta,</span> <span class="verse"><a name="10">10</a>come quando misi i Giudici a capo di Israele. Umilierò tutti i tuoi nemici, mentre ingrandirò te. Il Signore ha intenzione di costruire a te una casa.</span> <span class="verse"><a name="11">11</a>Quando i tuoi giorni saranno finiti e te ne andrai con i tuoi padri, susciterò un discendente dopo di te, uno dei tuoi figli, e gli renderò saldo il regno.</span> <span class="verse"><a name="12">12</a>Costui mi costruirà una casa e io gli assicurerò il trono per sempre.</span> <span class="verse"><a name="13">13</a>Io sarò per lui un padre e lui sarà per me un figlio; non ritirerò da lui il mio favore come l'ho ritirato dal tuo predecessore.</span> <span class="verse"><a name="14">14</a>Io lo farò star saldo nella mia casa, nel mio regno; il suo trono sarà sempre stabile.</span> <span class="verse"><a name="15">15</a>Natan riferì a Davide tutte queste parole e tutta la presente visione.</span> <span class="verse"><a name="16">16</a>Allora il re Davide, presentatosi al Signore disse: Chi sono io, Signore Dio, e che cos'è la mia casa perché tu mi abbia condotto fin qui?</span> <span class="verse"><a name="17">17</a>E, quasi fosse poco ciò per i tuoi occhi, o Dio, ora parli della casa del tuo servo nel lontano avvenire; mi hai fatto contemplare come una successione di uomini in ascesa, Signore Dio!</span> <span class="verse"><a name="18">18</a>Come può pretendere Davide di aggiungere qualcosa alla tua gloria? Tu conosci il tuo servo.</span> <span class="verse"><a name="19">19</a>Signore, per amore del tuo servo e secondo il tuo cuore hai compiuto quest'opera straordinaria per manifestare tutte le tue meraviglie.</span> <span class="verse"><a name="20">20</a>Signore, non esiste uno simile a te e non c'è Dio fuori di te, come abbiamo sentito con i nostri orecchi.</span> <span class="verse"><a name="21">21</a>E chi è come il tuo popolo, Israele, l'unico popolo sulla terra che Dio sia andato a riscattare per farne un suo popolo e per procurarsi un nome grande e stabile? Tu hai scacciato le nazioni davanti al tuo popolo, che tu hai riscattato dall'Egitto.</span> <span class="verse"><a name="22">22</a>Hai deciso che il tuo popolo Israele sia tuo popolo per sempre. Tu, Signore, sei stato il loro Dio.</span> <span class="verse"><a name="23">23</a>Ora, Signore, la parola che hai pronunciata sul tuo servo e sulla sua famiglia resti sempre verace; fà come hai detto.</span> <span class="verse"><a name="24">24</a>Sia saldo e sia sempre magnificato il tuo nome! Si possa dire: Il Signore degli eserciti è Dio per Israele! La casa di Davide tuo servo sarà stabile davanti a te.</span> <span class="verse"><a name="25">25</a>Tu, Dio mio, hai rivelato al tuo servo l'intenzione di costruirgli una casa, per questo il tuo servo ha trovato l'ardire di pregare alla tua presenza.</span> <span class="verse"><a name="26">26</a>Ora tu, Signore, sei Dio; tu hai promesso al tuo servo tanto bene.</span> <span class="verse"><a name="27">27</a>Pertanto ti piaccia di benedire la casa del tuo servo perché sussista per sempre davanti a te, poiché quanto tu benedici è sempre benedetto.</span> </p></div</div></div></body></html>