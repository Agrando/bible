<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/1chr/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/1chr">1 Chronicles</a> &gt <strong>Chapter 16</strong></div><p><span class="verse"><a name="1">1</a>Così introdussero e collocarono l'arca di Dio al centro della tenda eretta per essa da Davide; offrirono olocausti e sacrifici di comunione a Dio.</span> <span class="verse"><a name="2">2</a>Terminati gli olocausti e i sacrifici di comunione, Davide benedisse il popolo in nome del Signore.</span> <span class="verse"><a name="3">3</a>Distribuì a tutti gli Israeliti, uomini e donne, una pagnotta, una porzione di carne e una schiacciata d'uva.</span> <span class="verse"><a name="4">4</a>Egli stabilì che alcuni leviti stessero davanti all'arca del Signore come ministri per celebrare, ringraziare e lodare il Signore, Dio di Israele.</span> <span class="verse"><a name="5">5</a>Erano Asaf il capo, Zaccaria il suo secondo, Uzzièl, Semiramot, Iechièl, Mattatia, Eliàb, Benaià, Obed-Edom e Ieièl, che suonavano strumenti musicali, arpe e cetre; Asaf suonava i cembali.</span> <span class="verse"><a name="6">6</a>I sacerdoti Benaià e Iacazièl con le trombe erano sempre davanti all'arca dell'alleanza di Dio.</span> <span class="verse"><a name="7">7</a>Proprio in quel giorno Davide per la prima volta affidò ad Asaf e ai suoi fratelli questa lode al Signore:</span> <span class="verse"><a name="8">8</a>Lodate il Signore, acclamate il suo nome; manifestate ai popoli le sue gesta.</span> <span class="verse"><a name="9">9</a>Cantate in suo onore, inneggiate a lui, ripetete tutti i suoi prodigi.</span> <span class="verse"><a name="10">10</a>Gloriatevi sul suo santo nome; gioisca il cuore di quanti ricercano il Signore.</span> <span class="verse"><a name="11">11</a>Cercate il Signore e la sua forza, ricercate sempre il suo volto.</span> <span class="verse"><a name="12">12</a>Ricordate i prodigi che egli ha compiuti, i suoi miracoli e i giudizi della sua bocca.</span> <span class="verse"><a name="13">13</a>Stirpe di Israele suo servo, figli di Giacobbe, suoi eletti,</span> <span class="verse"><a name="14">14</a>egli, il Signore, è il nostro Dio; in tutta la terra fanno legge i suoi giudizi.</span> <span class="verse"><a name="15">15</a>Si ricorda sempre dell'alleanza, della parola data a mille generazioni,</span> <span class="verse"><a name="16">16</a>dell'alleanza conclusa con Abramo, del giuramento fatto a Isacco,</span> <span class="verse"><a name="17">17</a>confermato a Giacobbe come statuto, a Israele come alleanza perenne:</span> <span class="verse"><a name="18">18</a>A te darò il paese di Canaan, come tua parte di eredità.</span> <span class="verse"><a name="19">19</a>Eppure costituivano un piccolo numero; erano pochi e per di più stranieri nel paese.</span> <span class="verse"><a name="20">20</a>Passarono dall'una all'altra nazione, da un regno a un altro popolo.</span> <span class="verse"><a name="21">21</a>Egli non tollerò che alcuno li opprimesse; per essi egli castigò i re:</span> <span class="verse"><a name="22">22</a>Non toccate i miei consacrati, non maltrattate i miei profeti.</span> <span class="verse"><a name="23">23</a>Cantate al Signore, abitanti di tutta la terra; annunziate ogni giorno la sua salvezza.</span> <span class="verse"><a name="24">24</a>Proclamate fra i popoli la sua gloria, fra tutte le nazioni i suoi prodigi.</span> <span class="verse"><a name="25">25</a>Difatti grande è il Signore, degnissimo di lode e tremendo sopra tutti gli dei.</span> <span class="verse"><a name="26">26</a>Tutti gli dei venerati dai popoli sono un nulla; il Signore, invece, ha formato il cielo.</span> <span class="verse"><a name="27">27</a>Splendore e maestà stanno davanti a lui; potenza e bellezza nel suo santuario.</span> <span class="verse"><a name="28">28</a>Date per il Signore, stirpi dei popoli, date per il Signore gloria e onore.</span> <span class="verse"><a name="29">29</a>Date per il Signore gloria al suo nome; con offerte presentatevi a lui. Prostratevi al Signore in sacri ornamenti.</span> <span class="verse"><a name="30">30</a>Tremate davanti a lui, abitanti di tutta la terra; egli fissò il mondo sì che non crolli.</span> <span class="verse"><a name="31">31</a>Gioiscano i cieli ed esulti la terra; si dica fra i popoli: Il Signore regna.</span> <span class="verse"><a name="32">32</a>Frema il mare con quanto contiene; tripudi la campagna con quanto è in essa.</span> <span class="verse"><a name="33">33</a>Gridino di giubilo gli alberi della foresta di fronte al Signore, perché viene per giudicare la terra.</span> <span class="verse"><a name="34">34</a>Lodate il Signore, perché è buono, perché la sua grazia dura sempre.</span> <span class="verse"><a name="35">35</a>Dite: Salvaci, Dio della nostra salvezza; raccoglici, liberaci dalle genti sì che possiamo celebrare il tuo santo nome, gloriarci della tua lode.</span> <span class="verse"><a name="36">36</a>Sia benedetto il Signore, Dio di Israele, di secolo in secolo. E tutto il popolo disse: Amen, alleluia.</span> <span class="verse"><a name="37">37</a>Quindi Davide lasciò Asaf e i suoi fratelli davanti all'arca dell'alleanza del Signore, perché officiassero davanti all'arca secondo il rituale quotidiano;</span> <span class="verse"><a name="38">38</a>lasciò Obed-Edom figlio di Idutun, e Cosà, insieme con sessantotto fratelli, come portieri.</span> <span class="verse"><a name="39">39</a>Egli incaricò della Dimora del Signore che era sull'altura di Gàbaon il sacerdote Zadòk e i suoi fratelli,</span> <span class="verse"><a name="40">40</a>perché offrissero olocausti al Signore sull'altare degli olocausti per sempre, al mattino e alla sera, e compissero quanto è scritto nella legge che il Signore aveva imposta a Israele.</span> <span class="verse"><a name="41">41</a>Con loro erano Eman, Idutun e tutti gli altri scelti e designati per nome perché lodassero il Signore, perché la sua grazia dura sempre.</span> <span class="verse"><a name="42">42</a>Con loro avevano trombe e cembali per suonare e altri strumenti per il canto divino. I figli di Idutun erano incaricati della porta.</span> <span class="verse"><a name="43">43</a>Infine tutto il popolo andò a casa e Davide tornò per salutare la sua famiglia.</span> </p></div</div></div></body></html>