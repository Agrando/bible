<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/1cor/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/1cor">1 Corinthians</a> &gt <strong>Chapter 9</strong></div><p><span class="verse"><a name="1">1</a>Non sono forse libero, io? Non sono un apostolo? Non ho veduto Gesù, Signore nostro? E non siete voi la mia opera nel Signore?</span> <span class="verse"><a name="2">2</a>Anche se per altri non sono apostolo, per voi almeno lo sono; voi siete il sigillo del mio apostolato nel Signore.</span> <span class="verse"><a name="3">3</a>Questa è la mia difesa contro quelli che mi accusano.</span> <span class="verse"><a name="4">4</a>Non abbiamo forse noi il diritto di mangiare e di bere?</span> <span class="verse"><a name="5">5</a>Non abbiamo il diritto di portare con noi una donna credente, come fanno anche gli altri apostoli e i fratelli del Signore e Cefa?</span> <span class="verse"><a name="6">6</a>Ovvero solo io e Barnaba non abbiamo il diritto di non lavorare?</span> <span class="verse"><a name="7">7</a>E chi mai presta servizio militare a proprie spese? Chi pianta una vigna senza mangiarne il frutto? O chi fa pascolare un gregge senza cibarsi del latte del gregge?</span> <span class="verse"><a name="8">8</a>Io non dico questo da un punto di vista umano; è la Legge che dice così.</span> <span class="verse"><a name="9">9</a>Sta scritto infatti nella legge di Mosè: Non metterai la museruola al bue che trebbia. Forse Dio si dà pensiero dei buoi?</span> <span class="verse"><a name="10">10</a>Oppure lo dice proprio per noi? Certamente fu scritto per noi. Poiché colui che ara deve arare nella speranza di avere la sua parte, come il trebbiatore trebbiare nella stessa speranza.</span> <span class="verse"><a name="11">11</a>Se noi abbiamo seminato in voi le cose spirituali, è forse gran cosa se raccoglieremo beni materiali?</span> <span class="verse"><a name="12">12</a>Se gli altri hanno tale diritto su di voi, non l'avremmo noi di più? Noi però non abbiamo voluto servirci di questo diritto, ma tutto sopportiamo per non recare intralcio al vangelo di Cristo.</span> <span class="verse"><a name="13">13</a>Non sapete che coloro che celebrano il culto traggono il vitto dal culto, e coloro che attendono all'altare hanno parte dell'altare?</span> <span class="verse"><a name="14">14</a>Così anche il Signore ha disposto che quelli che annunziano il vangelo vivano del vangelo.</span> <span class="verse"><a name="15">15</a>Ma io non mi sono avvalso di nessuno di questi diritti, né ve ne scrivo perché ci si regoli in tal modo con me; preferirei piuttosto morire. Nessuno mi toglierà questo vanto!</span> <span class="verse"><a name="16">16</a>Non è infatti per me un vanto predicare il vangelo; è un dovere per me: guai a me se non predicassi il vangelo!</span> <span class="verse"><a name="17">17</a>Se lo faccio di mia iniziativa, ho diritto alla ricompensa; ma se non lo faccio di mia iniziativa, è un incarico che mi è stato affidato.</span> <span class="verse"><a name="18">18</a>Quale è dunque la mia ricompensa? Quella di predicare gratuitamente il vangelo senza usare del diritto conferitomi dal vangelo.</span> <span class="verse"><a name="19">19</a>Infatti, pur essendo libero da tutti, mi sono fatto servo di tutti per guadagnarne il maggior numero:</span> <span class="verse"><a name="20">20</a>mi sono fatto Giudeo con i Giudei, per guadagnare i Giudei; con coloro che sono sotto la legge sono diventato come uno che è sotto la legge, pur non essendo sotto la legge, allo scopo di guadagnare coloro che sono sotto la legge.</span> <span class="verse"><a name="21">21</a>Con coloro che non hanno legge sono diventato come uno che è senza legge, pur non essendo senza la legge di Dio, anzi essendo nella legge di Cristo, per guadagnare coloro che sono senza legge.</span> <span class="verse"><a name="22">22</a>Mi sono fatto debole con i deboli, per guadagnare i deboli; mi sono fatto tutto a tutti, per salvare ad ogni costo qualcuno.</span> <span class="verse"><a name="23">23</a>Tutto io faccio per il vangelo, per diventarne partecipe con loro.</span> <span class="verse"><a name="24">24</a>Non sapete che nelle corse allo stadio tutti corrono, ma uno solo conquista il premio? Correte anche voi in modo da conquistarlo!</span> <span class="verse"><a name="25">25</a>Però ogni atleta è temperante in tutto; essi lo fanno per ottenere una corona corruttibile, noi invece una incorruttibile.</span> <span class="verse"><a name="26">26</a>Io dunque corro, ma non come chi è senza mèta; faccio il pugilato, ma non come chi batte l'aria,</span> <span class="verse"><a name="27">27</a>anzi tratto duramente il mio corpo e lo trascino in schiavitù perché non succeda che dopo avere predicato agli altri, venga io stesso squalificato.</span> </p></div</div></div></body></html>