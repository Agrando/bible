<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/1cor/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/1cor">1 Corinthians</a> &gt <strong>Chapter 8</strong></div><p><span class="verse"><a name="1">1</a>Quanto poi alle carni immolate agli idoli, sappiamo di averne tutti scienza.</span> <span class="verse"><a name="2">2</a>Ma la scienza gonfia, mentre la carità edifica. Se alcuno crede di sapere qualche cosa, non ha ancora imparato come bisogna sapere.</span> <span class="verse"><a name="3">3</a>Chi invece ama Dio, è da lui conosciuto.</span> <span class="verse"><a name="4">4</a>Quanto dunque al mangiare le carni immolate agli idoli, noi sappiamo che non esiste alcun idolo al mondo e che non c'è che un Dio solo.</span> <span class="verse"><a name="5">5</a>E in realtà, anche se vi sono cosiddetti dei sia nel cielo sia sulla terra, e difatti ci sono molti dei e molti signori,</span> <span class="verse"><a name="6">6</a>per noi c'è un solo Dio, il Padre, dal quale tutto proviene e noi siamo per lui; e un solo Signore Gesù Cristo, in virtù del quale esistono tutte le cose e noi esistiamo per lui.</span> <span class="verse"><a name="7">7</a>Ma non tutti hanno questa scienza; alcuni, per la consuetudine avuta fino al presente con gli idoli, mangiano le carni come se fossero davvero immolate agli idoli, e così la loro coscienza, debole com'è, resta contaminata.</span> <span class="verse"><a name="8">8</a>Non sarà certo un alimento ad avvicinarci a Dio; né, se non ne mangiamo, veniamo a mancare di qualche cosa, né mangiandone ne abbiamo un vantaggio.</span> <span class="verse"><a name="9">9</a>Badate però che questa vostra libertà non divenga occasione di caduta per i deboli.</span> <span class="verse"><a name="10">10</a>Se uno infatti vede te, che hai la scienza, stare a convito in un tempio di idoli, la coscienza di quest'uomo debole non sarà forse spinta a mangiare le carni immolate agli idoli?</span> <span class="verse"><a name="11">11</a>Ed ecco, per la tua scienza, va in rovina il debole, un fratello per il quale Cristo è morto!</span> <span class="verse"><a name="12">12</a>Peccando così contro i fratelli e ferendo la loro coscienza debole, voi peccate contro Cristo.</span> <span class="verse"><a name="13">13</a>Per questo, se un cibo scandalizza il mio fratello, non mangerò mai più carne, per non dare scandalo al mio fratello.</span> </p></div</div></div></body></html>