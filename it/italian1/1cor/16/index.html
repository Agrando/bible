<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/1cor/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/1cor">1 Corinthians</a> &gt <strong>Chapter 16</strong></div><p><span class="verse"><a name="1">1</a>Quanto poi alla colletta in favore dei fratelli, fate anche voi come ho ordinato alle Chiese della Galazia.</span> <span class="verse"><a name="2">2</a>Ogni primo giorno della settimana ciascuno metta da parte ciò che gli è riuscito di risparmiare, perché non si facciano le collette proprio quando verrò io.</span> <span class="verse"><a name="3">3</a>Quando poi giungerò, manderò con una mia lettera quelli che voi avrete scelto per portare il dono della vostra liberalità a Gerusalemme.</span> <span class="verse"><a name="4">4</a>E se converrà che vada anch'io, essi partiranno con me.</span> <span class="verse"><a name="5">5</a>Verrò da voi dopo aver attraversato la Macedonia, poiché la Macedonia intendo solo attraversarla;</span> <span class="verse"><a name="6">6</a>ma forse mi fermerò da voi o anche passerò l'inverno, perché siate voi a predisporre il necessario per dove andrò.</span> <span class="verse"><a name="7">7</a>Non voglio vedervi solo di passaggio, ma spero di trascorrere un po' di tempo con voi, se il Signore lo permetterà.</span> <span class="verse"><a name="8">8</a>Mi fermerò tuttavia a Efeso fino a Pentecoste,</span> <span class="verse"><a name="9">9</a>perché mi si è aperta una porta grande e propizia, anche se gli avversari sono molti.</span> <span class="verse"><a name="10">10</a>Quando verrà Timòteo, fate che non si trovi in soggezione presso di voi, giacché anche lui lavora come me per l'opera del Signore.</span> <span class="verse"><a name="11">11</a>Nessuno dunque gli manchi di riguardo; al contrario, accomiatatelo in pace, perché ritorni presso di me: io lo aspetto con i fratelli.</span> <span class="verse"><a name="12">12</a>Quanto poi al fratello Apollo, l'ho pregato vivamente di venire da voi con i fratelli, ma non ha voluto assolutamente saperne di partire ora; verrà tuttavia quando gli si presenterà l'occasione.</span> <span class="verse"><a name="13">13</a>Vigilate, state saldi nella fede, comportatevi da uomini, siate forti.</span> <span class="verse"><a name="14">14</a>Tutto si faccia tra voi nella carità.</span> <span class="verse"><a name="15">15</a>Una raccomandazione ancora, o fratelli: conoscete la famiglia di Stefana, che è primizia dell'Acaia; hanno dedicato se stessi a servizio dei fedeli;</span> <span class="verse"><a name="16">16</a>siate anche voi deferenti verso di loro e verso quanti collaborano e si affaticano con loro.</span> <span class="verse"><a name="17">17</a>Io mi rallegro della visita di Stefana, di Fortunato e di Acàico, i quali hanno supplito alla vostra assenza;</span> <span class="verse"><a name="18">18</a>essi hanno allietato il mio spirito e allieteranno anche il vostro. Sappiate apprezzare siffatte persone.</span> <span class="verse"><a name="19">19</a>Le comunità dell'Asia vi salutano. Vi salutano molto nel Signore Aquila e Prisca, con la comunità che si raduna nella loro casa.</span> <span class="verse"><a name="20">20</a>Vi salutano i fratelli tutti. Salutatevi a vicenda con il bacio santo.</span> <span class="verse"><a name="21">21</a>Il saluto è di mia mano, di Paolo.</span> <span class="verse"><a name="22">22</a>Se qualcuno non ama il Signore sia anatema. Marana thà: vieni, o Signore!</span> <span class="verse"><a name="23">23</a>La grazia del Signore Gesù sia con voi.</span> <span class="verse"><a name="24">24</a>Il mio amore con tutti voi in Cristo Gesù!</span> </p></div</div></div></body></html>