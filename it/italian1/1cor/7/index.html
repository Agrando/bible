<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/1cor/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/1cor">1 Corinthians</a> &gt <strong>Chapter 7</strong></div><p><span class="verse"><a name="1">1</a>Quanto poi alle cose di cui mi avete scritto, è cosa buona per l'uomo non toccare donna;</span> <span class="verse"><a name="2">2</a>tuttavia, per il pericolo dell'incontinenza, ciascuno abbia la propria moglie e ogni donna il proprio marito.</span> <span class="verse"><a name="3">3</a>Il marito compia il suo dovere verso la moglie; ugualmente anche la moglie verso il marito.</span> <span class="verse"><a name="4">4</a>La moglie non è arbitra del proprio corpo, ma lo è il marito; allo stesso modo anche il marito non è arbitro del proprio corpo, ma lo è la moglie.</span> <span class="verse"><a name="5">5</a>Non astenetevi tra voi se non di comune accordo e temporaneamente, per dedicarvi alla preghiera, e poi ritornate a stare insieme, perché satana non vi tenti nei momenti di passione.</span> <span class="verse"><a name="6">6</a>Questo però vi dico per concessione, non per comando.</span> <span class="verse"><a name="7">7</a>Vorrei che tutti fossero come me; ma ciascuno ha il proprio dono da Dio, chi in un modo, chi in un altro.</span> <span class="verse"><a name="8">8</a>Ai non sposati e alle vedove dico: è cosa buona per loro rimanere come sono io;</span> <span class="verse"><a name="9">9</a>ma se non sanno vivere in continenza, si sposino; è meglio sposarsi che ardere.</span> <span class="verse"><a name="10">10</a>Agli sposati poi ordino, non io, ma il Signore: la moglie non si separi dal marito -</span> <span class="verse"><a name="11">11</a>e qualora si separi, rimanga senza sposarsi o si riconcili con il marito - e il marito non ripudi la moglie.</span> <span class="verse"><a name="12">12</a>Agli altri dico io, non il Signore: se un nostro fratello ha la moglie non credente e questa consente a rimanere con lui, non la ripudi;</span> <span class="verse"><a name="13">13</a>e una donna che abbia il marito non credente, se questi consente a rimanere con lei, non lo ripudi:</span> <span class="verse"><a name="14">14</a>perché il marito non credente viene reso santo dalla moglie credente e la moglie non credente viene resa santa dal marito credente; altrimenti i vostri figli sarebbero impuri, mentre invece sono santi.</span> <span class="verse"><a name="15">15</a>Ma se il non credente vuol separarsi, si separi; in queste circostanze il fratello o la sorella non sono soggetti a servitù; Dio vi ha chiamati alla pace!</span> <span class="verse"><a name="16">16</a>E che sai tu, donna, se salverai il marito? O che ne sai tu, uomo, se salverai la moglie?</span> <span class="verse"><a name="17">17</a>Fuori di questi casi, ciascuno continui a vivere secondo la condizione che gli ha assegnato il Signore, così come Dio lo ha chiamato; così dispongo in tutte le chiese.</span> <span class="verse"><a name="18">18</a>Qualcuno è stato chiamato quando era circonciso? Non lo nasconda! E' stato chiamato quando non era ancora circonciso? Non si faccia circoncidere!</span> <span class="verse"><a name="19">19</a>La circoncisione non conta nulla, e la non circoncisione non conta nulla; conta invece l'osservanza dei comandamenti di Dio.</span> <span class="verse"><a name="20">20</a>Ciascuno rimanga nella condizione in cui era quando fu chiamato.</span> <span class="verse"><a name="21">21</a>Sei stato chiamato da schiavo? Non ti preoccupare; ma anche se puoi diventare libero, profitta piuttosto della tua condizione!</span> <span class="verse"><a name="22">22</a>Perché lo schiavo che è stato chiamato nel Signore, è un liberto affrancato del Signore! Similmente chi è stato chiamato da libero, è schiavo di Cristo.</span> <span class="verse"><a name="23">23</a>Siete stati comprati a caro prezzo: non fatevi schiavi degli uomini!</span> <span class="verse"><a name="24">24</a>Ciascuno, fratelli, rimanga davanti a Dio in quella condizione in cui era quando è stato chiamato.</span> <span class="verse"><a name="25">25</a>Quanto alle vergini, non ho alcun comando dal Signore, ma do un consiglio, come uno che ha ottenuto misericordia dal Signore e merita fiducia.</span> <span class="verse"><a name="26">26</a>Penso dunque che sia bene per l'uomo, a causa della presente necessità, di rimanere così.</span> <span class="verse"><a name="27">27</a>Ti trovi legato a una donna? Non cercare di scioglierti. Sei sciolto da donna? Non andare a cercarla.</span> <span class="verse"><a name="28">28</a>Però se ti sposi non fai peccato; e se la giovane prende marito, non fa peccato. Tuttavia costoro avranno tribolazioni nella carne, e io vorrei risparmiarvele.</span> <span class="verse"><a name="29">29</a>Questo vi dico, fratelli: il tempo ormai si è fatto breve; d'ora innanzi, quelli che hanno moglie, vivano come se non l'avessero;</span> <span class="verse"><a name="30">30</a>coloro che piangono, come se non piangessero e quelli che godono come se non godessero; quelli che comprano, come se non possedessero;</span> <span class="verse"><a name="31">31</a>quelli che usano del mondo, come se non ne usassero appieno: perché passa la scena di questo mondo!</span> <span class="verse"><a name="32">32</a>Io vorrei vedervi senza preoccupazioni: chi non è sposato si preoccupa delle cose del Signore, come possa piacere al Signore;</span> <span class="verse"><a name="33">33</a>chi è sposato invece si preoccupa delle cose del mondo, come possa piacere alla moglie,</span> <span class="verse"><a name="34">34</a>e si trova diviso! Così la donna non sposata, come la vergine, si preoccupa delle cose del Signore, per essere santa nel corpo e nello spirito; la donna sposata invece si preoccupa delle cose del mondo, come possa piacere al marito.</span> <span class="verse"><a name="35">35</a>Questo poi lo dico per il vostro bene, non per gettarvi un laccio, ma per indirizzarvi a ciò che è degno e vi tiene uniti al Signore senza distrazioni.</span> <span class="verse"><a name="36">36</a>Se però qualcuno ritiene di non regolarsi convenientemente nei riguardi della sua vergine, qualora essa sia oltre il fiore dell'età, e conviene che accada così, faccia ciò che vuole: non pecca. Si sposino pure!</span> <span class="verse"><a name="37">37</a>Chi invece è fermamente deciso in cuor suo, non avendo nessuna necessità, ma è arbitro della propria volontà, ed ha deliberato in cuor suo di conservare la sua vergine, fa bene.</span> <span class="verse"><a name="38">38</a>In conclusione, colui che sposa la sua vergine fa bene e chi non la sposa fa meglio.</span> <span class="verse"><a name="39">39</a>La moglie è vincolata per tutto il tempo in cui vive il marito; ma se il marito muore è libera di sposare chi vuole, purché ciò avvenga nel Signore.</span> <span class="verse"><a name="40">40</a>Ma se rimane così, a mio parere è meglio; credo infatti di avere anch'io lo Spirito di Dio.</span> </p></div</div></div></body></html>