<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/1cor/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/1cor">1 Corinthians</a> &gt <strong>Chapter 12</strong></div><p><span class="verse"><a name="1">1</a>Riguardo ai doni dello Spirito, fratelli, non voglio che restiate nell'ignoranza.</span> <span class="verse"><a name="2">2</a>Voi sapete infatti che, quando eravate pagani, vi lasciavate trascinare verso gli idoli muti secondo l'impulso del momento.</span> <span class="verse"><a name="3">3</a>Ebbene, io vi dichiaro: come nessuno che parli sotto l'azione dello Spirito di Dio può dire Gesù è anatema, così nessuno può dire Gesù è Signore se non sotto l'azione dello Spirito Santo.</span> <span class="verse"><a name="4">4</a>Vi sono poi diversità di carismi, ma uno solo è lo Spirito;</span> <span class="verse"><a name="5">5</a>vi sono diversità di ministeri, ma uno solo è il Signore;</span> <span class="verse"><a name="6">6</a>vi sono diversità di operazioni, ma uno solo è Dio, che opera tutto in tutti.</span> <span class="verse"><a name="7">7</a>E a ciascuno è data una manifestazione particolare dello Spirito per l'utilità comune:</span> <span class="verse"><a name="8">8</a>a uno viene concesso dallo Spirito il linguaggio della sapienza; a un altro invece, per mezzo dello stesso Spirito, il linguaggio di scienza;</span> <span class="verse"><a name="9">9</a>a uno la fede per mezzo dello stesso Spirito; a un altro il dono di far guarigioni per mezzo dell'unico Spirito;</span> <span class="verse"><a name="10">10</a>a uno il potere dei miracoli; a un altro il dono della profezia; a un altro il dono di distinguere gli spiriti; a un altro le varietà delle lingue; a un altro infine l'interpretazione delle lingue.</span> <span class="verse"><a name="11">11</a>Ma tutte queste cose è l'unico e il medesimo Spirito che le opera, distribuendole a ciascuno come vuole.</span> <span class="verse"><a name="12">12</a>Come infatti il corpo, pur essendo uno, ha molte membra e tutte le membra, pur essendo molte, sono un corpo solo, così anche Cristo.</span> <span class="verse"><a name="13">13</a>E in realtà noi tutti siamo stati battezzati in un solo Spirito per formare un solo corpo, Giudei o Greci, schiavi o liberi; e tutti ci siamo abbeverati a un solo Spirito.</span> <span class="verse"><a name="14">14</a>Ora il corpo non risulta di un membro solo, ma di molte membra.</span> <span class="verse"><a name="15">15</a>Se il piede dicesse: Poiché io non sono mano, non appartengo al corpo, non per questo non farebbe più parte del corpo.</span> <span class="verse"><a name="16">16</a>E se l'orecchio dicesse: Poiché io non sono occhio, non appartengo al corpo, non per questo non farebbe più parte del corpo.</span> <span class="verse"><a name="17">17</a>Se il corpo fosse tutto occhio, dove sarebbe l'udito? Se fosse tutto udito, dove l'odorato?</span> <span class="verse"><a name="18">18</a>Ora, invece, Dio ha disposto le membra in modo distinto nel corpo, come egli ha voluto.</span> <span class="verse"><a name="19">19</a>Se poi tutto fosse un membro solo, dove sarebbe il corpo?</span> <span class="verse"><a name="20">20</a>Invece molte sono le membra, ma uno solo è il corpo.</span> <span class="verse"><a name="21">21</a>Non può l'occhio dire alla mano: Non ho bisogno di te né la testa ai piedi: Non ho bisogno di voi.</span> <span class="verse"><a name="22">22</a>Anzi quelle membra del corpo che sembrano più deboli sono più necessarie;</span> <span class="verse"><a name="23">23</a>e quelle parti del corpo che riteniamo meno onorevoli le circondiamo di maggior rispetto, e quelle indecorose sono trattate con maggior decenza,</span> <span class="verse"><a name="24">24</a>mentre quelle decenti non ne hanno bisogno. Ma Dio ha composto il corpo, conferendo maggior onore a ciò che ne mancava,</span> <span class="verse"><a name="25">25</a>perché non vi fosse disunione nel corpo, ma anzi le varie membra avessero cura le une delle altre.</span> <span class="verse"><a name="26">26</a>Quindi se un membro soffre, tutte le membra soffrono insieme; e se un membro è onorato, tutte le membra gioiscono con lui.</span> <span class="verse"><a name="27">27</a>Ora voi siete corpo di Cristo e sue membra, ciascuno per la sua parte.</span> <span class="verse"><a name="28">28</a>Alcuni perciò Dio li ha posti nella Chiesa in primo luogo come apostoli, in secondo luogo come profeti, in terzo luogo come maestri; poi vengono i miracoli, poi i doni di far guarigioni, i doni di assistenza, di governare, delle lingue.</span> <span class="verse"><a name="29">29</a>Sono forse tutti apostoli? Tutti profeti? Tutti maestri? Tutti operatori di miracoli?</span> <span class="verse"><a name="30">30</a>Tutti possiedono doni di far guarigioni? Tutti parlano lingue? Tutti le interpretano?</span> <span class="verse"><a name="31">31</a>Aspirate ai carismi più grandi! E io vi mostrerò una via migliore di tutte.</span> </p></div</div></div></body></html>