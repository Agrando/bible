<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/1cor/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/1cor">1 Corinthians</a> &gt <strong>Chapter 6</strong></div><p><span class="verse"><a name="1">1</a>V'è tra voi chi, avendo una questione con un altro, osa farsi giudicare dagli ingiusti anziché dai santi?</span> <span class="verse"><a name="2">2</a>O non sapete che i santi giudicheranno il mondo? E se è da voi che verrà giudicato il mondo, siete dunque indegni di giudizi di minima importanza?</span> <span class="verse"><a name="3">3</a>Non sapete che giudicheremo gli angeli? Quanto più le cose di questa vita!</span> <span class="verse"><a name="4">4</a>Se dunque avete liti per cose di questo mondo, voi prendete a giudici gente senza autorità nella Chiesa?</span> <span class="verse"><a name="5">5</a>Lo dico per vostra vergogna! Cosicché non vi sarebbe proprio nessuna persona saggia tra di voi che possa far da arbitro tra fratello e fratello?</span> <span class="verse"><a name="6">6</a>No, anzi, un fratello viene chiamato in giudizio dal fratello e per di più davanti a infedeli!</span> <span class="verse"><a name="7">7</a>E dire che è gia per voi una sconfitta avere liti vicendevoli! Perché non subire piuttosto l'ingiustizia? Perché non lasciarvi piuttosto privare di ciò che vi appartiene?</span> <span class="verse"><a name="8">8</a>Siete voi invece che commettete ingiustizia e rubate, e ciò ai fratelli!</span> <span class="verse"><a name="9">9</a>O non sapete che gli ingiusti non erediteranno il regno di Dio? Non illudetevi: né immorali, né idolàtri, né adùlteri,</span> <span class="verse"><a name="10">10</a>né effeminati, né sodomiti, né ladri, né avari, né ubriaconi, né maldicenti, né rapaci erediteranno il regno di Dio.</span> <span class="verse"><a name="11">11</a>E tali eravate alcuni di voi; ma siete stati lavati, siete stati santificati, siete stati giustificati nel nome del Signore Gesù Cristo e nello Spirito del nostro Dio!</span> <span class="verse"><a name="12">12</a>Tutto mi è lecito!. Ma non tutto giova. Tutto mi è lecito!. Ma io non mi lascerò dominare da nulla.</span> <span class="verse"><a name="13">13</a>I cibi sono per il ventre e il ventre per i cibi!. Ma Dio distruggerà questo e quelli; il corpo poi non è per l'impudicizia, ma per il Signore, e il Signore è per il corpo.</span> <span class="verse"><a name="14">14</a>Dio poi, che ha risuscitato il Signore, risusciterà anche noi con la sua potenza.</span> <span class="verse"><a name="15">15</a>Non sapete che i vostri corpi sono membra di Cristo? Prenderò dunque le membra di Cristo e ne farò membra di una prostituta? Non sia mai!</span> <span class="verse"><a name="16">16</a>O non sapete voi che chi si unisce alla prostituta forma con essa un corpo solo? I due saranno, è detto, un corpo solo.</span> <span class="verse"><a name="17">17</a>Ma chi si unisce al Signore forma con lui un solo spirito.</span> <span class="verse"><a name="18">18</a>Fuggite la fornicazione! Qualsiasi peccato l'uomo commetta, è fuori del suo corpo; ma chi si dà alla fornicazione, pecca contro il proprio corpo.</span> <span class="verse"><a name="19">19</a>O non sapete che il vostro corpo è tempio dello Spirito Santo che è in voi e che avete da Dio, e che non appartenete a voi stessi?</span> <span class="verse"><a name="20">20</a>Infatti siete stati comprati a caro prezzo. Glorificate dunque Dio nel vostro corpo!</span> </p></div</div></div></body></html>