<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/1cor/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/1cor">1 Corinthians</a> &gt <strong>Chapter 4</strong></div><p><span class="verse"><a name="1">1</a>Ognuno ci consideri come ministri di Cristo e amministratori dei misteri di Dio.</span> <span class="verse"><a name="2">2</a>Ora, quanto si richiede negli amministratori è che ognuno risulti fedele.</span> <span class="verse"><a name="3">3</a>A me però, poco importa di venir giudicato da voi o da un consesso umano; anzi, io neppure giudico me stesso,</span> <span class="verse"><a name="4">4</a>perché anche se non sono consapevole di colpa alcuna non per questo sono giustificato. Il mio giudice è il Signore!</span> <span class="verse"><a name="5">5</a>Non vogliate perciò giudicare nulla prima del tempo, finché venga il Signore. Egli metterà in luce i segreti delle tenebre e manifesterà le intenzioni dei cuori; allora ciascuno avrà la sua lode da Dio.</span> <span class="verse"><a name="6">6</a>Queste cose, fratelli, le ho applicate a modo di esempio a me e ad Apollo per vostro profitto perché impariate nelle nostre persone a stare a ciò che è scritto e non vi gonfiate d'orgoglio a favore di uno contro un altro.</span> <span class="verse"><a name="7">7</a>Chi dunque ti ha dato questo privilegio? Che cosa mai possiedi che tu non abbia ricevuto? E se l'hai ricevuto, perché te ne vanti come non l'avessi ricevuto?</span> <span class="verse"><a name="8">8</a>Gia siete sazi, gia siete diventati ricchi; senza di noi gia siete diventati re. Magari foste diventati re! Così anche noi potremmo regnare con voi.</span> <span class="verse"><a name="9">9</a>Ritengo infatti che Dio abbia messo noi, gli apostoli, all'ultimo posto, come condannati a morte, poiché siamo diventati spettacolo al mondo, agli angeli e agli uomini.</span> <span class="verse"><a name="10">10</a>Noi stolti a causa di Cristo, voi sapienti in Cristo; noi deboli, voi forti; voi onorati, noi disprezzati.</span> <span class="verse"><a name="11">11</a>Fino a questo momento soffriamo la fame, la sete, la nudità, veniamo schiaffeggiati, andiamo vagando di luogo in luogo,</span> <span class="verse"><a name="12">12</a>ci affatichiamo lavorando con le nostre mani. Insultati, benediciamo; perseguitati, sopportiamo;</span> <span class="verse"><a name="13">13</a>calunniati, confortiamo; siamo diventati come la spazzatura del mondo, il rifiuto di tutti, fino ad oggi.</span> <span class="verse"><a name="14">14</a>Non per farvi vergognare vi scrivo queste cose, ma per ammonirvi, come figli miei carissimi.</span> <span class="verse"><a name="15">15</a>Potreste infatti avere anche diecimila pedagoghi in Cristo, ma non certo molti padri, perché sono io che vi ho generato in Cristo Gesù, mediante il vangelo.</span> <span class="verse"><a name="16">16</a>Vi esorto dunque, fatevi miei imitatori!</span> <span class="verse"><a name="17">17</a>Per questo appunto vi ho mandato Timòteo, mio figlio diletto e fedele nel Signore: egli vi richiamerà alla memoria le vie che vi ho indicato in Cristo, come insegno dappertutto in ogni Chiesa.</span> <span class="verse"><a name="18">18</a>Come se io non dovessi più venire da voi, alcuni hanno preso a gonfiarsi d'orgoglio.</span> <span class="verse"><a name="19">19</a>Ma verrò presto, se piacerà al Signore, e mi renderò conto allora non gia delle parole di quelli, gonfi di orgoglio, ma di ciò che veramente sanno fare,</span> <span class="verse"><a name="20">20</a>perché il regno di Dio non consiste in parole, ma in potenza.</span> <span class="verse"><a name="21">21</a>Che volete? Debbo venire a voi con il bastone, o con amore e con spirito di dolcezza?</span> </p></div</div></div></body></html>