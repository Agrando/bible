<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/lev/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/lev">Leviticus</a> &gt <strong>Chapter 22</strong></div><p><span class="verse"><a name="1">1</a>Il Signore disse ancora a Mosè:</span> <span class="verse"><a name="2">2</a>Ordina ad Aronne e ai suoi figli che si astengano dalle cose sante a me consacrate dagli Israeliti e non profanino il mio santo nome. Io sono il Signore.</span> <span class="verse"><a name="3">3</a>Ordina loro: Qualunque uomo della vostra discendenza che nelle generazioni future si accosterà, in stato d'immondezza, alle cose sante consacrate dagli Israeliti al Signore, sarà eliminato davanti a me. Io sono il Signore.</span> <span class="verse"><a name="4">4</a>Nessun uomo della stirpe di Aronne, affetto da lebbra o da gonorrea, potrà mangiare le cose sante, finché non sia mondo. Così sarà di chi abbia toccato qualunque persona immonda per contatto con un cadavere o abbia avuto una emissione seminale</span> <span class="verse"><a name="5">5</a>o di chi abbia toccato qualsiasi rettile da cui abbia contratto immondezza oppure un uomo che gli abbia comunicato un'immondezza di qualunque specie.</span> <span class="verse"><a name="6">6</a>La persona che abbia avuto tali contatti sarà immonda fino alla sera e non mangerà le cose sante prima di essersi lavato il corpo nell'acqua;</span> <span class="verse"><a name="7">7</a>dopo il tramonto del sole sarà monda e allora potrà mangiare le cose sante, perché esse sono il suo vitto.</span> <span class="verse"><a name="8">8</a>Il sacerdote non mangerà carne di bestia morta naturalmente o sbranata, per non rendersi immondo. Io sono il Signore.</span> <span class="verse"><a name="9">9</a>Osserveranno dunque ciò che ho comandato, altrimenti porteranno la pena del loro peccato e moriranno per aver profanato le cose sante. Io sono il Signore che li santifico.</span> <span class="verse"><a name="10">10</a>Nessun estraneo mangerà le cose sante: né l'ospite di un sacerdote o il salariato potrà mangiare le cose sante.</span> <span class="verse"><a name="11">11</a>Ma una persona, che il sacerdote avrà comprata con il denaro, ne potrà mangiare: così anche quelli che gli sono nati in casa: questi potranno mangiare il suo pane.</span> <span class="verse"><a name="12">12</a>La figlia di un sacerdote, sposata con un estraneo, non potrà mangiare le cose sante offerte mediante il rito dell'elevazione.</span> <span class="verse"><a name="13">13</a>Se invece la figlia del sacerdote è rimasta vedova o è stata ripudiata e non ha figli, se torna a stare da suo padre come quando era giovane, potrà mangiare il pane del padre; mentre nessun estraneo al sacerdozio potrà mangiarne.</span> <span class="verse"><a name="14">14</a>Se uno mangia per errore una cosa santa, darà al sacerdote il valore della cosa santa, aggiungendovi un quinto.</span> <span class="verse"><a name="15">15</a>I sacerdoti non profaneranno dunque le cose sante degli Israeliti, che essi offrono al Signore con la rituale elevazione,</span> <span class="verse"><a name="16">16</a>e non faranno portare loro la pena del peccato di cui si renderebbero colpevoli, mangiando le loro cose sante; poiché io sono il Signore che le santifico.</span> <span class="verse"><a name="17">17</a>Il Signore disse a Mosè:</span> <span class="verse"><a name="18">18</a>Parla ad Aronne, ai suoi figli, a tutti gli Israeliti e ordina loro: Chiunque della casa d'Israele o dei forestieri dimoranti in Israele presenta in olocausto al Signore un'offerta per qualsiasi voto o dono volontario,</span> <span class="verse"><a name="19">19</a>per essere gradito, dovrà offrire un maschio, senza difetto, di buoi, di pecore o di capre.</span> <span class="verse"><a name="20">20</a>Non offrirete nulla con qualche difetto, perché non sarebbe gradito.</span> <span class="verse"><a name="21">21</a>Se uno offre al Signore, in sacrificio di comunione, un bovino o un ovino, sia per sciogliere un voto, sia come offerta volontaria, la vittima, perché sia gradita, dovrà essere perfetta: senza difetti.</span> <span class="verse"><a name="22">22</a>Non offrirete al Signore nessuna vittima cieca o storpia o mutilata o con ulceri o con la scabbia o con piaghe purulente; non ne farete sull'altare un sacrificio consumato dal fuoco in onore del Signore.</span> <span class="verse"><a name="23">23</a>Come offerta volontaria potrai presentare un bue o una pecora che abbia un membro troppo lungo o troppo corto; ma come offerta per qualche voto non sarebbe gradita.</span> <span class="verse"><a name="24">24</a>Non offrirete al Signore un animale con i testicoli ammaccati o schiacciati o strappati o tagliati. Tali cose non farete nel vostro paese,</span> <span class="verse"><a name="25">25</a>né accetterete dallo straniero alcuna di queste vittime per offrirla come pane in onore del vostro Dio; essendo mutilate, difettose, non sarebbero gradite per il vostro bene.</span> <span class="verse"><a name="26">26</a>Il Signore aggiunse a Mosè:</span> <span class="verse"><a name="27">27</a>Quando nascerà un vitello o un agnello o un capretto, starà sette giorni sotto la madre; dall'ottavo giorno in poi, sarà gradito come vittima da consumare con il fuoco per il Signore.</span> <span class="verse"><a name="28">28</a>Non scannerete vacca o pecora lo stesso giorno con il suo piccolo.</span> <span class="verse"><a name="29">29</a>Quando offrirete al Signore un sacrificio di ringraziamento, offritelo in modo che sia gradito.</span> <span class="verse"><a name="30">30</a>La vittima sarà mangiata il giorno stesso; non ne lascerete nulla fino al mattino. Io sono il Signore.</span> <span class="verse"><a name="31">31</a>Osserverete dunque i miei comandi e li metterete in pratica. Io sono il Signore.</span> <span class="verse"><a name="32">32</a>Non profanerete il mio santo nome, perché io mi manifesti santo in mezzo agli Israeliti. Io sono il Signore che vi santifico,</span> <span class="verse"><a name="33">33</a>che vi ho fatto uscire dal paese d'Egitto per essere vostro Dio. Io sono il Signore.</span> </p></div</div></div></body></html>