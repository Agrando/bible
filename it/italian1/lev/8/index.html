<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/lev/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/lev">Leviticus</a> &gt <strong>Chapter 8</strong></div><p><span class="verse"><a name="1">1</a>Il Signore disse ancora a Mosè:</span> <span class="verse"><a name="2">2</a>Prendi Aronne insieme ai suoi figli, le vesti, l'olio dell'unzione, il giovenco del sacrificio espiatorio, i due arieti e il cesto dei pani azzimi;</span> <span class="verse"><a name="3">3</a>convoca tutta la comunità all'ingresso della tenda del convegno.</span> <span class="verse"><a name="4">4</a>Mosè fece come il Signore gli aveva ordinato e la comunità fu convocata all'ingresso della tenda del convegno.</span> <span class="verse"><a name="5">5</a>Mosè disse alla comunità: Questo il Signore ha ordinato di fare.</span> <span class="verse"><a name="6">6</a>Mosè fece accostare Aronne e i suoi figli e li lavò con acqua.</span> <span class="verse"><a name="7">7</a>Poi rivestì Aronne della tunica, lo cinse della cintura, gli pose addosso il manto, gli mise l'efod e lo cinse con la cintura dell'efod, nel quale avvolse l'efod.</span> <span class="verse"><a name="8">8</a>Gli mise anche il pettorale, e nel pettorale pose gli Urim e i Tummin.</span> <span class="verse"><a name="9">9</a>Poi gli mise in capo il turbante e sul davanti del turbante pose la lamina d'oro, il sacro diadema, come il Signore aveva ordinato a Mosè.</span> <span class="verse"><a name="10">10</a>Poi Mosè prese l'olio dell'unzione, unse la Dimora e tutte le cose che vi si trovavano e così le consacrò.</span> <span class="verse"><a name="11">11</a>Fece sette volte l'aspersione sull'altare, unse l'altare con tutti i suoi accessori, la conca e la sua base, per consacrarli.</span> <span class="verse"><a name="12">12</a>Versò l'olio della unzione sul capo d'Aronne e unse Aronne, per consacrarlo.</span> <span class="verse"><a name="13">13</a>Poi Mosè fece avvicinare i figli d'Aronne, li vestì di tuniche, li cinse con le cinture e legò sul loro capo i turbanti, come il Signore aveva ordinato a Mosè.</span> <span class="verse"><a name="14">14</a>Fece quindi accostare il giovenco del sacrificio espiatorio e Aronne e i suoi figli stesero le mani sulla testa del giovenco del sacrificio espiatorio.</span> <span class="verse"><a name="15">15</a>Mosè lo immolò, ne prese del sangue, bagnò con il dito i corni attorno all'altare e purificò l'altare; poi sparse il resto del sangue alla base dell'altare e lo consacrò per fare su di esso l'espiazione.</span> <span class="verse"><a name="16">16</a>Poi prese tutto il grasso aderente alle viscere, il lobo del fegato, i due reni con il loro grasso e Mosè bruciò tutto sull'altare.</span> <span class="verse"><a name="17">17</a>Ma il giovenco, la sua pelle, la sua carne e le feci, bruciò nel fuoco fuori dell'accampamento, come il Signore gli aveva ordinato.</span> <span class="verse"><a name="18">18</a>Fece quindi avvicinare l'ariete dell'olocausto e Aronne e i suoi figli stesero le mani sulla testa dell'ariete.</span> <span class="verse"><a name="19">19</a>Mosè lo immolò e ne sparse il sangue attorno all'altare.</span> <span class="verse"><a name="20">20</a>Poi fece a pezzi l'ariete e ne bruciò testa, pezzi e grasso.</span> <span class="verse"><a name="21">21</a>Dopo averne lavato le viscere e le zampe con acqua, bruciò tutto l'ariete sull'altare: olocausto di soave odore, un sacrificio consumato dal fuoco in onore del Signore, come il Signore gli aveva ordinato.</span> <span class="verse"><a name="22">22</a>Poi fece accostare il secondo ariete, l'ariete della investitura, e Aronne e i suoi figli stesero le mani sulla testa dell'ariete.</span> <span class="verse"><a name="23">23</a>Mosè lo immolò, ne prese del sangue e bagnò il lobo dell'orecchio destro di Aronne e il pollice della mano destra e l'alluce del piede destro.</span> <span class="verse"><a name="24">24</a>Poi Mosè fece avvicinare i figli di Aronne e bagnò con quel sangue il lobo del loro orecchio destro, il pollice della mano destra e l'alluce del piede destro; sparse il resto del sangue attorno all'altare.</span> <span class="verse"><a name="25">25</a>Poi prese il grasso, la coda, tutto il grasso aderente alle viscere, il lobo del fegato, i reni con il loro grasso e la coscia destra;</span> <span class="verse"><a name="26">26</a>dal canestro dei pani azzimi, che era davanti al Signore, prese una focaccia senza lievito, una focaccia di pasta intrisa nell'olio e una schiacciata e le pose sulle parti grasse e sulla coscia destra.</span> <span class="verse"><a name="27">27</a>Poi mise tutte queste cose sulle mani di Aronne e sulle mani dei suoi figli e le agitò con l'agitazione rituale davanti al Signore.</span> <span class="verse"><a name="28">28</a>Mosè quindi le prese dalle loro mani e le bruciò sull'altare sopra l'olocausto: sacrificio di investitura, di soave odore, sacrificio consumato dal fuoco in onore del Signore.</span> <span class="verse"><a name="29">29</a>Poi Mosè prese il petto dell'ariete e lo agitò come offerta da agitare ritualmente davanti al Signore; questa fu la parte dell'ariete dell'investitura toccata a Mosè, come il Signore gli aveva ordinato.</span> <span class="verse"><a name="30">30</a>Mosè prese quindi l'olio dell'unzione e il sangue che era sopra l'altare; ne asperse Aronne e le sue vesti, i figli di lui e le loro vesti; così consacrò Aronne e le sue vesti e similmente i suoi figli e le loro vesti.</span> <span class="verse"><a name="31">31</a>Poi Mosè disse ad Aronne e ai suoi figli: Fate cuocere la carne all'ingresso della tenda del convegno e là mangiatela con il pane che è nel canestro dell'investitura, come mi è stato ordinato. La mangeranno Aronne e i suoi figli.</span> <span class="verse"><a name="32">32</a>Quel che avanza della carne e del pane, bruciatelo nel fuoco.</span> <span class="verse"><a name="33">33</a>Per sette giorni non uscirete dall'ingresso della tenda del convegno, finché cioè non siano compiuti i giorni della vostra investitura, perché la vostra investitura durerà sette giorni.</span> <span class="verse"><a name="34">34</a>Come si è fatto oggi così il Signore ha ordinato che si faccia per compiere il rito espiatorio su di voi.</span> <span class="verse"><a name="35">35</a>Rimarrete sette giorni all'ingresso della tenda del convegno, giorno e notte, osservando il comandamento del Signore, perché non moriate, poiché così mi è stato ordinato.</span> <span class="verse"><a name="36">36</a>Aronne e i suoi figli fecero quanto era stato ordinato dal Signore per mezzo di Mosè.</span> </p></div</div></div></body></html>