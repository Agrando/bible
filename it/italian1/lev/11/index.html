<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/lev/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/lev">Leviticus</a> &gt <strong>Chapter 11</strong></div><p><span class="verse"><a name="1">1</a>Il Signore disse a Mosè e ad Aronne:</span> <span class="verse"><a name="2">2</a>Riferite agli Israeliti: Questi sono gli animali che potrete mangiare fra tutte le bestie che sono sulla terra.</span> <span class="verse"><a name="3">3</a>Potrete mangiare d'ogni quadrupede che ha l'unghia bipartita, divisa da una fessura, e che rumina.</span> <span class="verse"><a name="4">4</a>Ma fra i ruminanti e gli animali che hanno l'unghia divisa, non mangerete i seguenti: il cammello, perché rumina, ma non ha l'unghia divisa, lo considererete immondo;</span> <span class="verse"><a name="5">5</a>l'ìrace, perché rumina, ma non ha l'unghia divisa, lo considererete immondo;</span> <span class="verse"><a name="6">6</a>la lepre, perché rumina, ma non ha l'unghia divisa, la considererete immonda;</span> <span class="verse"><a name="7">7</a>il porco, perché ha l'unghia bipartita da una fessura, ma non rumina, lo considererete immondo.</span> <span class="verse"><a name="8">8</a>Non mangerete la loro carne e non toccherete i loro cadaveri; li considererete immondi.</span> <span class="verse"><a name="9">9</a>Questi sono gli animali che potrete mangiare fra tutti quelli acquatici. Potrete mangiare quanti hanno pinne e squame, sia nei mari, sia nei fiumi.</span> <span class="verse"><a name="10">10</a>Ma di tutti gli animali, che si muovono o vivono nelle acque, nei mari e nei fiumi, quanti non hanno né pinne né squame, li terrete in abominio.</span> <span class="verse"><a name="11">11</a>Essi saranno per voi in abominio; non mangerete la loro carne e terrete in abominio i loro cadaveri.</span> <span class="verse"><a name="12">12</a>Tutto ciò che non ha né pinne né squame nelle acque sarà per voi in abominio.</span> <span class="verse"><a name="13">13</a>Fra i volatili terrete in abominio questi, che non dovrete mangiare, perché ripugnanti: l'aquila, l'ossìfraga e l'aquila di mare,</span> <span class="verse"><a name="14">14</a>il nibbio e ogni specie di falco,</span> <span class="verse"><a name="15">15</a>ogni specie di corvo,</span> <span class="verse"><a name="16">16</a>lo struzzo, la civetta, il gabbiano e ogni specie di sparviere,</span> <span class="verse"><a name="17">17</a>il gufo, l'alcione, l'ibis,</span> <span class="verse"><a name="18">18</a>il cigno, il pellicano, la folaga,</span> <span class="verse"><a name="19">19</a>la cicogna, ogni specie di airone, l'ùpupa e il pipistrello.</span> <span class="verse"><a name="20">20</a>Sarà per voi in abominio anche ogni insetto alato, che cammina su quattro piedi.</span> <span class="verse"><a name="21">21</a>Però fra tutti gli insetti alati che camminano su quattro piedi, potrete mangiare quelli che hanno due zampe sopra i piedi, per saltare sulla terra.</span> <span class="verse"><a name="22">22</a>Perciò potrete mangiare i seguenti: ogni specie di cavalletta, ogni specie di locusta, ogni specie di acrìdi e ogni specie di grillo.</span> <span class="verse"><a name="23">23</a>Ogni altro insetto alato che ha quattro piedi lo terrete in abominio!</span> <span class="verse"><a name="24">24</a>Per i seguenti animali diventerete immondi: chiunque toccherà il loro cadavere sarà immondo fino alla sera</span> <span class="verse"><a name="25">25</a>e chiunque trasporterà i loro cadaveri si dovrà lavare le vesti e sarà immondo fino alla sera.</span> <span class="verse"><a name="26">26</a>Riterrete immondo ogni animale che ha l'unghia, ma non divisa da fessura, e non rumina: chiunque li toccherà sarà immondo.</span> <span class="verse"><a name="27">27</a>Considererete immondi tutti i quadrupedi che camminano sulla pianta dei piedi; chiunque ne toccherà il cadavere sarà immondo fino alla sera.</span> <span class="verse"><a name="28">28</a>E chiunque trasporterà i loro cadaveri si dovrà lavare le vesti e sarà immondo fino alla sera. Tali animali riterrete immondi.</span> <span class="verse"><a name="29">29</a>Fra gli animali che strisciano per terra riterrete immondi: la talpa, il topo e ogni specie di sauri,</span> <span class="verse"><a name="30">30</a>il toporagno, la lucertola, il geco, il ramarro, il camaleonte.</span> <span class="verse"><a name="31">31</a>Questi animali, fra quanti strisciano, saranno immondi per voi; chiunque li toccherà morti, sarà immondo fino alla sera.</span> <span class="verse"><a name="32">32</a>Ogni oggetto sul quale cadrà morto qualcuno di essi, sarà immondo: si tratti di utensili di legno o di veste o pelle o sacco o qualunque altro oggetto di cui si faccia uso; si immergerà nell'acqua e sarà immondo fino alla sera; poi sarà mondo.</span> <span class="verse"><a name="33">33</a>Se ne cade qualcuno in un vaso di terra, quanto vi si troverà dentro sarà immondo e spezzerete il vaso.</span> <span class="verse"><a name="34">34</a>Ogni cibo che serve di nutrimento, sul quale cada quell'acqua, sarà immondo; ogni bevanda di cui si fa uso, qualunque sia il vaso che la contiene, sarà immonda.</span> <span class="verse"><a name="35">35</a>Ogni oggetto sul quale cadrà qualche parte del loro cadavere, sarà immondo; il forno o il fornello sarà spezzato: sono immondi e li dovete ritenere tali.</span> <span class="verse"><a name="36">36</a>Però, una fonte o una cisterna, cioè una raccolta di acqua, sarà monda; ma chi toccherà i loro cadaveri sarà immondo.</span> <span class="verse"><a name="37">37</a>Se qualcosa dei loro cadaveri cade su qualche seme che deve essere seminato, questo sarà mondo;</span> <span class="verse"><a name="38">38</a>ma se è stata versata acqua sul seme e vi cade qualche cosa dei loro cadaveri, lo riterrai immondo.</span> <span class="verse"><a name="39">39</a>Se muore un animale, di cui vi potete cibare, colui che ne toccherà il cadavere sarà immondo fino alla sera.</span> <span class="verse"><a name="40">40</a>Colui che mangerà di quel cadavere si laverà le vesti e sarà immondo fino alla sera; anche colui che trasporterà quel cadavere si laverà le vesti e sarà immondo fino alla sera.</span> <span class="verse"><a name="41">41</a>Ogni essere che striscia sulla terra è un abominio; non se ne mangerà.</span> <span class="verse"><a name="42">42</a>Di tutti gli animali che strisciano sulla terra non ne mangerete alcuno che cammini sul ventre o cammini con quattro piedi o con molti piedi, poiché sono un abominio.</span> <span class="verse"><a name="43">43</a>Non rendete le vostre persone abominevoli con alcuno di questi animali che strisciano; non vi rendete immondi per causa loro, in modo da rimaner così contaminati.</span> <span class="verse"><a name="44">44</a>Poiché io sono il Signore, il Dio vostro. Santificatevi dunque e siate santi, perché io sono santo; non contaminate le vostre persone con alcuno di questi animali che strisciano per terra.</span> <span class="verse"><a name="45">45</a>Poiché io sono il Signore, che vi ho fatti uscire dal paese d'Egitto, per essere il vostro Dio; siate dunque santi, perché io sono santo.</span> <span class="verse"><a name="46">46</a>Questa è la legge che riguarda i quadrupedi, gli uccelli, ogni essere vivente che si muove nelle acque e ogni essere che striscia per terra,</span> <span class="verse"><a name="47">47</a>perché sappiate distinguere ciò che è immondo da ciò che è mondo, l'animale che si può mangiare da quello che non si deve mangiare.</span> </p></div</div></div></body></html>