<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/lev/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/lev">Leviticus</a> &gt <strong>Chapter 4</strong></div><p><span class="verse"><a name="1">1</a>Il Signore disse a Mosè: Riferisci agli Israeliti:</span> <span class="verse"><a name="2">2</a>Quando un uomo inavvertitamente trasgredisce un qualsiasi divieto della legge del Signore, facendo una cosa proibita:</span> <span class="verse"><a name="3">3</a>se chi ha peccato è il sacerdote che ha ricevuto l'unzione e così ha reso colpevole il popolo, offrirà al Signore per il peccato da lui commesso un giovenco senza difetto come sacrificio di espiazione.</span> <span class="verse"><a name="4">4</a>Condurrà il giovenco davanti al Signore all'ingresso della tenda del convegno; poserà la mano sulla testa del giovenco e l'immolerà davanti al Signore.</span> <span class="verse"><a name="5">5</a>Il sacerdote che ha ricevuto l'unzione prenderà il sangue del giovenco e lo porterà nell'interno della tenda del convegno;</span> <span class="verse"><a name="6">6</a>intingerà il dito nel sangue e farà sette aspersioni davanti al Signore di fronte al velo del santuario.</span> <span class="verse"><a name="7">7</a>Bagnerà con il sangue i corni dell'altare dei profumi che bruciano davanti al Signore nella tenda del convegno; verserà il resto del sangue alla base dell'altare degli olocausti, che si trova all'ingresso della tenda del convegno.</span> <span class="verse"><a name="8">8</a>Poi dal giovenco del sacrificio toglierà tutto il grasso: il grasso che avvolge le viscere, tutto quello che vi è sopra,</span> <span class="verse"><a name="9">9</a>i due reni con il loro grasso e il grasso attorno ai lombi e al lobo del fegato, che distaccherà al di sopra dei reni.</span> <span class="verse"><a name="10">10</a>Farà come si fa per il giovenco del sacrificio di comunione e brucerà il tutto sull'altare degli olocausti.</span> <span class="verse"><a name="11">11</a>Ma la pelle del giovenco, la carne con la testa, le viscere, le zampe e gli escrementi,</span> <span class="verse"><a name="12">12</a>cioè tutto il giovenco, egli lo porterà fuori dell'accampamento in luogo puro, dove si gettano le ceneri, e lo brucerà sulla legna: dovrà essere bruciato sul mucchio delle ceneri.</span> <span class="verse"><a name="13">13</a>Se tutta la comunità d'Israele ha commesso una inavvertenza, senza che tutta l'assemblea la conosca, violando così un divieto della legge del Signore e rendendosi colpevole,</span> <span class="verse"><a name="14">14</a>quando il peccato commesso sarà conosciuto, l'assemblea offrirà come sacrificio espiatorio un giovenco, un capo di grosso bestiame senza difetto e lo condurrà davanti alla tenda del convegno.</span> <span class="verse"><a name="15">15</a>Gli anziani della comunità poseranno le mani sulla testa del giovenco e lo si immolerà davanti al Signore.</span> <span class="verse"><a name="16">16</a>Il sacerdote che ha ricevuto l'unzione porterà il sangue del giovenco nell'interno della tenda del convegno;</span> <span class="verse"><a name="17">17</a>intingerà il dito nel sangue, e farà sette aspersioni davanti al Signore di fronte al velo.</span> <span class="verse"><a name="18">18</a>Bagnerà con il sangue i corni dell'altare che è davanti al Signore nella tenda del convegno e verserà il resto del sangue alla base dell'altare degli olocausti, all'ingresso della tenda del convegno.</span> <span class="verse"><a name="19">19</a>Toglierà al giovenco tutte le parti grasse, per bruciarle sull'altare.</span> <span class="verse"><a name="20">20</a>Farà di questo giovenco come di quello offerto in sacrificio di espiazione: tutto allo stesso modo. Il sacerdote farà per loro il rito espiatorio e sarà loro perdonato.</span> <span class="verse"><a name="21">21</a>Poi porterà il giovenco fuori del campo e lo brucerà come ha bruciato il primo: è il sacrificio di espiazione per l'assemblea.</span> <span class="verse"><a name="22">22</a>Se è un capo chi ha peccato, violando per inavvertenza un divieto del Signore suo Dio e così si è reso colpevole,</span> <span class="verse"><a name="23">23</a>quando conosca il peccato commesso, porterà come offerta un capro maschio senza difetto.</span> <span class="verse"><a name="24">24</a>Poserà la mano sulla testa del capro e lo immolerà nel luogo dove si immolano gli olocausti davanti al Signore: è un sacrificio espiatorio.</span> <span class="verse"><a name="25">25</a>Il sacerdote prenderà con il dito il sangue del sacrificio espiatorio e bagnerà i corni dell'altare degli olocausti; verserà il resto del sangue alla base dell'altare degli olocausti.</span> <span class="verse"><a name="26">26</a>Poi brucerà sull'altare ogni parte grassa, come il grasso del sacrificio di comunione. Il sacerdote farà per lui il rito espiatorio per il suo peccato e gli sarà perdonato.</span> <span class="verse"><a name="27">27</a>Se chi ha peccato è stato qualcuno del popolo, violando per inavvertenza un divieto del Signore, e così si è reso colpevole,</span> <span class="verse"><a name="28">28</a>quando conosca il peccato commesso, porti come offerta una capra femmina, senza difetto, in espiazione del suo peccato.</span> <span class="verse"><a name="29">29</a>Poserà la mano sulla testa della vittima di espiazione e la immolerà nel luogo dove si immolano gli olocausti.</span> <span class="verse"><a name="30">30</a>Il sacerdote prenderà con il dito un po' di sangue di essa e bagnerà i corni dell'altare degli olocausti; poi verserà il resto del sangue alla base dell'altare.</span> <span class="verse"><a name="31">31</a>Preleverà tutte le parti grasse, come si preleva il grasso del sacrificio di comunione, e il sacerdote le brucerà sull'altare, profumo soave in onore del Signore. Il sacerdote farà per lui il rito espiatorio e gli sarà perdonato.</span> <span class="verse"><a name="32">32</a>Se porta una pecora come offerta per il peccato, porterà una femmina senza difetto.</span> <span class="verse"><a name="33">33</a>Poserà la mano sulla testa della vittima espiatoria e la immolerà in espiazione nel luogo dove si immolano gli olocausti.</span> <span class="verse"><a name="34">34</a>Il sacerdote prenderà con il dito un po' di sangue della vittima espiatoria e bagnerà i corni dell'altare degli olocausti; poi verserà il resto del sangue alla base dell'altare.</span> <span class="verse"><a name="35">35</a>Preleverà tutte le parti grasse, come si preleva il grasso della pecora del sacrificio di comunione e il sacerdote le brucerà sull'altare sopra le vittime consumate dal fuoco in onore del Signore. Il sacerdote farà per lui il rito espiatorio per il peccato commesso e gli sarà perdonato.</span> </p></div</div></div></body></html>