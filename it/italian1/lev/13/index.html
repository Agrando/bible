<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/lev/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/lev">Leviticus</a> &gt <strong>Chapter 13</strong></div><p><span class="verse"><a name="1">1</a>Il Signore aggiunse a Mosè e ad Aronne:</span> <span class="verse"><a name="2">2</a>Quando uno ha sulla pelle del corpo un tumore o una pustola o macchia bianca che faccia sospettare una piaga di lebbra, quel tale sarà condotto dal sacerdote Aronne o da qualcuno dei sacerdoti, suoi figli.</span> <span class="verse"><a name="3">3</a>Il sacerdote esaminerà la piaga sulla pelle del corpo; se il pelo della piaga è diventato bianco e la piaga appare depressa rispetto alla pelle del corpo, è piaga di lebbra; il sacerdote, dopo averlo esaminato, dichiarerà quell'uomo immondo.</span> <span class="verse"><a name="4">4</a>Ma se la macchia sulla pelle del corpo è bianca e non appare depressa rispetto alla pelle e il suo pelo non è diventato bianco, il sacerdote isolerà per sette giorni colui che ha la piaga.</span> <span class="verse"><a name="5">5</a>Al settimo giorno il sacerdote l'esaminerà ancora; se gli parrà che la piaga si sia fermata senza allargarsi sulla pelle, il sacerdote lo isolerà per altri sette giorni.</span> <span class="verse"><a name="6">6</a>Il sacerdote, il settimo giorno, lo esaminerà di nuovo; se vedrà che la piaga non è più bianca e non si è allargata sulla pelle, dichiarerà quell'uomo mondo: è una pustola. Quegli si laverà le vesti e sarà mondo.</span> <span class="verse"><a name="7">7</a>Ma se la pustola si è allargata sulla pelle, dopo che egli si è mostrato al sacerdote per essere dichiarato mondo, si farà esaminare di nuovo dal sacerdote;</span> <span class="verse"><a name="8">8</a>il sacerdote l'esaminerà e se vedrà che la pustola si è allargata sulla pelle, il sacerdote lo dichiarerà immondo: è lebbra.</span> <span class="verse"><a name="9">9</a>Quando uno avrà addosso una piaga di lebbra, sarà condotto al sacerdote,</span> <span class="verse"><a name="10">10</a>ed egli lo esaminerà; se vedrà che sulla pelle c'è un tumore bianco, che questo tumore ha fatto imbiancare il pelo e che nel tumore si trova carne viva,</span> <span class="verse"><a name="11">11</a>è lebbra inveterata nella pelle del corpo e il sacerdote lo dichiarerà immondo; non lo terrà isolato, perché certo è immondo.</span> <span class="verse"><a name="12">12</a>Se la lebbra si propaga sulla pelle in modo da coprire tutta la pelle di colui che ha la piaga, dal capo ai piedi, dovunque il sacerdote guardi,</span> <span class="verse"><a name="13">13</a>questi lo esaminerà; se vedrà che la lebbra copre tutto il corpo, dichiarerà mondo colui che ha la piaga: essendo tutto bianco, è mondo.</span> <span class="verse"><a name="14">14</a>Ma quando apparirà in lui carne viva, sarà chiamato immondo.</span> <span class="verse"><a name="15">15</a>Il sacerdote, vista la carne viva, lo dichiarerà immondo; la carne viva è immonda: è lebbra.</span> <span class="verse"><a name="16">16</a>Ma se la carne viva ridiventa bianca, egli vada dal sacerdote e il sacerdote lo esaminerà;</span> <span class="verse"><a name="17">17</a>se vedrà che la piaga è ridiventata bianca, il sacerdote dichiarerà mondo colui che ha la piaga: è mondo.</span> <span class="verse"><a name="18">18</a>Quando uno ha avuto sulla pelle della carne un'ulcera che sia guarita</span> <span class="verse"><a name="19">19</a>e poi, sul luogo dell'ulcera, appaia un tumore bianco o una macchia bianca, rosseggiante, quel tale si mostrerà al sacerdote,</span> <span class="verse"><a name="20">20</a>il quale l'esaminerà e se vedrà che la macchia è depressa rispetto alla pelle e che il pelo è diventato bianco, il sacerdote lo dichiarerà immondo; è una piaga di lebbra che è scoppiata nell'ulcera.</span> <span class="verse"><a name="21">21</a>Ma se il sacerdote, esaminandola, vede che nella macchia non ci sono peli bianchi, che non è depressa rispetto alla pelle e che si è attenuata, il sacerdote lo isolerà per sette giorni.</span> <span class="verse"><a name="22">22</a>Se la macchia si allarga sulla pelle, il sacerdote lo dichiarerà immondo: è una piaga di lebbra.</span> <span class="verse"><a name="23">23</a>Ma se la macchia è rimasta allo stesso punto, senza allargarsi, è una cicatrice di ulcera e il sacerdote lo dichiarerà mondo.</span> <span class="verse"><a name="24">24</a>Quando uno ha sulla pelle del corpo una scottatura prodotta da fuoco e su questa appaia una macchia lucida, bianca, rossastra o soltanto bianca,</span> <span class="verse"><a name="25">25</a>il sacerdote l'esaminerà; se vedrà che il pelo della macchia è diventato bianco e la macchia appare depressa rispetto alla pelle, è lebbra scoppiata nella scottatura. Il sacerdote lo dichiarerà immondo: è una piaga di lebbra.</span> <span class="verse"><a name="26">26</a>Ma se il sacerdote, esaminandola, vede che non c'è pelo bianco nella macchia e che essa non è depressa rispetto alla pelle e si è attenuata, il sacerdote lo isolerà per sette giorni.</span> <span class="verse"><a name="27">27</a>Al settimo giorno il sacerdote lo esaminerà e se la macchia si è diffusa sulla pelle, il sacerdote lo dichiarerà immondo: è una piaga di lebbra.</span> <span class="verse"><a name="28">28</a>Ma se la macchia è rimasta ferma nella stessa zona e non si è diffusa sulla pelle, ma si è attenuata, è un tumore di bruciatura; il sacerdote dichiarerà quel tale mondo, perché si tratta di una cicatrice della bruciatura.</span> <span class="verse"><a name="29">29</a>Quando un uomo o una donna ha una piaga sul capo o nella barba,</span> <span class="verse"><a name="30">30</a>il sacerdote esaminerà la piaga; se riscontra che essa è depressa rispetto alla pelle e che v'è del pelo gialliccio e sottile, il sacerdote lo dichiarerà immondo: è tigna, lebbra del capo o della barba.</span> <span class="verse"><a name="31">31</a>Ma se il sacerdote, esaminando la piaga della tigna, riscontra che non è depressa rispetto alla pelle e che non vi è pelo scuro, il sacerdote isolerà per sette giorni colui che ha la piaga della tigna.</span> <span class="verse"><a name="32">32</a>Se il sacerdote, esaminando al settimo giorno la piaga, vedrà che la tigna non si è allargata e che non v'è pelo gialliccio e che la tigna non appare depressa rispetto alla pelle,</span> <span class="verse"><a name="33">33</a>quel tale si raderà, ma non raderà il luogo dove è la tigna; il sacerdote lo terrà isolato per altri sette giorni.</span> <span class="verse"><a name="34">34</a>Al settimo giorno, il sacerdote esaminerà la tigna; se riscontra che la tigna non si è allargata sulla pelle e non appare depressa rispetto alla pelle, il sacerdote lo dichiarerà mondo; egli si laverà le vesti e sarà mondo.</span> <span class="verse"><a name="35">35</a>Ma se, dichiarato mondo, la tigna si è allargata sulla pelle,</span> <span class="verse"><a name="36">36</a>il sacerdote l'esaminerà; se nota che la tigna si è allargata sulla pelle, non cercherà se vi è il pelo giallo; quel tale è immondo.</span> <span class="verse"><a name="37">37</a>Ma se vedrà che la tigna si è fermata e vi è cresciuto il pelo scuro, la tigna è guarita; quel tale è mondo e il sacerdote lo dichiarerà tale.</span> <span class="verse"><a name="38">38</a>Quando un uomo o una donna ha sulla pelle del corpo macchie lucide, bianche,</span> <span class="verse"><a name="39">39</a>il sacerdote le esaminerà; se vedrà che le macchie sulla pelle del loro corpo sono di un bianco pallido, è un'eruzione cutanea; quel tale è mondo.</span> <span class="verse"><a name="40">40</a>Chi perde i capelli del capo è calvo, ma è mondo.</span> <span class="verse"><a name="41">41</a>Se i capelli gli sono caduti dal lato della fronte, è calvo davanti, ma è mondo.</span> <span class="verse"><a name="42">42</a>Ma se sulla calvizie del cranio o della fronte appare una piaga bianca tendente al rosso, è lebbra scoppiata sulla calvizie del cranio o della fronte;</span> <span class="verse"><a name="43">43</a>il sacerdote lo esaminerà: se riscontra che il tumore della piaga nella parte calva del cranio o della fronte è bianco tendente al rosso, simile alla lebbra della pelle del corpo,</span> <span class="verse"><a name="44">44</a>quel tale è un lebbroso; è immondo e lo dovrà dichiarare immondo; la piaga è sul suo capo.</span> <span class="verse"><a name="45">45</a>Il lebbroso colpito dalla lebbra porterà vesti strappate e il capo scoperto, si coprirà la barba e andrà gridando: Immondo! Immondo!</span> <span class="verse"><a name="46">46</a>Sarà immondo finché avrà la piaga; è immondo, se ne starà solo, abiterà fuori dell'accampamento.</span> <span class="verse"><a name="47">47</a>Quando apparirà una macchia di lebbra su una veste, di lana o di lino,</span> <span class="verse"><a name="48">48</a>nel tessuto o nel manufatto di lino o di lana, su una pelliccia o qualunque altra cosa di cuoio,</span> <span class="verse"><a name="49">49</a>se la macchia sarà verdastra o rossastra, sulla veste o sulla pelliccia, sul tessuto o sul manufatto o su qualunque cosa di cuoio, è macchia di lebbra e sarà mostrata al sacerdote.</span> <span class="verse"><a name="50">50</a>Il sacerdote esaminerà la macchia e rinchiuderà per sette giorni l'oggetto che ha la macchia.</span> <span class="verse"><a name="51">51</a>Al settimo giorno esaminerà la macchia; se la macchia si sarà allargata sulla veste o sul tessuto o sul manufatto o sulla pelliccia o sull'oggetto di cuoio per qualunque uso, è una macchia di lebbra maligna, è cosa immonda.</span> <span class="verse"><a name="52">52</a>Egli brucerà quella veste o il tessuto o il manufatto di lana o di lino o qualunque oggetto fatto di pelle, sul quale è la macchia; perché è lebbra maligna, saranno bruciati nel fuoco.</span> <span class="verse"><a name="53">53</a>Ma se il sacerdote, esaminandola, vedrà che la macchia non si è allargata sulle vesti o sul tessuto o sul manufatto o su qualunque oggetto di cuoio,</span> <span class="verse"><a name="54">54</a>il sacerdote ordinerà che si lavi l'oggetto su cui è la macchia e lo rinchiuderà per altri sette giorni.</span> <span class="verse"><a name="55">55</a>Il sacerdote esaminerà la macchia, dopo che sarà stata lavata; se vedrà che la macchia non ha mutato colore, benché non si sia allargata, è un oggetto immondo; lo brucerai nel fuoco; vi è corrosione, sia che la parte corrosa si trovi sul diritto o sul rovescio dell'oggetto.</span> <span class="verse"><a name="56">56</a>Se il sacerdote, esaminandola, vede che la macchia, dopo essere stata lavata, è diventata pallida, la strapperà dalla veste o dalla pelle o dal tessuto o dal manufatto.</span> <span class="verse"><a name="57">57</a>Se appare ancora sulla veste o sul tessuto o sul manufatto o sull'oggetto di cuoio, è una eruzione in atto; brucerai nel fuoco l'oggetto su cui è la macchia.</span> <span class="verse"><a name="58">58</a>La veste o il tessuto o il manufatto o qualunque oggetto di cuoio che avrai lavato e dal quale la macchia sarà scomparsa, si laverà una seconda volta e sarà mondo.</span> <span class="verse"><a name="59">59</a>Questa è la legge relativa alla macchia di lebbra sopra una veste di lana o di lino, sul tessuto o sul manufatto o su qualunque oggetto di pelle, per dichiararli mondi o immondi.</span> </p></div</div></div></body></html>