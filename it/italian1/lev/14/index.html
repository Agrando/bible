<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/lev/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/lev">Leviticus</a> &gt <strong>Chapter 14</strong></div><p><span class="verse"><a name="1">1</a>Il Signore aggiunse a Mosè:</span> <span class="verse"><a name="2">2</a>Questa è la legge da applicare per il lebbroso per il giorno della sua purificazione. Egli sarà condotto al sacerdote.</span> <span class="verse"><a name="3">3</a>Il sacerdote uscirà dall'accampamento e lo esaminerà; se riscontrerà che la piaga della lebbra è guarita nel lebbroso,</span> <span class="verse"><a name="4">4</a>ordinerà che si prendano, per la persona da purificare, due uccelli vivi, mondi, legno di cedro, panno scarlatto e issòpo.</span> <span class="verse"><a name="5">5</a>Il sacerdote ordinerà di immolare uno degli uccelli in un vaso di terracotta con acqua viva.</span> <span class="verse"><a name="6">6</a>Poi prenderà l'uccello vivo, il legno di cedro, il panno scarlatto e l'issòpo e li immergerà, con l'uccello vivo, nel sangue dell'uccello sgozzato sopra l'acqua viva.</span> <span class="verse"><a name="7">7</a>Ne aspergerà sette volte colui che deve essere purificato dalla lebbra; lo dichiarerà mondo e lascerà andare libero per i campi l'uccello vivo.</span> <span class="verse"><a name="8">8</a>Colui che è purificato, si laverà le vesti, si raderà tutti i peli, si laverà nell'acqua e sarà mondo. Dopo questo potrà entrare nell'accampamento, ma resterà per sette giorni fuori della sua tenda.</span> <span class="verse"><a name="9">9</a>Il settimo giorno si raderà tutti i peli, il capo, la barba, le ciglia, insomma tutti i peli; si laverà le vesti e si bagnerà il corpo nell'acqua e sarà mondo.</span> <span class="verse"><a name="10">10</a>L'ottavo giorno prenderà due agnelli senza difetto, un'agnella di un anno senza difetto, tre decimi di efa di fior di farina, intrisa nell'olio, come oblazione, e un log di olio;</span> <span class="verse"><a name="11">11</a>il sacerdote che fa la purificazione, presenterà l'uomo che si purifica e le cose suddette davanti al Signore, all'ingresso della tenda del convegno.</span> <span class="verse"><a name="12">12</a>Il sacerdote prenderà uno degli agnelli e l'offrirà come sacrificio di riparazione, con il log d'olio, e li agiterà come offerta da agitare secondo il rito davanti al Signore.</span> <span class="verse"><a name="13">13</a>Poi immolerà l'agnello nel luogo dove si immolano le vittime espiatorie e gli olocausti, cioè nel luogo sacro poiché il sacrificio di riparazione è per il sacerdote, come quello espiatorio: è cosa sacrosanta.</span> <span class="verse"><a name="14">14</a>Il sacerdote prenderà sangue del sacrificio di riparazione e bagnerà il lobo dell'orecchio destro di colui che si purifica, il pollice della mano destra e l'alluce del piede destro.</span> <span class="verse"><a name="15">15</a>Poi, preso l'olio dal log, lo verserà sulla palma della sua mano sinistra;</span> <span class="verse"><a name="16">16</a>intingerà il dito della destra nell'olio che ha nella sinistra; con il dito spruzzerà sette volte quell'olio davanti al Signore.</span> <span class="verse"><a name="17">17</a>E del rimanente olio che tiene nella palma della mano, il sacerdote bagnerà il lobo dell'orecchio destro di colui che si purifica, il pollice della destra e l'alluce del piede destro, sopra il sangue del sacrificio di riparazione.</span> <span class="verse"><a name="18">18</a>Il resto dell'olio che ha nella palma, il sacerdote lo verserà sul capo di colui che si purifica; così farà per lui il rito espiatorio davanti al Signore.</span> <span class="verse"><a name="19">19</a>Poi il sacerdote offrirà il sacrificio espiatorio e compirà l'espiazione per colui che si purifica della sua immondezza; quindi immolerà l'olocausto.</span> <span class="verse"><a name="20">20</a>Offerto l'olocausto e l'oblazione sull'altare, il sacerdote eseguirà per lui il rito espiatorio e sarà mondo.</span> <span class="verse"><a name="21">21</a>Se quel tale è povero e non ha mezzi sufficienti, prenderà un agnello come sacrificio di riparazione da offrire con il rito dell'agitazione e compiere l'espiazione per lui e un decimo di efa di fior di farina intrisa con olio, come oblazione, e un log di olio.</span> <span class="verse"><a name="22">22</a>Prenderà anche due tortore o due colombi, secondo i suoi mezzi; uno sarà per il sacrificio espiatorio e l'altro per l'olocausto.</span> <span class="verse"><a name="23">23</a>L'ottavo giorno porterà per la sua purificazione queste cose al sacerdote, all'ingresso della tenda del convegno, davanti al Signore.</span> <span class="verse"><a name="24">24</a>Il sacerdote prenderà l'agnello del sacrificio di riparazione e il log d'olio e li agiterà come offerta da agitare ritualmente davanti al Signore.</span> <span class="verse"><a name="25">25</a>Poi immolerà l'agnello del sacrificio di riparazione, prenderà sangue della vittima di riparazione e bagnerà il lobo dell'orecchio destro di colui che si purifica, il pollice della mano destra e l'alluce del piede destro.</span> <span class="verse"><a name="26">26</a>Il sacerdote si verserà di quell'olio sulla palma della mano sinistra.</span> <span class="verse"><a name="27">27</a>Con il dito della sua destra spruzzerà sette volte quell'olio che tiene nella palma sinistra davanti al Signore.</span> <span class="verse"><a name="28">28</a>Poi bagnerà con l'olio che tiene nella palma, il lobo dell'orecchio destro di colui che si purifica, il pollice della mano destra e l'alluce del piede destro, sul luogo dove ha messo il sangue del sacrificio di riparazione.</span> <span class="verse"><a name="29">29</a>Il resto dell'olio che ha nella palma della mano, il sacerdote lo verserà sul capo di colui che si purifica, per fare espiazione per lui davanti al Signore.</span> <span class="verse"><a name="30">30</a>Poi sacrificherà una delle tortore o uno dei due colombi, che ha potuto procurarsi;</span> <span class="verse"><a name="31">31</a>delle vittime che ha in mano, una l'offrirà come sacrificio espiatorio e l'altra come olocausto, insieme con l'oblazione; il sacerdote farà il rito espiatorio davanti al Signore per lui.</span> <span class="verse"><a name="32">32</a>Questa è la legge relativa a colui che è affetto da piaga di lebbra e non ha mezzi per procurarsi ciò che è richiesto per la sua purificazione.</span> <span class="verse"><a name="33">33</a>Il Signore disse ancora a Mosè e ad Aronne:</span> <span class="verse"><a name="34">34</a>Quando sarete entrati nel paese di Canaan, che io sto per darvi in possesso, qualora io mandi un'infezione di lebbra in una casa del paese di vostra proprietà,</span> <span class="verse"><a name="35">35</a>il padrone della casa andrà a dichiararlo al sacerdote, dicendo: Mi pare che in casa mia ci sia come della lebbra.</span> <span class="verse"><a name="36">36</a>Allora il sacerdote ordinerà di sgomberare la casa prima che egli vi entri per esaminare la macchia sospetta perché quanto è nella casa non diventi immondo. Dopo questo, il sacerdote entrerà per esaminare la casa.</span> <span class="verse"><a name="37">37</a>Esaminerà dunque la macchia; se vedrà che l'infezione sui muri della casa consiste in cavità verdastre o rossastre, che appaiono più profonde della superficie della parete,</span> <span class="verse"><a name="38">38</a>il sacerdote uscirà dalla casa, alla porta, e farà chiudere la casa per sette giorni.</span> <span class="verse"><a name="39">39</a>Il settimo giorno il sacerdote vi tornerà e se, esaminandola, riscontrerà che la macchia si è allargata sulle pareti della casa,</span> <span class="verse"><a name="40">40</a>il sacerdote ordinerà che si rimuovano le pietre intaccate e si gettino in luogo immondo, fuori di città.</span> <span class="verse"><a name="41">41</a>Farà raschiare tutto l'interno della casa e butteranno i calcinacci raschiati fuor di città, in luogo immondo.</span> <span class="verse"><a name="42">42</a>Poi si prenderanno altre pietre e si metteranno al posto delle prime e si intonacherà la casa con altra calce.</span> <span class="verse"><a name="43">43</a>Se l'infezione spunta di nuovo nella casa dopo che le pietre ne sono state rimosse e la casa è stata raschiata e intonacata,</span> <span class="verse"><a name="44">44</a>il sacerdote entrerà ad esaminare la casa; trovato che la macchia vi si è allargata, nella casa vi è lebbra maligna; la casa è immonda.</span> <span class="verse"><a name="45">45</a>Perciò si demolirà la casa; pietre, legname e calcinacci si porteranno fuori della città, in luogo immondo.</span> <span class="verse"><a name="46">46</a>Inoltre chiunque sarà entrato in quella casa mentre era chiusa, sarà immondo fino alla sera.</span> <span class="verse"><a name="47">47</a>Chi avrà dormito in quella casa o chi vi avrà mangiato, si laverà le vesti.</span> <span class="verse"><a name="48">48</a>Se invece il sacerdote che è entrato nella casa e l'ha esaminata, riscontra che la macchia non si è allargata nella casa, dopo che la casa è stata intonacata, dichiarerà la casa monda, perché la macchia è risanata.</span> <span class="verse"><a name="49">49</a>Poi, per purificare la casa, prenderà due uccelli, legno di cedro, panno scarlatto e issòpo;</span> <span class="verse"><a name="50">50</a>immolerà uno degli uccelli in un vaso di terra con dentro acqua viva.</span> <span class="verse"><a name="51">51</a>Prenderà il legno di cedro, l'issòpo, il panno scarlatto e l'uccello vivo e li immergerà nel sangue dell'uccello immolato e nell'acqua viva e ne aspergerà sette volte la casa.</span> <span class="verse"><a name="52">52</a>Purificata la casa con il sangue dell'uccello, con l'acqua viva, con l'uccello vivo, con il legno di cedro, con l'issòpo e con lo scarlatto,</span> <span class="verse"><a name="53">53</a>lascerà andare libero l'uccello vivo, fuori città, per i campi; così farà il rito espiatorio per la casa ed essa sarà monda.</span> <span class="verse"><a name="54">54</a>Questa è la legge per ogni sorta di infezione di lebbra o di tigna,</span> <span class="verse"><a name="55">55</a>la lebbra delle vesti e della casa,</span> <span class="verse"><a name="56">56</a>i tumori, le pustole e le macchie,</span> <span class="verse"><a name="57">57</a>per insegnare quando una cosa è immonda e quando è monda. Questa è la legge per la lebbra.</span> </p></div</div></div></body></html>