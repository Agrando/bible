<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/lev/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/lev">Leviticus</a> &gt <strong>Chapter 19</strong></div><p><span class="verse"><a name="1">1</a>Il Signore disse ancora a Mosè:</span> <span class="verse"><a name="2">2</a>Parla a tutta la comunità degli Israeliti e ordina loro: Siate santi, perché io, il Signore, Dio vostro, sono santo.</span> <span class="verse"><a name="3">3</a>Ognuno rispetti sua madre e suo padre e osservi i miei sabati. Io sono il Signore, vostro Dio.</span> <span class="verse"><a name="4">4</a>Non rivolgetevi agli idoli, e non fatevi divinità di metallo fuso. Io sono il Signore, vostro Dio.</span> <span class="verse"><a name="5">5</a>Quando offrirete al Signore una vittima in sacrificio di comunione, offritela in modo da essergli graditi.</span> <span class="verse"><a name="6">6</a>La si mangerà il giorno stesso che l'avrete immolata o il giorno dopo; ciò che avanzerà fino al terzo giorno, lo brucerete nel fuoco.</span> <span class="verse"><a name="7">7</a>Se invece si mangiasse il terzo giorno, sarebbe cosa abominevole; il sacrificio non sarebbe gradito.</span> <span class="verse"><a name="8">8</a>Chiunque ne mangiasse, porterebbe la pena della sua iniquità, perché profanerebbe ciò che è sacro al Signore; quel tale sarebbe eliminato dal suo popolo.</span> <span class="verse"><a name="9">9</a>Quando mieterete la messe della vostra terra, non mieterete fino ai margini del campo, né raccoglierete ciò che resta da spigolare della messe;</span> <span class="verse"><a name="10">10</a>quanto alla tua vigna, non coglierai i racimoli e non raccoglierai gli acini caduti; li lascerai per il povero e per il forestiero. Io sono il Signore, vostro Dio.</span> <span class="verse"><a name="11">11</a>Non ruberete né userete inganno o menzogna gli uni a danno degli altri.</span> <span class="verse"><a name="12">12</a>Non giurerete il falso servendovi del mio nome; perché profaneresti il nome del tuo Dio. Io sono il Signore.</span> <span class="verse"><a name="13">13</a>Non opprimerai il tuo prossimo, né lo spoglierai di ciò che è suo; il salario del bracciante al tuo servizio non resti la notte presso di te fino al mattino dopo.</span> <span class="verse"><a name="14">14</a>Non disprezzerai il sordo, né metterai inciampo davanti al cieco, ma temerai il tuo Dio. Io sono il Signore.</span> <span class="verse"><a name="15">15</a>Non commetterete ingiustizia in giudizio; non tratterai con parzialità il povero, né userai preferenze verso il potente; ma giudicherai il tuo prossimo con giustizia.</span> <span class="verse"><a name="16">16</a>Non andrai in giro a spargere calunnie fra il tuo popolo né coopererai alla morte del tuo prossimo. Io sono il Signore.</span> <span class="verse"><a name="17">17</a>Non coverai nel tuo cuore odio contro il tuo fratello; rimprovera apertamente il tuo prossimo, così non ti caricherai d'un peccato per lui.</span> <span class="verse"><a name="18">18</a>Non ti vendicherai e non serberai rancore contro i figli del tuo popolo, ma amerai il tuo prossimo come te stesso. Io sono il Signore.</span> <span class="verse"><a name="19">19</a>Osserverete le mie leggi. Non accoppierai bestie di specie differenti; non seminerai il tuo campo con due sorta di seme, né porterai veste tessuta di due diverse materie.</span> <span class="verse"><a name="20">20</a>Se un uomo ha rapporti con donna che sia una schiava sposata ad altro uomo, ma non riscattata o affrancata, saranno tutti e due puniti; ma non messi a morte, perché essa non è libera.</span> <span class="verse"><a name="21">21</a>L'uomo condurrà al Signore, all'ingresso della tenda del convegno, in sacrificio di riparazione, un ariete;</span> <span class="verse"><a name="22">22</a>con questo ariete il sacerdote farà per lui il rito espiatorio davanti al Signore per il peccato da lui commesso; il peccato commesso gli sarà perdonato.</span> <span class="verse"><a name="23">23</a>Quando sarete entrati nel paese e vi avrete piantato ogni sorta d'alberi da frutto, ne considererete i frutti come non circoncisi; per tre anni saranno per voi come non circoncisi; non se ne dovrà mangiare.</span> <span class="verse"><a name="24">24</a>Ma nel quarto anno tutti i loro frutti saranno consacrati al Signore, come dono festivo.</span> <span class="verse"><a name="25">25</a>Nel quinto anno mangerete il frutto di quegli alberi; così essi continueranno a fruttare per voi. Io sono il Signore, vostro Dio.</span> <span class="verse"><a name="26">26</a>Non mangerete carne con il sangue.</span> <span class="verse"><a name="27">27</a>Non vi taglierete in tondo i capelli ai lati del capo, né deturperai ai lati la tua barba.</span> <span class="verse"><a name="28">28</a>Non vi farete incisioni sul corpo per un defunto, né vi farete segni di tatuaggio. Io sono il Signore.</span> <span class="verse"><a name="29">29</a>Non profanare tua figlia, prostituendola, perché il paese non si dia alla prostituzione e non si riempia di infamie.</span> <span class="verse"><a name="30">30</a>Osserverete i miei sabati e porterete rispetto al mio santuario. Io sono il Signore.</span> <span class="verse"><a name="31">31</a>Non vi rivolgete ai negromanti né agli indovini; non li consultate per non contaminarvi per mezzo loro. Io sono il Signore, vostro Dio.</span> <span class="verse"><a name="32">32</a>Alzati davanti a chi ha i capelli bianchi, onora la persona del vecchio e temi il tuo Dio. Io sono il Signore.</span> <span class="verse"><a name="33">33</a>Quando un forestiero dimorerà presso di voi nel vostro paese, non gli farete torto.</span> <span class="verse"><a name="34">34</a>Il forestiero dimorante fra di voi lo tratterete come colui che è nato fra di voi; tu l'amerai come tu stesso perché anche voi siete stati forestieri nel paese d'Egitto. Io sono il Signore, vostro Dio.</span> <span class="verse"><a name="35">35</a>Non commetterete ingiustizie nei giudizi, nelle misure di lunghezza, nei pesi o nelle misure di capacità.</span> <span class="verse"><a name="36">36</a>Avrete bilance giuste, pesi giusti, efa giusto, hin giusto. Io sono il Signore, vostro Dio, che vi ho fatti uscire dal paese d'Egitto.</span> <span class="verse"><a name="37">37</a>Osserverete dunque tutte le mie leggi e tutte le mie prescrizioni e le metterete in pratica. Io sono il Signore.</span> </p></div</div></div></body></html>