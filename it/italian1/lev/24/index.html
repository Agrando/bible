<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/lev/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/lev">Leviticus</a> &gt <strong>Chapter 24</strong></div><p><span class="verse"><a name="1">1</a>Il Signore disse ancora a Mosè:</span> <span class="verse"><a name="2">2</a>Ordina agli Israeliti che ti portino olio puro di olive schiacciate per il candelabro, per tenere le lampade sempre accese.</span> <span class="verse"><a name="3">3</a>Aronne lo preparerà nella tenda del convegno, fuori del velo che sta davanti alla testimonianza, perché le lampade ardano sempre, da sera a mattina, davanti al Signore. E' una legge perenne, di generazione in generazione.</span> <span class="verse"><a name="4">4</a>Egli le disporrà sul candelabro d'oro puro, perché ardano sempre davanti al Signore.</span> <span class="verse"><a name="5">5</a>Prenderai anche fior di farina e ne farai cuocere dodici focacce; ogni focaccia sarà di due decimi di efa.</span> <span class="verse"><a name="6">6</a>Le disporrai su due pile, sei per pila, sulla tavola d'oro puro davanti al Signore.</span> <span class="verse"><a name="7">7</a>Porrai incenso puro sopra ogni pila e sarà sul pane come memoriale, come sacrificio espiatorio consumato dal fuoco in onore del Signore.</span> <span class="verse"><a name="8">8</a>Ogni giorno di sabato si disporranno i pani davanti al Signore sempre; saranno forniti dagli Israeliti; è alleanza.</span> <span class="verse"><a name="9">9</a>I pani saranno riservati ad Aronne e ai suoi figli: essi li mangeranno in luogo santo; perché saranno per loro cosa santissima tra i sacrifici in onore del Signore. E' una legge perenne.</span> <span class="verse"><a name="10">10</a>Ora il figlio di una donna israelita e di un egiziano uscì in mezzo agli Israeliti; nell'accampamento, fra questo figlio della donna israelita e un israelita, scoppiò una lite.</span> <span class="verse"><a name="11">11</a>Il figlio della Israelita bestemmiò il nome del Signore, imprecando; perciò fu condotto da Mosè. La madre di quel tale si chiamava Selòmit, figlia di Dibri, della tribù di Dan.</span> <span class="verse"><a name="12">12</a>Lo misero sotto sorveglianza, finché fosse deciso che cosa fare per ordine del Signore.</span> <span class="verse"><a name="13">13</a>Il Signore parlò a Mosè:</span> <span class="verse"><a name="14">14</a>Conduci quel bestemmiatore fuori dell'accampamento; quanti lo hanno udito posino le mani sul suo capo e tutta la comunità lo lapiderà.</span> <span class="verse"><a name="15">15</a>Parla agli Israeliti e dì loro: Chiunque maledirà il suo Dio, porterà la pena del suo peccato.</span> <span class="verse"><a name="16">16</a>Chi bestemmia il nome del Signore dovrà essere messo a morte: tutta la comunità lo dovrà lapidare. Straniero o nativo del paese, se ha bestemmiato il nome del Signore, sarà messo a morte.</span> <span class="verse"><a name="17">17</a>Chi percuote a morte un uomo dovrà essere messo a morte.</span> <span class="verse"><a name="18">18</a>Chi percuote a morte un capo di bestiame lo pagherà: vita per vita.</span> <span class="verse"><a name="19">19</a>Se uno farà una lesione al suo prossimo, si farà a lui come egli ha fatto all'altro:</span> <span class="verse"><a name="20">20</a>frattura per frattura, occhio per occhio, dente per dente; gli si farà la stessa lesione che egli ha fatta all'altro.</span> <span class="verse"><a name="21">21</a>Chi uccide un capo di bestiame lo pagherà; ma chi uccide un uomo sarà messo a morte.</span> <span class="verse"><a name="22">22</a>Ci sarà per voi una sola legge per il forestiero e per il cittadino del paese; poiché io sono il Signore vostro Dio.</span> <span class="verse"><a name="23">23</a>Mosè ne riferì agli Israeliti ed essi condussero quel bestemmiatore fuori dell'accampamento e lo lapidarono. Così gli Israeliti eseguirono quello che il Signore aveva ordinato a Mosè.</span> </p></div</div></div></body></html>