<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/amos/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/amos">Amos</a> &gt <strong>Chapter 7</strong></div><p><span class="verse"><a name="1">1</a>Ecco ciò che mi fece vedere il Signore Dio: egli formava uno sciame di cavallette quando cominciava a germogliare la seconda erba, quella che spunta dopo la falciatura del re.</span> <span class="verse"><a name="2">2</a>Quando quelle stavano per finire di divorare l'erba della regione, io dissi: Signore Dio, perdona, come potrà resistere Giacobbe? E' tanto piccolo.</span> <span class="verse"><a name="3">3</a>Il Signore si impietosì: Questo non avverrà, disse il Signore.</span> <span class="verse"><a name="4">4</a>Ecco ciò che mi fece vedere il Signore Dio: il Signore Dio chiamava per il castigo il fuoco che consumava il grande abisso e divorava la campagna.</span> <span class="verse"><a name="5">5</a>Io dissi: Signore Dio, desisti! Come potrà resistere Giacobbe? E' tanto piccolo.</span> <span class="verse"><a name="6">6</a>Il Signore se ne pentì: Neanche questo avverrà, disse il Signore.</span> <span class="verse"><a name="7">7</a>Ecco ciò che mi fece vedere il Signore Dio: il Signore stava sopra un muro tirato a piombo e con un piombino in mano.</span> <span class="verse"><a name="8">8</a>Il Signore mi disse: Che cosa vedi, Amos?. Io risposi: Un piombino. Il Signore mi disse: Io pongo un piombino in mezzo al mio popolo, Israele; non gli perdonerò più.</span> <span class="verse"><a name="9">9</a>Saranno demolite le alture d'Isacco e i santuari d'Israele saranno ridotti in rovine, quando io mi leverò con la spada contro la casa di Geroboàmo.</span> <span class="verse"><a name="10">10</a>Amasia, sacerdote di Betel, mandò a dire a Geroboàmo re di Israele: Amos congiura contro di te in mezzo alla casa di Israele; il paese non può sopportare le sue parole,</span> <span class="verse"><a name="11">11</a>poiché così dice Amos: Di spada morirà Geroboàmo e Israele sarà condotto in esilio lontano dal suo paese.</span> <span class="verse"><a name="12">12</a>Amasia disse ad Amos: Vattene, veggente, ritirati verso il paese di Giuda; là mangerai il tuo pane e là potrai profetizzare,</span> <span class="verse"><a name="13">13</a>ma a Betel non profetizzare più, perché questo è il santuario del re ed è il tempio del regno.</span> <span class="verse"><a name="14">14</a>Amos rispose ad Amasia: ero un pastore e raccoglitore di sicomori;</span> <span class="verse"><a name="15">15</a>Il Signore mi prese di dietro al bestiame e il Signore mi disse: Và, profetizza al mio popolo Israele.</span> <span class="verse"><a name="16">16</a>Ora ascolta la parola del Signore: Tu dici: Non profetizzare contro Israele, né predicare contro la casa di Isacco.</span> <span class="verse"><a name="17">17</a>Ebbene, dice il Signore: Tua moglie si prostituirà nella città, i tuoi figli e le tue figlie cadranno di spada, la tua terra sarà spartita con la corda, tu morirai in terra immonda e Israele sarà deportato in esilio lontano dalla sua terra.</span> </p></div</div></div></body></html>