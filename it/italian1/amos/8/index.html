<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/amos/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/amos">Amos</a> &gt <strong>Chapter 8</strong></div><p><span class="verse"><a name="1">1</a>Ecco ciò che mi fece vedere il Signore Dio: era un canestro di frutta matura.</span> <span class="verse"><a name="2">2</a>Egli domandò: Che vedi Amos?. Io risposi: Un canestro di frutta matura. Il Signore mi disse: E' maturata la fine per il mio popolo, Israele; non gli perdonerò più.</span> <span class="verse"><a name="3">3</a>In quel giorno urleranno le cantanti del tempio, oracolo del Signore Dio. Numerosi i cadaveri, gettati dovunque. Silenzio!</span> <span class="verse"><a name="4">4</a>Ascoltate questo, voi che calpestate il povero e sterminate gli umili del paese,</span> <span class="verse"><a name="5">5</a>voi che dite: Quando sarà passato il novilunio e si potrà vendere il grano? E il sabato, perché si possa smerciare il frumento, diminuendo le misure e aumentando il siclo e usando bilance false,</span> <span class="verse"><a name="6">6</a>per comprare con denaro gli indigenti e il povero per un paio di sandali? Venderemo anche lo scarto del grano.</span> <span class="verse"><a name="7">7</a>Il Signore lo giura per il vanto di Giacobbe: certo non dimenticherò mai le loro opere.</span> <span class="verse"><a name="8">8</a>Non forse per questo trema la terra, sono in lutto tutti i suoi abitanti, si solleva tutta come il Nilo, si agita e si riabbassa come il fiume d'Egitto?</span> <span class="verse"><a name="9">9</a>In quel giorno - oracolo del Signore Dio - farò tramontare il sole a mezzodì e oscurerò la terra in pieno giorno!</span> <span class="verse"><a name="10">10</a>Cambierò le vostre feste in lutto e tutti i vostri canti in lamento: farò vestire ad ogni fianco il sacco, renderò calva ogni testa: ne farò come un lutto per un figlio unico e la sua fine sarà come un giorno d'amarezza.</span> <span class="verse"><a name="11">11</a>Ecco, verranno giorni, - dice il Signore Dio - in cui manderò la fame nel paese, non fame di pane, né sete di acqua, ma d'ascoltare la parola del Signore.</span> <span class="verse"><a name="12">12</a>Allora andranno errando da un mare all'altro e vagheranno da settentrione a oriente, per cercare la parola del Signore, ma non la troveranno.</span> <span class="verse"><a name="13">13</a>In quel giorno appassiranno le belle fanciulle e i giovani per la sete.</span> <span class="verse"><a name="14">14</a>Quelli che giurano per il peccato di Samaria e dicono: Per la vita del tuo dio, Dan! oppure: Per la vita del tuo diletto, Bersabea!, cadranno senza più rialzarsi!</span> </p></div</div></div></body></html>