<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/prov/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/prov">Proverbs</a> &gt <strong>Chapter 11</strong></div><p><span class="verse"><a name="1">1</a>La bilancia falsa è in abominio al Signore, ma del peso esatto egli si compiace.</span> <span class="verse"><a name="2">2</a>Viene la superbia, verrà anche l'obbrobrio, mentre la saggezza è presso gli umili.</span> <span class="verse"><a name="3">3</a>L'integrità degli uomini retti li guida, la perversità dei perfidi li rovina.</span> <span class="verse"><a name="4">4</a>Non serve la ricchezza nel giorno della collera, ma la giustizia libera dalla morte.</span> <span class="verse"><a name="5">5</a>La giustizia dell'uomo onesto gli spiana la via; per la sua empietà cade l'empio.</span> <span class="verse"><a name="6">6</a>La giustizia degli uomini retti li salva, nella cupidigia restano presi i perfidi.</span> <span class="verse"><a name="7">7</a>Con la morte dell'empio svanisce ogni sua speranza, la fiducia dei malvagi scompare.</span> <span class="verse"><a name="8">8</a>Il giusto sfugge all'angoscia, al suo posto subentra l'empio.</span> <span class="verse"><a name="9">9</a>Con la bocca l'empio rovina il suo prossimo, ma i giusti si salvano con la scienza.</span> <span class="verse"><a name="10">10</a>Della prosperità dei giusti la città si rallegra, per la scomparsa degli empi si fa festa.</span> <span class="verse"><a name="11">11</a>Con la benedizione degli uomini retti si innalza una città, la bocca degli empi la demolisce.</span> <span class="verse"><a name="12">12</a>Chi disprezza il suo prossimo è privo di senno, l'uomo prudente invece tace.</span> <span class="verse"><a name="13">13</a>Chi va in giro sparlando svela il segreto, lo spirito fidato nasconde ogni cosa.</span> <span class="verse"><a name="14">14</a>Senza una direzione un popolo decade, il successo sta nel buon numero di consiglieri.</span> <span class="verse"><a name="15">15</a>Chi garantisce per un estraneo si troverà male, chi avversa le strette di mano a garanzia, vive tranquillo.</span> <span class="verse"><a name="16">16</a>Una donna graziosa ottiene gloria, ma gli uomini laboriosi acquistano ricchezza.</span> <span class="verse"><a name="17">17</a>Benefica se stesso l'uomo misericordioso, il crudele invece tormenta la sua stessa carne.</span> <span class="verse"><a name="18">18</a>L'empio realizza profitti fallaci, ma per chi semina la giustizia il salario è sicuro.</span> <span class="verse"><a name="19">19</a>Chi pratica la giustizia si procura la vita, chi segue il male va verso la morte.</span> <span class="verse"><a name="20">20</a>I cuori depravati sono in abominio al Signore che si compiace di chi ha una condotta integra.</span> <span class="verse"><a name="21">21</a>Certo non resterà impunito il malvagio, ma la discendenza dei giusti si salverà.</span> <span class="verse"><a name="22">22</a>Un anello d'oro al naso d'un porco, tale è la donna bella ma priva di senno.</span> <span class="verse"><a name="23">23</a>La brama dei giusti è solo il bene, la speranza degli empi svanisce.</span> <span class="verse"><a name="24">24</a>C'è chi largheggia e la sua ricchezza aumenta, c'è chi risparmia oltre misura e finisce nella miseria.</span> <span class="verse"><a name="25">25</a>La persona benefica avrà successo e chi disseta sarà dissetato.</span> <span class="verse"><a name="26">26</a>Chi accaparra il grano è maledetto dal popolo, la benedizione è invocata sul capo di chi lo vende.</span> <span class="verse"><a name="27">27</a>Chi è sollecito del bene trova il favore, chi ricerca il male, male avrà.</span> <span class="verse"><a name="28">28</a>Chi confida nella propria ricchezza cadrà; i giusti invece verdeggeranno come foglie.</span> <span class="verse"><a name="29">29</a>Chi crea disordine in casa erediterà vento e lo stolto sarà schiavo dell'uomo saggio.</span> <span class="verse"><a name="30">30</a>Il frutto del giusto è un albero di vita, il saggio conquista gli animi.</span> <span class="verse"><a name="31">31</a>Ecco, il giusto è ripagato sulla terra, tanto più lo saranno l'empio e il peccatore.</span> </p></div</div></div></body></html>