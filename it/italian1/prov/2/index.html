<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/prov/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/prov">Proverbs</a> &gt <strong>Chapter 2</strong></div><p><span class="verse"><a name="1">1</a>Figlio mio, se tu accoglierai le mie parole e custodirai in te i miei precetti,</span> <span class="verse"><a name="2">2</a>tendendo il tuo orecchio alla sapienza, inclinando il tuo cuore alla prudenza,</span> <span class="verse"><a name="3">3</a>se appunto invocherai l'intelligenza e chiamerai la saggezza,</span> <span class="verse"><a name="4">4</a>se la ricercherai come l'argento e per essa scaverai come per i tesori,</span> <span class="verse"><a name="5">5</a>allora comprenderai il timore del Signore e troverai la scienza di Dio,</span> <span class="verse"><a name="6">6</a>perché il Signore dà la sapienza, dalla sua bocca esce scienza e prudenza.</span> <span class="verse"><a name="7">7</a>Egli riserva ai giusti la sua protezione, è scudo a coloro che agiscono con rettitudine,</span> <span class="verse"><a name="8">8</a>vegliando sui sentieri della giustizia e custodendo le vie dei suoi amici.</span> <span class="verse"><a name="9">9</a>Allora comprenderai l'equità e la giustizia, e la rettitudine con tutte le vie del bene,</span> <span class="verse"><a name="10">10</a>perché la sapienza entrerà nel tuo cuore e la scienza delizierà il tuo animo.</span> <span class="verse"><a name="11">11</a>La riflessione ti custodirà e l'intelligenza veglierà su di te,</span> <span class="verse"><a name="12">12</a>per salvarti dalla via del male, dall'uomo che parla di propositi perversi,</span> <span class="verse"><a name="13">13</a>da coloro che abbandonano i retti sentieri per camminare nelle vie delle tenebre,</span> <span class="verse"><a name="14">14</a>che godono nel fare il male, gioiscono dei loro propositi perversi;</span> <span class="verse"><a name="15">15</a>i cui sentieri sono tortuosi e le cui strade sono oblique,</span> <span class="verse"><a name="16">16</a>per salvarti dalla donna straniera, dalla forestiera che ha parole seducenti,</span> <span class="verse"><a name="17">17</a>che abbandona il compagno della sua giovinezza e dimentica l'alleanza con il suo Dio.</span> <span class="verse"><a name="18">18</a>La sua casa conduce verso la morte e verso il regno delle ombre i suoi sentieri.</span> <span class="verse"><a name="19">19</a>Quanti vanno da lei non fanno ritorno, non raggiungono i sentieri della vita.</span> <span class="verse"><a name="20">20</a>Per questo tu camminerai sulla strada dei buoni e ti atterrai ai sentieri dei giusti,</span> <span class="verse"><a name="21">21</a>perché gli uomini retti abiteranno nel paese e gli integri vi resteranno,</span> <span class="verse"><a name="22">22</a>ma i malvagi saranno sterminati dalla terra, gli infedeli ne saranno strappati.</span> </p></div</div></div></body></html>