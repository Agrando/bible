<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/prov/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/prov">Proverbs</a> &gt <strong>Chapter 24</strong></div><p><span class="verse"><a name="1">1</a>Non invidiare gli uomini malvagi, non desiderare di stare con loro;</span> <span class="verse"><a name="2">2</a>poiché il loro cuore trama rovine e le loro labbra non esprimono che malanni.</span> <span class="verse"><a name="3">3</a>Con la sapienza si costruisce la casa e con la prudenza la si rende salda;</span> <span class="verse"><a name="4">4</a>con la scienza si riempiono le sue stanze di tutti i beni preziosi e deliziosi.</span> <span class="verse"><a name="5">5</a>Un uomo saggio vale più di uno forte, un uomo sapiente più di uno pieno di vigore,</span> <span class="verse"><a name="6">6</a>perché con le decisioni prudenti si fa la guerra e la vittoria sta nel numero dei consiglieri.</span> <span class="verse"><a name="7">7</a>E' troppo alta la sapienza per lo stolto, alla porta della città egli non potrà aprir bocca.</span> <span class="verse"><a name="8">8</a>Chi trama per fare il male si chiama mestatore.</span> <span class="verse"><a name="9">9</a>Il proposito dello stolto è il peccato e lo spavaldo è l'abominio degli uomini.</span> <span class="verse"><a name="10">10</a>Se ti avvilisci nel giorno della sventura, ben poca è la tua forza.</span> <span class="verse"><a name="11">11</a>Libera quelli che sono condotti alla morte e salva quelli che sono trascinati al supplizio.</span> <span class="verse"><a name="12">12</a>Se dici: Ecco, io non ne so nulla, forse colui che pesa i cuori non lo comprende? Colui che veglia sulla tua vita lo sa; egli renderà a ciascuno secondo le sue opere.</span> <span class="verse"><a name="13">13</a>Mangia, figlio mio, il miele, perché è buono e dolce sarà il favo al tuo palato.</span> <span class="verse"><a name="14">14</a>Sappi che tale è la sapienza per te: se l'acquisti, avrai un avvenire e la tua speranza non sarà stroncata.</span> <span class="verse"><a name="15">15</a>Non insidiare, o malvagio, la dimora del giusto, non distruggere la sua abitazione,</span> <span class="verse"><a name="16">16</a>perché se il giusto cade sette volte, egli si rialza, ma gli empi soccombono nella sventura.</span> <span class="verse"><a name="17">17</a>Non ti rallegrare per la caduta del tuo nemico e non gioisca il tuo cuore, quando egli soccombe,</span> <span class="verse"><a name="18">18</a>perché il Signore non veda e se ne dispiaccia e allontani da lui la collera.</span> <span class="verse"><a name="19">19</a>Non irritarti per i malvagi e non invidiare gli empi,</span> <span class="verse"><a name="20">20</a>perché non ci sarà avvenire per il malvagio e la lucerna degli empi si estinguerà.</span> <span class="verse"><a name="21">21</a>Temi il Signore, figlio mio, e il re; non ribellarti né all'uno né all'altro,</span> <span class="verse"><a name="22">22</a>perché improvvisa sorgerà la loro vendetta e chi sa quale scempio faranno l'uno e l'altro?</span> <span class="verse"><a name="23">23</a>Anche queste sono parole dei saggi. Aver preferenze personali in giudizio non è bene.</span> <span class="verse"><a name="24">24</a>Se uno dice all'empio: Tu sei innocente, i popoli lo malediranno, le genti lo esecreranno,</span> <span class="verse"><a name="25">25</a>mentre tutto andrà bene a coloro che rendono giustizia, su di loro si riverserà la benedizione.</span> <span class="verse"><a name="26">26</a>Dà un bacio sulle labbra colui che risponde con parole rette.</span> <span class="verse"><a name="27">27</a>Sistema i tuoi affari di fuori e fatti i lavori dei campi e poi costruisciti la casa.</span> <span class="verse"><a name="28">28</a>Non testimoniare alla leggera contro il tuo prossimo e non ingannare con le labbra.</span> <span class="verse"><a name="29">29</a>Non dire: Come ha fatto a me così io farò a lui, renderò a ciascuno come si merita.</span> <span class="verse"><a name="30">30</a>Sono passato vicino al campo di un pigro, alla vigna di un uomo insensato:</span> <span class="verse"><a name="31">31</a>ecco, ovunque erano cresciute le erbacce, il terreno era coperto di cardi e il recinto di pietre era in rovina.</span> <span class="verse"><a name="32">32</a>Osservando, riflettevo e, vedendo, ho tratto questa lezione:</span> <span class="verse"><a name="33">33</a>un po' dormire, un po' sonnecchiare, un po' incrociare le braccia per riposare</span> <span class="verse"><a name="34">34</a>e intanto viene passeggiando la miseria e l'indigenza come un accattone.</span> </p></div</div></div></body></html>