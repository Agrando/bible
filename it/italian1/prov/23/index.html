<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/prov/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/prov">Proverbs</a> &gt <strong>Chapter 23</strong></div><p><span class="verse"><a name="1">1</a>Quando siedi a mangiare con un potente, considera bene che cosa hai davanti;</span> <span class="verse"><a name="2">2</a>mettiti un coltello alla gola, se hai molto appetito.</span> <span class="verse"><a name="3">3</a>Non desiderare le sue ghiottonerie, sono un cibo fallace.</span> <span class="verse"><a name="4">4</a>Non affannarti per arricchire, rinunzia a un simile pensiero;</span> <span class="verse"><a name="5">5</a>appena vi fai volare gli occhi sopra, essa gia non è più: perché mette ali come aquila e vola verso il cielo.</span> <span class="verse"><a name="6">6</a>Non mangiare il pane di chi ha l'occhio cattivo e non desiderare le sue ghiottonerie,</span> <span class="verse"><a name="7">7</a>perché come chi calcola fra di sé, così è costui; ti dirà: Mangia e bevi, ma il suo cuore non è con te.</span> <span class="verse"><a name="8">8</a>Il boccone che hai mangiato rigetterai e avrai sprecato le tue parole gentili.</span> <span class="verse"><a name="9">9</a>Non parlare agli orecchi di uno stolto, perché egli disprezzerà le tue sagge parole.</span> <span class="verse"><a name="10">10</a>Non spostare il confine antico, e non invadere il campo degli orfani,</span> <span class="verse"><a name="11">11</a>perché il loro vendicatore è forte, egli difenderà la loro causa contro di te.</span> <span class="verse"><a name="12">12</a>Piega il cuore alla correzione e l'orecchio ai discorsi sapienti.</span> <span class="verse"><a name="13">13</a>Non risparmiare al giovane la correzione, anche se tu lo batti con la verga, non morirà;</span> <span class="verse"><a name="14">14</a>anzi, se lo batti con la verga, lo salverai dagli inferi.</span> <span class="verse"><a name="15">15</a>Figlio mio, se il tuo cuore sarà saggio, anche il mio cuore gioirà.</span> <span class="verse"><a name="16">16</a>Esulteranno le mie viscere, quando le tue labbra diranno parole rette.</span> <span class="verse"><a name="17">17</a>Il tuo cuore non invidi i peccatori, ma resti sempre nel timore del Signore,</span> <span class="verse"><a name="18">18</a>perché così avrai un avvenire e la tua speranza non sarà delusa.</span> <span class="verse"><a name="19">19</a>Ascolta, figlio mio, e sii saggio e indirizza il cuore per la via retta.</span> <span class="verse"><a name="20">20</a>Non essere fra quelli che s'inebriano di vino, né fra coloro che son ghiotti di carne,</span> <span class="verse"><a name="21">21</a>perché l'ubriacone e il ghiottone impoveriranno e il dormiglione si vestirà di stracci.</span> <span class="verse"><a name="22">22</a>Ascolta tuo padre che ti ha generato, non disprezzare tua madre quando è vecchia.</span> <span class="verse"><a name="23">23</a>Acquista il vero bene e non cederlo, la sapienza, l'istruzione e l'intelligenza.</span> <span class="verse"><a name="24">24</a>Il padre del giusto gioirà pienamente e chi ha generato un saggio se ne compiacerà.</span> <span class="verse"><a name="25">25</a>Gioisca tuo padre e tua madre e si rallegri colei che ti ha generato.</span> <span class="verse"><a name="26">26</a>Fà bene attenzione a me, figlio mio, e tieni fisso lo sguardo ai miei consigli:</span> <span class="verse"><a name="27">27</a>una fossa profonda è la prostituta, e un pozzo stretto la straniera.</span> <span class="verse"><a name="28">28</a>Essa si apposta come un ladro e aumenta fra gli uomini il numero dei perfidi.</span> <span class="verse"><a name="29">29</a>Per chi i guai? Per chi i lamenti? Per chi i litigi? Per chi i gemiti? A chi le percosse per futili motivi? A chi gli occhi rossi?</span> <span class="verse"><a name="30">30</a>Per quelli che si perdono dietro al vino e vanno a gustare vino puro.</span> <span class="verse"><a name="31">31</a>Non guardare il vino quando rosseggia, quando scintilla nella coppa e scende giù piano piano;</span> <span class="verse"><a name="32">32</a>finirà con il morderti come un serpente e pungerti come una vipera.</span> <span class="verse"><a name="33">33</a>Allora i tuoi occhi vedranno cose strane e la tua mente dirà cose sconnesse.</span> <span class="verse"><a name="34">34</a>Ti parrà di giacere in alto mare o di dormire in cima all'albero maestro.</span> <span class="verse"><a name="35">35</a>Mi hanno picchiato, ma non sento male. Mi hanno bastonato, ma non me ne sono accorto. Quando mi sveglierò? Ne chiederò dell'altro.</span> </p></div</div></div></body></html>