<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/prov/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/prov">Proverbs</a> &gt <strong>Chapter 30</strong></div><p><span class="verse"><a name="1">1</a>Detti di Agùr figlio di Iakè, da Massa. Dice quest'uomo: Sono stanco, o Dio, sono stanco, o Dio, e vengo meno,</span> <span class="verse"><a name="2">2</a>perché io sono il più ignorante degli uomini e non ho intelligenza umana;</span> <span class="verse"><a name="3">3</a>non ho imparato la sapienza e ignoro la scienza del Santo.</span> <span class="verse"><a name="4">4</a>Chi è salito al cielo e ne è sceso? Chi ha raccolto il vento nel suo pugno? Chi ha racchiuso le acque nel suo mantello? Chi ha fissato tutti i confini della terra? Come si chiama? Qual è il nome di suo figlio, se lo sai?</span> <span class="verse"><a name="5">5</a>Ogni parola di Dio è appurata; egli è uno scudo per chi ricorre a lui.</span> <span class="verse"><a name="6">6</a>Non aggiungere nulla alle sue parole, perché non ti riprenda e tu sia trovato bugiardo.</span> <span class="verse"><a name="7">7</a>Io ti domando due cose, non negarmele prima che io muoia:</span> <span class="verse"><a name="8">8</a>tieni lontano da me falsità e menzogna, non darmi né povertà né ricchezza; ma fammi avere il cibo necessario,</span> <span class="verse"><a name="9">9</a>perché, una volta sazio, io non ti rinneghi e dica: Chi è il Signore?, oppure, ridotto all'indigenza, non rubi e profani il nome del mio Dio.</span> <span class="verse"><a name="10">10</a>Non calunniare lo schiavo presso il padrone, perché egli non ti maledica e tu non ne porti la pena.</span> <span class="verse"><a name="11">11</a>C'è gente che maledice suo padre e non benedice sua madre.</span> <span class="verse"><a name="12">12</a>C'è gente che si crede pura, ma non si è lavata della sua lordura.</span> <span class="verse"><a name="13">13</a>C'è gente dagli occhi così alteri e dalle ciglia così altezzose!</span> <span class="verse"><a name="14">14</a>C'è gente i cui denti sono spade e i cui molari sono coltelli, per divorare gli umili eliminandoli dalla terra e i poveri in mezzo agli uomini.</span> <span class="verse"><a name="15">15</a>La sanguisuga ha due figlie: Dammi! Dammi!. Tre cose non si saziano mai, anzi quattro non dicono mai: Basta!:</span> <span class="verse"><a name="16">16</a>gli inferi, il grembo sterile, la terra mai sazia d'acqua e il fuoco che mai dice: Basta!.</span> <span class="verse"><a name="17">17</a>L'occhio che guarda con scherno il padre e disprezza l'obbedienza alla madre sia cavato dai corvi della valle e divorato dagli aquilotti.</span> <span class="verse"><a name="18">18</a>Tre cose mi sono difficili, anzi quattro, che io non comprendo:</span> <span class="verse"><a name="19">19</a>il sentiero dell'aquila nell'aria, il sentiero del serpente sulla roccia, il sentiero della nave in alto mare, il sentiero dell'uomo in una giovane.</span> <span class="verse"><a name="20">20</a>Tale è la condotta della donna adultera: mangia e si pulisce la bocca e dice: Non ho fatto niente di male!.</span> <span class="verse"><a name="21">21</a>Per tre cose freme la terra, anzi quattro cose non può sopportare:</span> <span class="verse"><a name="22">22</a>uno schiavo che diventi re, uno stolto che abbia viveri in abbondanza,</span> <span class="verse"><a name="23">23</a>una donna gia trascurata da tutti che trovi marito e una schiava che prenda il posto della padrona.</span> <span class="verse"><a name="24">24</a>Quattro esseri sono fra le cose più piccole della terra, eppure sono i più saggi dei saggi:</span> <span class="verse"><a name="25">25</a>le formiche, popolo senza forza, che si provvedono il cibo durante l'estate;</span> <span class="verse"><a name="26">26</a>gli iràci, popolo imbelle, ma che hanno la tana sulle rupi;</span> <span class="verse"><a name="27">27</a>le cavallette, che non hanno un re, eppure marciano tutte insieme schierate;</span> <span class="verse"><a name="28">28</a>la lucertola, che si può prender con le mani, ma penetra anche nei palazzi dei re.</span> <span class="verse"><a name="29">29</a>Tre esseri hanno un portamento maestoso, anzi quattro sono eleganti nel camminare:</span> <span class="verse"><a name="30">30</a>il leone, il più forte degli animali, che non indietreggia davanti a nessuno;</span> <span class="verse"><a name="31">31</a>il gallo pettoruto e il caprone e un re alla testa del suo popolo.</span> <span class="verse"><a name="32">32</a>Se ti sei esaltato per stoltezza e se poi hai riflettuto, mettiti una mano sulla bocca,</span> <span class="verse"><a name="33">33</a>poiché, sbattendo il latte ne esce la panna, premendo il naso ne esce il sangue, spremendo la collera ne esce la lite.</span> </p></div</div></div></body></html>