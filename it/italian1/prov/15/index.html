<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/prov/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/prov">Proverbs</a> &gt <strong>Chapter 15</strong></div><p><span class="verse"><a name="1">1</a>Una risposta gentile calma la collera, una parola pungente eccita l'ira.</span> <span class="verse"><a name="2">2</a>La lingua dei saggi fa gustare la scienza, la bocca degli stolti esprime sciocchezze.</span> <span class="verse"><a name="3">3</a>In ogni luogo sono gli occhi del Signore, scrutano i malvagi e i buoni.</span> <span class="verse"><a name="4">4</a>Una lingua dolce è un albero di vita, quella malevola è una ferita al cuore.</span> <span class="verse"><a name="5">5</a>Lo stolto disprezza la correzione paterna; chi tiene conto dell'ammonizione diventa prudente.</span> <span class="verse"><a name="6">6</a>Nella casa del giusto c'è abbondanza di beni, sulla rendita dell'empio incombe il dissesto.</span> <span class="verse"><a name="7">7</a>Le labbra dei saggi diffondono la scienza, non così il cuore degli stolti.</span> <span class="verse"><a name="8">8</a>Il sacrificio degli empi è in abominio al Signore, la supplica degli uomini retti gli è gradita.</span> <span class="verse"><a name="9">9</a>La condotta perversa è in abominio al Signore; egli ama chi pratica la giustizia.</span> <span class="verse"><a name="10">10</a>Punizione severa per chi abbandona il retto sentiero, chi odia la correzione morirà.</span> <span class="verse"><a name="11">11</a>Gl'inferi e l'abisso sono davanti al Signore, tanto più i cuori dei figli dell'uomo.</span> <span class="verse"><a name="12">12</a>Lo spavaldo non vuol essere corretto, egli non si accompagna con i saggi.</span> <span class="verse"><a name="13">13</a>Un cuore lieto rende ilare il volto, ma, quando il cuore è triste, lo spirito è depresso.</span> <span class="verse"><a name="14">14</a>Una mente retta ricerca il sapere, la bocca degli stolti si pasce di stoltezza.</span> <span class="verse"><a name="15">15</a>Tutti i giorni son brutti per l'afflitto, per un cuore felice è sempre festa.</span> <span class="verse"><a name="16">16</a>Poco con il timore di Dio è meglio di un gran tesoro con l'inquietudine.</span> <span class="verse"><a name="17">17</a>Un piatto di verdura con l'amore è meglio di un bue grasso con l'odio.</span> <span class="verse"><a name="18">18</a>L'uomo collerico suscita litigi, il lento all'ira seda le contese.</span> <span class="verse"><a name="19">19</a>La via del pigro è come una siepe di spine, la strada degli uomini retti è una strada appianata.</span> <span class="verse"><a name="20">20</a>Il figlio saggio allieta il padre, l'uomo stolto disprezza la madre.</span> <span class="verse"><a name="21">21</a>La stoltezza è una gioia per chi è privo di senno; l'uomo prudente cammina diritto.</span> <span class="verse"><a name="22">22</a>Falliscono le decisioni prese senza consultazione, riescono quelle prese da molti consiglieri.</span> <span class="verse"><a name="23">23</a>E' una gioia per l'uomo saper dare una risposta; quanto è gradita una parola detta a suo tempo!</span> <span class="verse"><a name="24">24</a>Per l'uomo assennato la strada della vita è verso l'alto, per salvarlo dagli inferni che sono in basso.</span> <span class="verse"><a name="25">25</a>Il Signore abbatte la casa dei superbi e rende saldi i confini della vedova.</span> <span class="verse"><a name="26">26</a>Sono in abominio al Signore i pensieri malvagi, ma gli sono gradite le parole benevole.</span> <span class="verse"><a name="27">27</a>Sconvolge la sua casa chi è avido di guadagni disonesti; ma chi detesta i regali vivrà.</span> <span class="verse"><a name="28">28</a>La mente del giusto medita prima di rispondere, la bocca degli empi esprime malvagità.</span> <span class="verse"><a name="29">29</a>Il Signore è lontano dagli empi, ma egli ascolta la preghiera dei giusti.</span> <span class="verse"><a name="30">30</a>Uno sguardo luminoso allieta il cuore; una notizia lieta rianima le ossa.</span> <span class="verse"><a name="31">31</a>L'orecchio che ascolta un rimprovero salutare avrà la dimora in mezzo ai saggi.</span> <span class="verse"><a name="32">32</a>Chi rifiuta la correzione disprezza se stesso, chi ascolta il rimprovero acquista senno.</span> <span class="verse"><a name="33">33</a>Il timore di Dio è una scuola di sapienza, prima della gloria c'è l'umiltà.</span> </p></div</div></div></body></html>