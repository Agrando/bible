<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/prov/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/prov">Proverbs</a> &gt <strong>Chapter 3</strong></div><p><span class="verse"><a name="1">1</a>Figlio mio, non dimenticare il mio insegnamento e il tuo cuore custodisca i miei precetti,</span> <span class="verse"><a name="2">2</a>perché lunghi giorni e anni di vita e pace ti porteranno.</span> <span class="verse"><a name="3">3</a>Bontà e fedeltà non ti abbandonino; lègale intorno al tuo collo, scrivile sulla tavola del tuo cuore,</span> <span class="verse"><a name="4">4</a>e otterrai favore e buon successo agli occhi di Dio e degli uomini.</span> <span class="verse"><a name="5">5</a>Confida nel Signore con tutto il cuore e non appoggiarti sulla tua intelligenza;</span> <span class="verse"><a name="6">6</a>in tutti i tuoi passi pensa a lui ed egli appianerà i tuoi sentieri.</span> <span class="verse"><a name="7">7</a>Non credere di essere saggio, temi il Signore e stà lontano dal male.</span> <span class="verse"><a name="8">8</a>Salute sarà per il tuo corpo e un refrigerio per le tue ossa.</span> <span class="verse"><a name="9">9</a>Onora il Signore con i tuoi averi e con le primizie di tutti i tuoi raccolti;</span> <span class="verse"><a name="10">10</a>i tuoi granai si riempiranno di grano e i tuoi tini traboccheranno di mosto.</span> <span class="verse"><a name="11">11</a>Figlio mio, non disprezzare l'istruzione del Signore e non aver a noia la sua esortazione,</span> <span class="verse"><a name="12">12</a>perché il Signore corregge chi ama, come un padre il figlio prediletto.</span> <span class="verse"><a name="13">13</a>Beato l'uomo che ha trovato la sapienza e il mortale che ha acquistato la prudenza,</span> <span class="verse"><a name="14">14</a>perché il suo possesso è preferibile a quello dell'argento e il suo provento a quello dell'oro.</span> <span class="verse"><a name="15">15</a>Essa è più preziosa delle perle e neppure l'oggetto più caro la uguaglia.</span> <span class="verse"><a name="16">16</a>Lunghi giorni sono nella sua destra e nella sua sinistra ricchezza e onore;</span> <span class="verse"><a name="17">17</a>le sue vie sono vie deliziose e tutti i suoi sentieri conducono al benessere.</span> <span class="verse"><a name="18">18</a>E' un albero di vita per chi ad essa s'attiene e chi ad essa si stringe è beato.</span> <span class="verse"><a name="19">19</a>Il Signore ha fondato la terra con la sapienza, ha consolidato i cieli con intelligenza;</span> <span class="verse"><a name="20">20</a>dalla sua scienza sono stati aperti gli abissi e le nubi stillano rugiada.</span> <span class="verse"><a name="21">21</a>Figlio mio, conserva il consiglio e la riflessione, né si allontanino mai dai tuoi occhi:</span> <span class="verse"><a name="22">22</a>saranno vita per te e grazia per il tuo collo.</span> <span class="verse"><a name="23">23</a>Allora camminerai sicuro per la tua strada e il tuo piede non inciamperà.</span> <span class="verse"><a name="24">24</a>Se ti coricherai, non avrai da temere; se ti coricherai, il tuo sonno sarà dolce.</span> <span class="verse"><a name="25">25</a>Non temerai per uno spavento improvviso, né per la rovina degli empi quando verrà,</span> <span class="verse"><a name="26">26</a>perché il Signore sarà la tua sicurezza, preserverà il tuo piede dal laccio.</span> <span class="verse"><a name="27">27</a>Non negare un beneficio a chi ne ha bisogno, se è in tuo potere il farlo.</span> <span class="verse"><a name="28">28</a>Non dire al tuo prossimo: Và, ripassa, te lo darò domani, se tu hai ciò che ti chiede.</span> <span class="verse"><a name="29">29</a>Non tramare il male contro il tuo prossimo mentre egli dimora fiducioso presso di te.</span> <span class="verse"><a name="30">30</a>Non litigare senza motivo con nessuno, se non ti ha fatto nulla di male.</span> <span class="verse"><a name="31">31</a>Non invidiare l'uomo violento e non imitare affatto la sua condotta,</span> <span class="verse"><a name="32">32</a>perché il Signore ha in abominio il malvagio, mentre la sua amicizia è per i giusti.</span> <span class="verse"><a name="33">33</a>La maledizione del Signore è sulla casa del malvagio, mentre egli benedice la dimora dei giusti.</span> <span class="verse"><a name="34">34</a>Dei beffardi egli si fa beffe e agli umili concede la grazia.</span> <span class="verse"><a name="35">35</a>I saggi possiederanno onore ma gli stolti riceveranno ignominia.</span> </p></div</div></div></body></html>