<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/prov/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/prov">Proverbs</a> &gt <strong>Chapter 10</strong></div><p><span class="verse"><a name="1">1</a>Proverbi di Salomone. il figlio stolto contrista la madre.</span> <span class="verse"><a name="2">2</a>Non giovano i tesori male acquistati, mentre la giustizia libera dalla morte.</span> <span class="verse"><a name="3">3</a>Il Signore non lascia patir la fame al giusto, ma delude la cupidigia degli empi.</span> <span class="verse"><a name="4">4</a>La mano pigra fa impoverire, la mano operosa arricchisce.</span> <span class="verse"><a name="5">5</a>Chi raccoglie d'estate è previdente; chi dorme al tempo della mietitura si disonora.</span> <span class="verse"><a name="6">6</a>Le benedizioni del Signore sul capo del giusto, la bocca degli empi nasconde il sopruso.</span> <span class="verse"><a name="7">7</a>La memoria del giusto è in benedizione, il nome degli empi svanisce.</span> <span class="verse"><a name="8">8</a>L'assennato accetta i comandi, il linguacciuto va in rovina.</span> <span class="verse"><a name="9">9</a>Chi cammina nell'integrità va sicuro, chi rende tortuose le sue vie sarà scoperto.</span> <span class="verse"><a name="10">10</a>Chi chiude un occhio causa dolore, chi riprende a viso aperto procura pace.</span> <span class="verse"><a name="11">11</a>Fonte di vita è la bocca del giusto, la bocca degli empi nasconde violenza.</span> <span class="verse"><a name="12">12</a>L'odio suscita litigi, l'amore ricopre ogni colpa.</span> <span class="verse"><a name="13">13</a>Sulle labbra dell'assennato si trova la sapienza, per la schiena di chi è privo di senno il bastone.</span> <span class="verse"><a name="14">14</a>I saggi fanno tesoro della scienza, ma la bocca dello stolto è un pericolo imminente.</span> <span class="verse"><a name="15">15</a>I beni del ricco sono la sua roccaforte, la rovina dei poveri è la loro miseria.</span> <span class="verse"><a name="16">16</a>Il salario del giusto serve per la vita, il guadagno dell'empio è per i vizi.</span> <span class="verse"><a name="17">17</a>E' sulla via della vita chi osserva la disciplina, chi trascura la correzione si smarrisce.</span> <span class="verse"><a name="18">18</a>Placano l'odio le labbra sincere, chi diffonde la calunnia è uno stolto.</span> <span class="verse"><a name="19">19</a>Nel molto parlare non manca la colpa, chi frena le labbra è prudente.</span> <span class="verse"><a name="20">20</a>Argento pregiato è la lingua del giusto, il cuore degli empi vale ben poco.</span> <span class="verse"><a name="21">21</a>Le labbra del giusto nutriscono molti, gli stolti muoiono in miseria.</span> <span class="verse"><a name="22">22</a>La benedizione del Signore arricchisce, non le aggiunge nulla la fatica.</span> <span class="verse"><a name="23">23</a>E' un divertimento per lo stolto compiere il male, come il coltivar la sapienza per l'uomo prudente.</span> <span class="verse"><a name="24">24</a>Al malvagio sopraggiunge il male che teme, il desiderio dei giusti invece è soddisfatto.</span> <span class="verse"><a name="25">25</a>Al passaggio della bufera l'empio cessa di essere, ma il giusto resterà saldo per sempre.</span> <span class="verse"><a name="26">26</a>Come l'aceto ai denti e il fumo agli occhi così è il pigro per chi gli affida una missione.</span> <span class="verse"><a name="27">27</a>Il timore del Signore prolunga i giorni, ma gli anni dei malvagi sono accorciati.</span> <span class="verse"><a name="28">28</a>L'attesa dei giusti finirà in gioia, ma la speranza degli empi svanirà.</span> <span class="verse"><a name="29">29</a>La via del Signore è una fortezza per l'uomo retto, mentre è una rovina per i malfattori.</span> <span class="verse"><a name="30">30</a>Il giusto non vacillerà mai, ma gli empi non dureranno sulla terra.</span> <span class="verse"><a name="31">31</a>La bocca del giusto esprime la sapienza, la lingua perversa sarà tagliata.</span> <span class="verse"><a name="32">32</a>Le labbra del giusto stillano benevolenza, la bocca degli empi perversità.</span> </p></div</div></div></body></html>