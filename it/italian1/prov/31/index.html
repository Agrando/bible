<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/prov/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/prov">Proverbs</a> &gt <strong>Chapter 31</strong></div><p><span class="verse"><a name="1">1</a>Parole di Lemuèl, re di Massa, che sua madre gli insegnò.</span> <span class="verse"><a name="2">2</a>E che, figlio mio! E che, figlio delle mie viscere! E che, figlio dei miei voti!</span> <span class="verse"><a name="3">3</a>Non dare il tuo vigore alle donne, né i tuoi costumi a quelle che corrompono i re.</span> <span class="verse"><a name="4">4</a>Non conviene ai re, Lemuèl, non conviene ai re bere il vino, né ai principi bramare bevande inebrianti,</span> <span class="verse"><a name="5">5</a>per paura che, bevendo, dimentichino i loro decreti e tradiscano il diritto di tutti gli afflitti.</span> <span class="verse"><a name="6">6</a>Date bevande inebrianti a chi sta per perire e il vino a chi ha l'amarezza nel cuore.</span> <span class="verse"><a name="7">7</a>Beva e dimentichi la sua povertà e non si ricordi più delle sue pene.</span> <span class="verse"><a name="8">8</a>Apri la bocca in favore del muto in difesa di tutti gli sventurati.</span> <span class="verse"><a name="9">9</a>Apri la bocca e giudica con equità e rendi giustizia all'infelice e al povero.</span> <span class="verse"><a name="10">10</a>Una donna perfetta chi potrà trovarla? Ben superiore alle perle è il suo valore.</span> <span class="verse"><a name="11">11</a>In lei confida il cuore del marito e non verrà a mancargli il profitto.</span> <span class="verse"><a name="12">12</a>Essa gli dà felicità e non dispiacere per tutti i giorni della sua vita.</span> <span class="verse"><a name="13">13</a>Si procura lana e lino e li lavora volentieri con le mani.</span> <span class="verse"><a name="14">14</a>Ella è simile alle navi di un mercante, fa venire da lontano le provviste.</span> <span class="verse"><a name="15">15</a>Si alza quando ancora è notte e prepara il cibo alla sua famiglia e dà ordini alle sue domestiche.</span> <span class="verse"><a name="16">16</a>Pensa ad un campo e lo compra e con il frutto delle sue mani pianta una vigna.</span> <span class="verse"><a name="17">17</a>Si cinge con energia i fianchi e spiega la forza delle sue braccia.</span> <span class="verse"><a name="18">18</a>E' soddisfatta, perché il suo traffico va bene, neppure di notte si spegne la sua lucerna.</span> <span class="verse"><a name="19">19</a>Stende la sua mano alla conocchia e mena il fuso con le dita.</span> <span class="verse"><a name="20">20</a>Apre le sue mani al misero, stende la mano al povero.</span> <span class="verse"><a name="21">21</a>Non teme la neve per la sua famiglia, perché tutti i suoi di casa hanno doppia veste.</span> <span class="verse"><a name="22">22</a>Si fa delle coperte, di lino e di porpora sono le sue vesti.</span> <span class="verse"><a name="23">23</a>Suo marito è stimato alle porte della città dove siede con gli anziani del paese.</span> <span class="verse"><a name="24">24</a>Confeziona tele di lino e le vende e fornisce cinture al mercante.</span> <span class="verse"><a name="25">25</a>Forza e decoro sono il suo vestito e se la ride dell'avvenire.</span> <span class="verse"><a name="26">26</a>Apre la bocca con saggezza e sulla sua lingua c'è dottrina di bontà.</span> <span class="verse"><a name="27">27</a>Sorveglia l'andamento della casa; il pane che mangia non è frutto di pigrizia.</span> <span class="verse"><a name="28">28</a>I suoi figli sorgono a proclamarla beata e suo marito a farne l'elogio:</span> <span class="verse"><a name="29">29</a>Molte figlie hanno compiuto cose eccellenti, ma tu le hai superate tutte!.</span> <span class="verse"><a name="30">30</a>Fallace è la grazia e vana è la bellezza, ma la donna che teme Dio è da lodare.</span> <span class="verse"><a name="31">31</a>Datele del frutto delle sue mani e le sue stesse opere la lodino alle porte della città.</span> </p></div</div></div></body></html>