<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/prov/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/prov">Proverbs</a> &gt <strong>Chapter 8</strong></div><p><span class="verse"><a name="1">1</a>La Sapienza forse non chiama e la prudenza non fa udir la voce?</span> <span class="verse"><a name="2">2</a>In cima alle alture, lungo la via, nei crocicchi delle strade essa si è posta,</span> <span class="verse"><a name="3">3</a>presso le porte, all'ingresso della città, sulle soglie degli usci essa esclama:</span> <span class="verse"><a name="4">4</a>A voi, uomini, io mi rivolgo, ai figli dell'uomo è diretta la mia voce.</span> <span class="verse"><a name="5">5</a>Imparate, inesperti, la prudenza e voi, stolti, fatevi assennati.</span> <span class="verse"><a name="6">6</a>Ascoltate, perché dirò cose elevate, dalle mie labbra usciranno sentenze giuste,</span> <span class="verse"><a name="7">7</a>perché la mia bocca proclama la verità e abominio per le mie labbra è l'empietà.</span> <span class="verse"><a name="8">8</a>Tutte le parole della mia bocca sono giuste; niente vi è in esse di fallace o perverso;</span> <span class="verse"><a name="9">9</a>tutte sono leali per chi le comprende e rette per chi possiede la scienza.</span> <span class="verse"><a name="10">10</a>Accettate la mia istruzione e non l'argento, la scienza anziché l'oro fino,</span> <span class="verse"><a name="11">11</a>perché la scienza vale più delle perle e nessuna cosa preziosa l'uguaglia.</span> <span class="verse"><a name="12">12</a>Io, la Sapienza, possiedo la prudenza e ho la scienza e la riflessione.</span> <span class="verse"><a name="13">13</a>Temere il Signore è odiare il male: io detesto la superbia, l'arroganza, la cattiva condotta e la bocca perversa.</span> <span class="verse"><a name="14">14</a>A me appartiene il consiglio e il buon senso, io sono l'intelligenza, a me appartiene la potenza.</span> <span class="verse"><a name="15">15</a>Per mezzo mio regnano i re e i magistrati emettono giusti decreti;</span> <span class="verse"><a name="16">16</a>per mezzo mio i capi comandano e i grandi governano con giustizia.</span> <span class="verse"><a name="17">17</a>Io amo coloro che mi amano e quelli che mi cercano mi troveranno.</span> <span class="verse"><a name="18">18</a>Presso di me c'è ricchezza e onore, sicuro benessere ed equità.</span> <span class="verse"><a name="19">19</a>Il mio frutto val più dell'oro, dell'oro fino, il mio provento più dell'argento scelto.</span> <span class="verse"><a name="20">20</a>Io cammino sulla via della giustizia e per i sentieri dell'equità,</span> <span class="verse"><a name="21">21</a>per dotare di beni quanti mi amano e riempire i loro forzieri.</span> <span class="verse"><a name="22">22</a>Il Signore mi ha creato all'inizio della sua attività, prima di ogni sua opera, fin d'allora.</span> <span class="verse"><a name="23">23</a>Dall'eternità sono stata costituita, fin dal principio, dagli inizi della terra.</span> <span class="verse"><a name="24">24</a>Quando non esistevano gli abissi, io fui generata; quando ancora non vi erano le sorgenti cariche d'acqua;</span> <span class="verse"><a name="25">25</a>prima che fossero fissate le basi dei monti, prima delle colline, io sono stata generata.</span> <span class="verse"><a name="26">26</a>Quando ancora non aveva fatto la terra e i campi, né le prime zolle del mondo;</span> <span class="verse"><a name="27">27</a>quando egli fissava i cieli, io ero là; quando tracciava un cerchio sull'abisso;</span> <span class="verse"><a name="28">28</a>quando condensava le nubi in alto, quando fissava le sorgenti dell'abisso;</span> <span class="verse"><a name="29">29</a>quando stabiliva al mare i suoi limiti, sicché le acque non ne oltrepassassero la spiaggia; quando disponeva le fondamenta della terra,</span> <span class="verse"><a name="30">30</a>allora io ero con lui come architetto ed ero la sua delizia ogni giorno, dilettandomi davanti a lui in ogni istante;</span> <span class="verse"><a name="31">31</a>dilettandomi sul globo terrestre, ponendo le mie delizie tra i figli dell'uomo.</span> <span class="verse"><a name="32">32</a>Ora, figli, ascoltatemi: beati quelli che seguono le mie vie!</span> <span class="verse"><a name="33">33</a>Ascoltate l'esortazione e siate saggi, non trascuratela!</span> <span class="verse"><a name="34">34</a>Beato l'uomo che mi ascolta, vegliando ogni giorno alle mie porte, per custodire attentamente la soglia.</span> <span class="verse"><a name="35">35</a>Infatti, chi trova me trova la vita, e ottiene favore dal Signore;</span> <span class="verse"><a name="36">36</a>ma chi pecca contro di me, danneggia se stesso; quanti mi odiano amano la morte.</span> </p></div</div></div></body></html>