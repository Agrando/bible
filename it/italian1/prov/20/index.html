<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/prov/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/prov">Proverbs</a> &gt <strong>Chapter 20</strong></div><p><span class="verse"><a name="1">1</a>Il vino è rissoso, il liquore è tumultuoso; chiunque se ne inebria non è saggio.</span> <span class="verse"><a name="2">2</a>La collera del re è simile al ruggito del leone; chiunque lo eccita rischia la vita.</span> <span class="verse"><a name="3">3</a>E' una gloria per l'uomo astenersi dalle contese, attaccar briga è proprio degli stolti.</span> <span class="verse"><a name="4">4</a>Il pigro non ara d'autunno, e alla mietitura cerca, ma non trova nulla.</span> <span class="verse"><a name="5">5</a>Come acque profonde sono i consigli nel cuore umano, l'uomo accorto le sa attingere.</span> <span class="verse"><a name="6">6</a>Molti si proclamano gente per bene, ma una persona fidata chi la trova?</span> <span class="verse"><a name="7">7</a>Il giusto si regola secondo la sua integrità; beati i figli che lascia dietro di sé!</span> <span class="verse"><a name="8">8</a>Il re che siede in tribunale dissipa ogni male con il suo sguardo.</span> <span class="verse"><a name="9">9</a>Chi può dire: Ho purificato il cuore, sono mondo dal mio peccato?.</span> <span class="verse"><a name="10">10</a>Doppio peso e doppia misura sono due cose in abominio al Signore.</span> <span class="verse"><a name="11">11</a>Gia con i suoi giochi il fanciullo dimostra se le sue azioni saranno pure e rette.</span> <span class="verse"><a name="12">12</a>L'orecchio che ascolta e l'occhio che vede: l'uno e l'altro ha fatto il Signore.</span> <span class="verse"><a name="13">13</a>Non amare il sonno per non diventare povero, tieni gli occhi aperti e avrai pane a sazietà.</span> <span class="verse"><a name="14">14</a>Robaccia, robaccia dice chi compra: ma mentre se ne va, allora se ne vanta.</span> <span class="verse"><a name="15">15</a>C'è oro e ci sono molte perle, ma la cosa più preziosa sono le labbra istruite.</span> <span class="verse"><a name="16">16</a>Prendigli il vestito perché si è fatto garante per un altro e tienilo in pegno per gli estranei.</span> <span class="verse"><a name="17">17</a>E' piacevole all'uomo il pane procurato con frode, ma poi la sua bocca sarà piena di granelli di sabbia.</span> <span class="verse"><a name="18">18</a>Pondera bene i tuoi disegni, consigliandoti, e fà la guerra con molta riflessione.</span> <span class="verse"><a name="19">19</a>Chi va in giro sparlando rivela un segreto, non associarti a chi ha sempre aperte le labbra.</span> <span class="verse"><a name="20">20</a>Chi maledice il padre e la madre vedrà spegnersi la sua lucerna nel cuore delle tenebre.</span> <span class="verse"><a name="21">21</a>I guadagni accumulati in fretta da principio non saranno benedetti alla fine.</span> <span class="verse"><a name="22">22</a>Non dire: Voglio ricambiare il male, confida nel Signore ed egli ti libererà.</span> <span class="verse"><a name="23">23</a>Il doppio peso è in abominio al Signore e le bilance false non sono un bene.</span> <span class="verse"><a name="24">24</a>Dal Signore sono diretti i passi dell'uomo e come può l'uomo comprender la propria via?</span> <span class="verse"><a name="25">25</a>E' un laccio per l'uomo esclamare subito: Sacro! e riflettere solo dopo aver fatto il voto.</span> <span class="verse"><a name="26">26</a>Un re saggio passa al vaglio i malvagi e ritorna su di loro con la ruota.</span> <span class="verse"><a name="27">27</a>Lo spirito dell'uomo è una fiaccola del Signore che scruta tutti i segreti recessi del cuore.</span> <span class="verse"><a name="28">28</a>Bontà e fedeltà vegliano sul re, sulla bontà è basato il suo trono.</span> <span class="verse"><a name="29">29</a>Vanto dei giovani è la loro forza, ornamento dei vecchi è la canizie.</span> <span class="verse"><a name="30">30</a>Le ferite sanguinanti spurgano il male, le percosse purificano i recessi del cuore.</span> </p></div</div></div></body></html>