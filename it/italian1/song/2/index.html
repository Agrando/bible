<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/song/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/song">Song of Solomon</a> &gt <strong>Chapter 2</strong></div><p><span class="verse"><a name="1">1</a>Io sono un narciso di Saron, un giglio delle valli.</span> <span class="verse"><a name="2">2</a>Come un giglio fra i cardi, così la mia amata tra le fanciulle.</span> <span class="verse"><a name="3">3</a>Come un melo tra gli alberi del bosco, il mio diletto fra i giovani. Alla sua ombra, cui anelavo, mi siedo e dolce è il suo frutto al mio palato.</span> <span class="verse"><a name="4">4</a>Mi ha introdotto nella cella del vino e il suo vessillo su di me è amore.</span> <span class="verse"><a name="5">5</a>Sostenetemi con focacce d'uva passa, rinfrancatemi con pomi, perché io sono malata d'amore.</span> <span class="verse"><a name="6">6</a>La sua sinistra è sotto il mio capo e la sua destra mi abbraccia.</span> <span class="verse"><a name="7">7</a>Io vi scongiuro, figlie di Gerusalemme, per le gazzelle o per le cerve dei campi: non destate, non scuotete dal sonno l'amata, finché essa non lo voglia.</span> <span class="verse"><a name="8">8</a>Una voce! Il mio diletto! Eccolo, viene saltando per i monti, balzando per le colline.</span> <span class="verse"><a name="9">9</a>Somiglia il mio diletto a un capriolo o ad un cerbiatto. Eccolo, egli sta dietro il nostro muro; guarda dalla finestra, spia attraverso le inferriate.</span> <span class="verse"><a name="10">10</a>Ora parla il mio diletto e mi dice: Alzati, amica mia, mia bella, e vieni!</span> <span class="verse"><a name="11">11</a>Perché, ecco, l'inverno è passato, è cessata la pioggia, se n'è andata;</span> <span class="verse"><a name="12">12</a>i fiori sono apparsi nei campi, il tempo del canto è tornato e la voce della tortora ancora si fa sentire nella nostra campagna.</span> <span class="verse"><a name="13">13</a>Il fico ha messo fuori i primi frutti e le viti fiorite spandono fragranza. Alzati, amica mia, mia bella, e vieni!</span> <span class="verse"><a name="14">14</a>O mia colomba, che stai nelle fenditure della roccia, nei nascondigli dei dirupi, mostrami il tuo viso, fammi sentire la tua voce, perché la tua voce è soave, il tuo viso è leggiadro.</span> <span class="verse"><a name="15">15</a>Prendeteci le volpi, le volpi piccoline che guastano le vigne, perché le nostre vigne sono in fiore.</span> <span class="verse"><a name="16">16</a>Il mio diletto è per me e io per lui. Egli pascola il gregge fra i figli.</span> <span class="verse"><a name="17">17</a>Prima che spiri la brezza del giorno e si allunghino le ombre, ritorna, o mio diletto, somigliante alla gazzella o al cerbiatto, sopra i monti degli aromi.</span> </p></div</div></div></body></html>