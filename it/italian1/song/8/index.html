<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/song/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/song">Song of Solomon</a> &gt <strong>Chapter 8</strong></div><p><span class="verse"><a name="1">1</a>Oh se tu fossi un mio fratello, allattato al seno di mia madre! Trovandoti fuori ti potrei baciare e nessuno potrebbe disprezzarmi.</span> <span class="verse"><a name="2">2</a>Ti condurrei, ti introdurrei nella casa di mia madre; m'insegneresti l'arte dell'amore. Ti farei bere vino aromatico, del succo del mio melograno.</span> <span class="verse"><a name="3">3</a>La sua sinistra è sotto il mio capo e la sua destra mi abbraccia.</span> <span class="verse"><a name="4">4</a>Io vi scongiuro, figlie di Gerusalemme, non destate, non scuotete dal sonno l'amata, finché non lo voglia.</span> <span class="verse"><a name="5">5</a>Chi è colei che sale dal deserto, appoggiata al suo diletto? Sotto il melo ti ho svegliata; là, dove ti concepì tua madre, là, dove la tua genitrice ti partorì.</span> <span class="verse"><a name="6">6</a>Mettimi come sigillo sul tuo cuore, come sigillo sul tuo braccio; perché forte come la morte è l'amore, tenace come gli inferi è la passione: le sue vampe son vampe di fuoco, una fiamma del Signore!</span> <span class="verse"><a name="7">7</a>Le grandi acque non possono spegnere l'amore né i fiumi travolgerlo. Se uno desse tutte le ricchezze della sua casa in cambio dell'amore, non ne avrebbe che dispregio.</span> <span class="verse"><a name="8">8</a>Una sorella piccola abbiamo, e ancora non ha seni. Che faremo per la nostra sorella, nel giorno in cui se ne parlerà?</span> <span class="verse"><a name="9">9</a>Se fosse un muro, le costruiremmo sopra un recinto d'argento; se fosse una porta, la rafforzeremmo con tavole di cedro.</span> <span class="verse"><a name="10">10</a>Io sono un muro e i miei seni sono come torri! Così sono ai suoi occhi come colei che ha trovato pace!</span> <span class="verse"><a name="11">11</a>Una vigna aveva Salomone in Baal-Hamòn; egli affidò la vigna ai custodi; ciascuno gli doveva portare come suo frutto mille sicli d'argento.</span> <span class="verse"><a name="12">12</a>La vigna mia, proprio mia, mi sta davanti: a te, Salomone, i mille sicli e duecento per i custodi del suo frutto!</span> <span class="verse"><a name="13">13</a>Tu che abiti nei giardini - i compagni stanno in ascolto - fammi sentire la tua voce.</span> <span class="verse"><a name="14">14</a>Fuggi, mio diletto, simile a gazzella o ad un cerbiatto, sopra i monti degli aromi!.</span> </p></div</div></div></body></html>