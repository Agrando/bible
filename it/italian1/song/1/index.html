<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/song/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/song">Song of Solomon</a> &gt <strong>Chapter 1</strong></div><p><span class="verse"><a name="1">1</a>Cantico dei cantici, che è di Salomone.</span> <span class="verse"><a name="2">2</a>Mi baci con i baci della sua bocca! Sì, le tue tenerezze sono più dolci del vino.</span> <span class="verse"><a name="3">3</a>Per la fragranza sono inebrianti i tuoi profumi, profumo olezzante è il tuo nome, per questo le giovinette ti amano.</span> <span class="verse"><a name="4">4</a>Attirami dietro a te, corriamo! M'introduca il re nelle sue stanze: gioiremo e ci rallegreremo per te, ricorderemo le tue tenerezze più del vino. A ragione ti amano!</span> <span class="verse"><a name="5">5</a>Bruna sono ma bella, o figlie di Gerusalemme, come le tende di Kedar, come i padiglioni di Salma.</span> <span class="verse"><a name="6">6</a>Non state a guardare che sono bruna, poiché mi ha abbronzato il sole. I figli di mia madre si sono sdegnati con me: mi hanno messo a guardia delle vigne; la mia vigna, la mia, non l'ho custodita.</span> <span class="verse"><a name="7">7</a>Dimmi, o amore dell'anima mia, dove vai a pascolare il gregge, dove lo fai riposare al meriggio, perché io non sia come vagabonda dietro i greggi dei tuoi compagni.</span> <span class="verse"><a name="8">8</a>Se non lo sai, o bellissima tra le donne, segui le orme del gregge e mena a pascolare le tue caprette presso le dimore dei pastori.</span> <span class="verse"><a name="9">9</a>Alla cavalla del cocchio del faraone io ti assomiglio, amica mia.</span> <span class="verse"><a name="10">10</a>Belle sono le tue guance fra i pendenti, il tuo collo fra i vezzi di perle.</span> <span class="verse"><a name="11">11</a>Faremo per te pendenti d'oro, con grani d'argento.</span> <span class="verse"><a name="12">12</a>Mentre il re è nel suo recinto, il mio nardo spande il suo profumo.</span> <span class="verse"><a name="13">13</a>Il mio diletto è per me un sacchetto di mirra, riposa sul mio petto.</span> <span class="verse"><a name="14">14</a>Il mio diletto è per me un grappolo di cipro nelle vigne di Engàddi.</span> <span class="verse"><a name="15">15</a>Come sei bella, amica mia, come sei bella! I tuoi occhi sono colombe.</span> <span class="verse"><a name="16">16</a>Come sei bello, mio diletto, quanto grazioso! Anche il nostro letto è verdeggiante.</span> <span class="verse"><a name="17">17</a>Le travi della nostra casa sono i cedri, nostro soffitto sono i cipressi.</span> </p></div</div></div></body></html>