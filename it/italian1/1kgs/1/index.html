<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/1kgs/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/1kgs">1 Kings</a> &gt <strong>Chapter 1</strong></div><p><span class="verse"><a name="1">1</a>Il re Davide era vecchio e avanzato negli anni e, sebbene lo coprissero, non riusciva a riscaldarsi.</span> <span class="verse"><a name="2">2</a>I suoi ministri gli suggerirono: Si cerchi per il re nostro signore una vergine giovinetta, che assista il re e lo curi e dorma con lui; così il re nostro signore si riscalderà.</span> <span class="verse"><a name="3">3</a>Si cercò in tutto il territorio d'Israele una giovane bella e si trovò Abisag da Sunem e la condussero al re.</span> <span class="verse"><a name="4">4</a>La giovane era molto bella; essa curava il re e lo serviva, ma il re non si unì a lei.</span> <span class="verse"><a name="5">5</a>Ma Adonia, figlio di Agghìt, insuperbito, diceva: Sarò io il re. Si procurò carri, cavalli e cinquanta uomini che lo precedessero.</span> <span class="verse"><a name="6">6</a>Il re suo padre, per non affliggerlo, non gli disse mai: Perché ti comporti in questo modo?. Adonia era molto bello; sua madre l'aveva partorito dopo Assalonne.</span> <span class="verse"><a name="7">7</a>Si accordò con Ioab, figlio di Zeruià, e con il sacerdote Ebiatàr, che stavano dalla sua parte.</span> <span class="verse"><a name="8">8</a>Invece il sacerdote Zadòk, Benaià figlio di Ioiadà, il profeta Natan, Simei, Rei e il nerbo delle milizie di Davide non si schierarono con Adonia.</span> <span class="verse"><a name="9">9</a>Adonia un giorno immolò pecore e buoi e vitelli grassi sulla pietra Zochelet, che è vicina alla fonte di Roghèl. Invitò tutti i suoi fratelli, figli del re, e tutti gli uomini di Giuda al servizio del re.</span> <span class="verse"><a name="10">10</a>Ma non invitò il profeta Natan, né Benaià, né i più valorosi soldati e neppure Salomone suo fratello.</span> <span class="verse"><a name="11">11</a>Allora Natan disse a Betsabea, madre di Salomone: Non hai sentito che Adonia, figlio di Agghìt, si è fatto re e Davide nostro signore non lo sa neppure?</span> <span class="verse"><a name="12">12</a>Ebbene, ti do un consiglio, perché tu salvi la tua vita e quella del tuo figlio Salomone.</span> <span class="verse"><a name="13">13</a>Và, presentati al re Davide e digli: Re mio signore, non hai forse giurato alla tua schiava che Salomone tuo figlio avrebbe regnato dopo di te, sedendo sul tuo trono? Perché si è fatto re Adonia?</span> <span class="verse"><a name="14">14</a>Ecco, mentre tu starai ancora lì a parlare al re, io ti seguirò e confermerò le tue parole.</span> <span class="verse"><a name="15">15</a>Betsabea si presentò nella camera del re, che era molto vecchio, e Abisag la Sunammita lo serviva.</span> <span class="verse"><a name="16">16</a>Betsabea si inginocchiò e si prostrò davanti al re, che le domandò: Che hai?.</span> <span class="verse"><a name="17">17</a>Essa gli rispose: Signore, tu hai giurato alla tua schiava per il Signore tuo Dio che Salomone tuo figlio avrebbe regnato dopo di te, sedendo sul tuo trono.</span> <span class="verse"><a name="18">18</a>Ora invece Adonia è divenuto re e tu, re mio signore, non lo sai neppure.</span> <span class="verse"><a name="19">19</a>Ha immolato molti buoi, vitelli grassi e pecore, ha invitato tutti i figli del re, il sacerdote Ebiatàr e Ioab capo dell'esercito, ma non ha invitato Salomone tuo servitore.</span> <span class="verse"><a name="20">20</a>Re mio signore, gli occhi di tutto Israele sono su di te, perché annunzi loro chi siederà sul trono del re mio signore dopo di lui.</span> <span class="verse"><a name="21">21</a>Quando il re mio signore si sarà addormentato con i suoi padri, io e mio figlio Salomone saremo trattati da colpevoli.</span> <span class="verse"><a name="22">22</a>Mentre Betsabea ancora parlava con il re, arrivò il profeta Natan.</span> <span class="verse"><a name="23">23</a>Fu annunziato al re: Ecco c'è il profeta Natan. Questi si presentò al re, davanti al quale si prostrò con la faccia a terra.</span> <span class="verse"><a name="24">24</a>Natan disse: Re mio signore, tu forse hai decretato: Adonia regnerà dopo di me e siederà sul mio trono?</span> <span class="verse"><a name="25">25</a>Difatti oggi egli è andato ad immolare molti buoi, vitelli grassi e pecore e ha invitato tutti i figli del re, i capi dell'esercito e il sacerdote Ebiatàr. Costoro mangiano e bevono con lui e gridano: Viva il re Adonia!</span> <span class="verse"><a name="26">26</a>Ma non ha invitato me tuo servitore, né il sacerdote Zadòk, né Benaià figlio di Ioiadà, né Salomone tuo servitore.</span> <span class="verse"><a name="27">27</a>Proprio il re mio signore ha ordinato ciò? Perché non hai indicato ai tuoi ministri chi siederà sul trono del re mio signore?.</span> <span class="verse"><a name="28">28</a>Il re Davide, presa la parola, disse: Chiamatemi Betsabea!. Costei si presentò al re e, restando essa alla sua presenza,</span> <span class="verse"><a name="29">29</a>il re giurò: Per la vita del Signore che mi ha liberato da ogni angoscia!</span> <span class="verse"><a name="30">30</a>Come ti ho giurato per il Signore, Dio di Israele, che Salomone tuo figlio avrebbe regnato dopo di me, sedendo sul mio trono al mio posto, così farò oggi.</span> <span class="verse"><a name="31">31</a>Betsabea si inginocchiò con la faccia a terra, si prostrò davanti al re dicendo: Viva il mio signore, il re Davide, per sempre!.</span> <span class="verse"><a name="32">32</a>Il re Davide fece chiamare il sacerdote Zadòk, il profeta Natan e Benaià figlio di Ioiadà. Costoro si presentarono al re,</span> <span class="verse"><a name="33">33</a>che disse loro: Prendete con voi la guardia del vostro signore: fate montare Salomone sulla mia mula e fatelo scendere a Ghicon.</span> <span class="verse"><a name="34">34</a>Ivi il sacerdote Zadòk e il profeta Natan lo ungano re d'Israele. Voi suonerete la tromba e griderete: Viva il re Salomone!</span> <span class="verse"><a name="35">35</a>Quindi risalirete dietro a lui, che verrà a sedere sul mio trono e regnerà al mio posto. Poiché io ho designato lui a divenire capo d'Israele e di Giuda.</span> <span class="verse"><a name="36">36</a>Benaià figlio di Ioiadà rispose al re: Così sia! Anche il Signore, Dio del re mio signore, decida allo stesso modo!</span> <span class="verse"><a name="37">37</a>Come il Signore ha assistito il re mio signore, così assista Salomone e renda il suo trono più splendido di quello del re Davide mio signore.</span> <span class="verse"><a name="38">38</a>Scesero il sacerdote Zadòk, il profeta Natan e Benaià figlio di Ioiadà, insieme con i Cretei e con i Peletei; fecero montare Salomone sulla mula del re Davide e lo condussero a Ghicon.</span> <span class="verse"><a name="39">39</a>Il sacerdote Zadòk prese il corno dell'olio dalla tenda e unse Salomone al suono della tromba. Tutti i presenti gridarono: Viva il re Salomone!.</span> <span class="verse"><a name="40">40</a>Risalirono tutti dietro a lui, suonando i flauti e mostrando una grandissima gioia e i luoghi rimbombavano delle loro acclamazioni.</span> <span class="verse"><a name="41">41</a>Li sentirono Adonia e i suoi invitati, che avevano appena finito di mangiare. Ioab, udito il suono della tromba, chiese: Che cos'è questo frastuono nella città in tumulto?.</span> <span class="verse"><a name="42">42</a>Mentre parlava ecco giungere Giònata figlio del sacerdote Ebiatàr, al quale Adonia disse: Vieni! Tu sei un valoroso e rechi certo buone notizie!.</span> <span class="verse"><a name="43">43</a>No - rispose Giònata ad Adonia - il re Davide nostro signore ha nominato re Salomone</span> <span class="verse"><a name="44">44</a>e ha mandato con lui il sacerdote Zadòk, il profeta Natan e Benaià figlio di Ioiadà, insieme con i Cretei e con i Peletei che l'hanno fatto montare sulla mula del re.</span> <span class="verse"><a name="45">45</a>Il sacerdote Zadòk e il profeta Natan l'hanno unto re in Ghicon; quindi sono risaliti esultanti, mentre la città echeggiava di grida. Questo il motivo del frastuono da voi udito.</span> <span class="verse"><a name="46">46</a>Anzi Salomone si è gia seduto sul trono del regno</span> <span class="verse"><a name="47">47</a>e i ministri del re sono andati a felicitarsi con il re Davide dicendo: Il tuo Dio renda il nome di Salomone più celebre del tuo e renda il suo trono più splendido del tuo! Il re si è prostrato sul letto,</span> <span class="verse"><a name="48">48</a>poi ha detto: Sia benedetto il Signore, Dio di Israele, perché oggi ha concesso che uno sedesse sul mio trono e i miei occhi lo vedessero.</span> <span class="verse"><a name="49">49</a>Tutti gli invitati di Adonia allora spaventati si alzarono e se ne andarono ognuno per la sua strada.</span> <span class="verse"><a name="50">50</a>Adonia, che temeva Salomone, alzatosi andò ad aggrapparsi ai corni dell'altare.</span> <span class="verse"><a name="51">51</a>Fu riferito a Salomone: Sappi che Adonia, avendo paura del re Salomone, ha afferrato i corni dell'altare dicendo: Mi giuri oggi il re Salomone che non farà morire di spada il suo servitore.</span> <span class="verse"><a name="52">52</a>Salomone disse: Se si comporterà da uomo leale, neppure un suo capello cadrà a terra; ma se cadrà in qualche fallo, morirà.</span> <span class="verse"><a name="53">53</a>Il re Salomone ordinò che lo facessero scendere dall'altare; quegli andò a prostrarsi davanti al re Salomone, che gli disse: Vattene a casa!.</span> </p></div</div></div></body></html>