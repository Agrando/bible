<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/1kgs/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/1kgs">1 Kings</a> &gt <strong>Chapter 11</strong></div><p><span class="verse"><a name="1">1</a>Ma il re Salomone amò donne straniere, moabite, ammonite, idumee, di Sidòne e hittite,</span> <span class="verse"><a name="2">2</a>appartenenti a popoli, di cui aveva detto il Signore agli Israeliti: Non andate da loro ed essi non vengano da voi: perché certo faranno deviare i vostri cuori dietro i loro dei. Salomone si legò a loro per amore.</span> <span class="verse"><a name="3">3</a>Aveva settecento principesse per mogli e trecento concubine; le sue donne gli pervertirono il cuore.</span> <span class="verse"><a name="4">4</a>Quando Salomone fu vecchio, le sue donne l'attirarono verso dei stranieri e il suo cuore non restò più tutto con il Signore suo Dio come il cuore di Davide suo padre.</span> <span class="verse"><a name="5">5</a>Salomone seguì Astàrte, dea di quelli di Sidòne, e Milcom, obbrobrio degli Ammoniti.</span> <span class="verse"><a name="6">6</a>Salomone commise quanto è male agli occhi del Signore e non fu fedele al Signore come lo era stato Davide suo padre.</span> <span class="verse"><a name="7">7</a>Salomone costruì un'altura in onore di Camos, obbrobrio dei Moabiti, sul monte che è di fronte a Gerusalemme, e anche in onore di Milcom, obbrobrio degli Ammoniti.</span> <span class="verse"><a name="8">8</a>Allo stesso modo fece per tutte le sue donne straniere, che offrivano incenso e sacrifici ai loro dei.</span> <span class="verse"><a name="9">9</a>Il Signore, perciò, si sdegnò con Salomone, perché aveva distolto il cuore dal Signore Dio d'Israele, che gli era apparso due volte</span> <span class="verse"><a name="10">10</a>e gli aveva comandato di non seguire altri dei, ma Salomone non osservò quanto gli aveva comandato il Signore.</span> <span class="verse"><a name="11">11</a>Allora disse a Salomone: Poiché ti sei comportato così e non hai osservato la mia alleanza né i decreti che ti avevo impartiti, ti strapperò via il regno e lo consegnerò a un tuo suddito.</span> <span class="verse"><a name="12">12</a>Tuttavia non farò ciò durante la tua vita per amore di Davide tuo padre; lo strapperò dalla mano di tuo figlio.</span> <span class="verse"><a name="13">13</a>Ma non tutto il regno gli strapperò; una tribù la darò a tuo figlio per amore di Davide mio servo e per amore di Gerusalemme, città da me eletta.</span> <span class="verse"><a name="14">14</a>Il Signore suscitò contro Salomone un avversario, l'idumeo Hadàd che era della stirpe regale di Edom.</span> <span class="verse"><a name="15">15</a>Dopo la disfatta inflitta da Davide a Edom, quando Ioab capo dell'esercito era andato a seppellire i cadaveri e aveva ucciso tutti i maschi di Edom -</span> <span class="verse"><a name="16">16</a>Ioab e tutto Israele vi si erano fermati sei mesi per sterminare tutti i maschi di Edom -</span> <span class="verse"><a name="17">17</a>Hadàd con alcuni Idumei a servizio del padre fuggì in Egitto. Allora Hadàd era giovinetto.</span> <span class="verse"><a name="18">18</a>Essi partirono da Madian e andarono in Paran; presero con sé uomini di Paran e andarono in Egitto dal faraone, che ospitò Hadàd, gli assicurò il mantenimento, parlò con lui e gli assegnò terreni.</span> <span class="verse"><a name="19">19</a>Hadàd trovò grazia agli occhi del faraone, che gli diede in moglie una sua cognata, la sorella della regina Tafni.</span> <span class="verse"><a name="20">20</a>La sorella di Tafni gli partorì il figlio Ghenubàt, che Tafni allevò nel palazzo del faraone. Ghenubàt visse nella casa del faraone tra i figli del faraone.</span> <span class="verse"><a name="21">21</a>Quando Hadàd seppe in Egitto che Davide si era addormentato con i suoi padri e che era morto Ioab capo dell'esercito, disse al faraone: Lasciami partire; voglio andare nel mio paese.</span> <span class="verse"><a name="22">22</a>Il faraone gli rispose: Ti manca forse qualcosa nella mia casa perché tu cerchi di andare nel tuo paese?. Quegli soggiunse: No! ma, ti prego, lasciami andare. [25b]Ecco il male fatto da Hadàd: fu nemico di Israele e regnò su Edom.</span> <span class="verse"><a name="23">23</a>Dio suscitò contro Salomone un altro avversario, Razòn figlio di Eliada, che era fuggito da Hadad-Ezer re di Zoba, suo signore.</span> <span class="verse"><a name="24">24</a>Egli adunò gente contro di lui e divenne capo di una banda, quando Davide aveva massacrato gli Aramei. Quindi egli prese Damasco, vi si stabilì e ne divenne re. [25a]Fu avversario di Israele per tutta la vita di Salomone.</span> <span class="verse"><a name="25">25</a>Anche Geroboamo, figlio dell'efraimita Nebàt, di Zereda - sua madre, una vedova, si chiamava Zerua -, mentre era al servizio di Salomone, insorse contro il re.</span> <span class="verse"><a name="26">26</a>La causa della sua ribellione al re fu la seguente: Salomone costruiva il Millo e chiudeva la breccia apertasi nella città di Davide suo padre;</span> <span class="verse"><a name="27">27</a>Geroboamo era un uomo di riguardo; Salomone, visto come il giovane lavorava, lo nominò sorvegliante di tutti gli operai della casa di Giuseppe.</span> <span class="verse"><a name="28">28</a>In quel tempo Geroboamo, uscito da Gerusalemme, incontrò per strada il profeta Achia di Silo, che indossava un mantello nuovo; erano loro due soli, in campagna.</span> <span class="verse"><a name="29">29</a>Achia afferrò il mantello nuovo che indossava e lo lacerò in dodici pezzi.</span> <span class="verse"><a name="30">30</a>Quindi disse a Geroboamo: Prendine dieci pezzi, poiché dice il Signore, Dio di Israele: Ecco lacererò il regno dalla mano di Salomone e ne darò a te dieci tribù.</span> <span class="verse"><a name="31">31</a>A lui rimarrà una tribù a causa di Davide mio servo e a causa di Gerusalemme, città da me scelta fra tutte le tribù di Israele.</span> <span class="verse"><a name="32">32</a>Ciò avverrà perché egli mi ha abbandonato, si è prostrato davanti ad Astàrte dea di quelli di Sidòne, a Camos dio dei Moabiti, e a Milcom dio degli Ammoniti, e non ha seguito le mie vie compiendo ciò che è retto ai miei occhi, osservando i miei comandi e i miei decreti, come aveva fatto Davide suo padre.</span> <span class="verse"><a name="33">33</a>Non gli toglierò il regno di mano, perché l'ho stabilito capo per tutti i giorni della sua vita a causa di Davide, mio servo da me scelto, il quale ha osservato i miei comandi e i miei decreti.</span> <span class="verse"><a name="34">34</a>Toglierò il regno dalla mano di suo figlio e ne consegnerò a te dieci tribù.</span> <span class="verse"><a name="35">35</a>A suo figlio lascerò una tribù perché a causa di Davide mio servo ci sia sempre una lampada dinanzi a me in Gerusalemme, città che mi sono scelta per porvi il mio nome.</span> <span class="verse"><a name="36">36</a>Io prenderò te e tu regnerai su quanto vorrai; sarai re di Israele.</span> <span class="verse"><a name="37">37</a>Se ascolterai quanto ti comanderò, se seguirai le mie vie e farai quanto è giusto ai miei occhi osservando i miei decreti e i miei comandi, come ha fatto Davide mio servo, io sarò con te e ti edificherò una casa stabile come l'ho edificata per Davide. Ti consegnerò Israele;</span> <span class="verse"><a name="38">38</a>umilierò la discendenza di Davide per questo motivo, ma non per sempre.</span> <span class="verse"><a name="39">39</a>Salomone cercò di uccidere Geroboamo, il quale però trovò rifugio in Egitto presso Sisach, re di quella regione. Geroboamo rimase in Egitto fino alla morte di Salomone.</span> <span class="verse"><a name="40">40</a>Le altre gesta di Salomone, le sue azioni e la sua sapienza, sono descritte nel libro della gesta di Salomone.</span> <span class="verse"><a name="41">41</a>Il tempo in cui Salomone aveva regnato in Gerusalemme su tutto Israele fu di quaranta anni.</span> <span class="verse"><a name="42">42</a>Salomone si addormentò con i suoi padri e fu sepolto nella città di Davide suo padre; gli succedette nel regno il figlio Roboamo.</span> </p></div</div></div></body></html>