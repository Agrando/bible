<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/1kgs/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/1kgs">1 Kings</a> &gt <strong>Chapter 22</strong></div><p><span class="verse"><a name="1">1</a>Trascorsero tre anni senza guerra fra Aram e Israele.</span> <span class="verse"><a name="2">2</a>Nel terzo anno Giòsafat re di Giuda fece visita al re di Israele.</span> <span class="verse"><a name="3">3</a>Ora il re di Israele aveva detto ai suoi ufficiali: Non sapete che Ramot di Gàlaad è nostra? Eppure noi ce ne stiamo inerti, senza riprenderla dalle mani di Aram.</span> <span class="verse"><a name="4">4</a>Disse a Giòsafat: Verresti con me a combattere per Ramot di Gàlaad?. Giòsafat rispose al re di Israele: Conta su di me come su te stesso, sul mio popolo come sul tuo, sui miei cavalli come sui tuoi.</span> <span class="verse"><a name="5">5</a>Giòsafat disse al re di Israele: Consulta oggi stesso la parola del Signore.</span> <span class="verse"><a name="6">6</a>Il re di Israele radunò i profeti, in numero di circa quattrocento, e domandò loro: Devo muovere contro Ramot di Gàlaad oppure devo rinunziarvi?. Risposero: Attaccala; il Signore la metterà nelle mani del re.</span> <span class="verse"><a name="7">7</a>Giòsafat disse: Non c'è più nessun altro profeta del Signore da consultare?.</span> <span class="verse"><a name="8">8</a>Il re di Israele rispose a Giòsafat: Ci sarebbe ancora un uomo, attraverso il quale si potrebbe consultare il Signore, ma io lo detesto perché non mi predice altro che male, mai qualcosa di buono. Si tratta di Michea, figlio di Imla. Giòsafat disse: Il re non parli così!.</span> <span class="verse"><a name="9">9</a>Il re di Israele, chiamato un eunuco, gli ordinò: Convoca subito Michea, figlio di Imla.</span> <span class="verse"><a name="10">10</a>Il re di Israele e Giòsafat re di Giuda sedevano ognuno sul suo trono, vestiti dei loro mantelli, nell'aia di fronte alla porta di Samaria; tutti i profeti predicevano davanti a loro.</span> <span class="verse"><a name="11">11</a>Sedecìa, figlio di Chenaana, che si era fatte corna di ferro, affermava: Dice il Signore: Con queste cozzerai contro gli Aramei fino al loro sterminio.</span> <span class="verse"><a name="12">12</a>Tutti i profeti predicevano allo stesso modo: Assali Ramot di Gàlaad, riuscirai. Il Signore la metterà nelle mani del re.</span> <span class="verse"><a name="13">13</a>Il messaggero, che era andato a chiamare Michea, gli disse: Ecco, le parole dei profeti sono concordi nel predire il successo del re; ora la tua parola sia identica alla loro; preannunzia il successo.</span> <span class="verse"><a name="14">14</a>Michea rispose: Per la vita del Signore, comunicherò quanto il Signore mi dirà.</span> <span class="verse"><a name="15">15</a>Si presentò al re che gli domandò: Michea, dobbiamo muovere contro Ramot di Gàlaad oppure dobbiamo rinunziarvi?. Gli rispose: Attaccala, riuscirai; il Signore la metterà nelle mani del re.</span> <span class="verse"><a name="16">16</a>Il re gli disse: Quante volte ti devo scongiurare di non dirmi se non la verità nel nome del Signore?.</span> <span class="verse"><a name="17">17</a>Quegli disse: vagare sui monti come pecore senza pastore.</span> <span class="verse"><a name="18">18</a>Il re di Israele disse a Giòsafat: Non te l'avevo forse detto che non mi avrebbe profetizzato nulla di buono, ma solo il male?.</span> <span class="verse"><a name="19">19</a>Michea disse: Per questo, ascolta la parola del Signore. Io ho visto il Signore seduto sul trono; tutto l'esercito del cielo gli stava intorno, a destra e a sinistra.</span> <span class="verse"><a name="20">20</a>Il Signore ha domandato: Chi ingannerà Acab perché muova contro Ramot di Gàlaad e vi perisca? Chi ha risposto in un modo e chi in un altro.</span> <span class="verse"><a name="21">21</a>Si è fatto avanti uno spirito che - postosi davanti al Signore - ha detto: Lo ingannerò io. Il Signore gli ha domandato: Come?</span> <span class="verse"><a name="22">22</a>Ha risposto: Andrò e diventerò spirito di menzogna sulla bocca di tutti i suoi profeti. Quegli ha detto: Lo ingannerai senz'altro; ci riuscirai; và e fà così.</span> <span class="verse"><a name="23">23</a>Ecco, dunque, il Signore ha messo uno spirito di menzogna sulla bocca di tutti questi tuoi profeti; ma il Signore a tuo riguardo preannunzia una sciagura.</span> <span class="verse"><a name="24">24</a>Allora Sedecìa, figlio di Chenaana, si avvicinò e percosse Michea sulla guancia dicendo: Per quale via lo spirito del Signore è passato quando è uscito da me per parlare a te?.</span> <span class="verse"><a name="25">25</a>Michea rispose: Ecco, lo vedrai quando passerai di stanza in stanza per nasconderti.</span> <span class="verse"><a name="26">26</a>Il re di Israele disse: Prendi Michea e conducilo da Amon governatore della città e da Ioas figlio del re.</span> <span class="verse"><a name="27">27</a>Dirai loro: Il re ordina: Mettetelo in prigione e mantenetelo con il minimo indispensabile di pane e di acqua finché tornerò sano e salvo.</span> <span class="verse"><a name="28">28</a>Michea disse: Se tornerai in pace, il Signore non ha parlato per mio mezzo.</span> <span class="verse"><a name="29">29</a>Il re di Israele marciò, insieme con Giòsafat re di Giuda, contro Ramot di Gàlaad.</span> <span class="verse"><a name="30">30</a>Il re di Israele disse a Giòsafat: Io per combattere mi travestirò: tu resta con i tuoi abiti. Il re di Israele si travestì ed entrò in battaglia.</span> <span class="verse"><a name="31">31</a>Il re di Aram aveva ordinato ai capi dei suoi carri - erano trentadue -: Non combattete contro nessuno, piccolo o grande, se non contro il re di Israele.</span> <span class="verse"><a name="32">32</a>Appena videro Giòsafat, i capi dei carri dissero: Certo, questi è il re di Israele. Si volsero contro di lui per investirlo. Giòsafat lanciò un grido</span> <span class="verse"><a name="33">33</a>e allora i capi dei carri si accorsero che egli non era il re di Israele e si allontanarono da lui.</span> <span class="verse"><a name="34">34</a>Ma un uomo tese a caso l'arco e colpì il re di Israele fra le maglie dell'armatura e la corazza. Il re disse al suo cocchiere: Gira, portami fuori della mischia, perché sono ferito.</span> <span class="verse"><a name="35">35</a>La battaglia infuriò per tutto quel giorno; il re se ne stava sul suo carro di fronte agli Aramei. Alla sera morì; il sangue della sua ferita era colato sul fondo del carro.</span> <span class="verse"><a name="36">36</a>Al tramonto un grido si diffuse per l'accampamento: Ognuno alla sua città e ognuno alla sua tenda!</span> <span class="verse"><a name="37">37</a>Il re è morto!. Lo portarono in Samaria e là lo seppellirono.</span> <span class="verse"><a name="38">38</a>Il carro fu lavato nella piscina di Samaria dove si lavavano le prostitute e i cani leccarono il suo sangue, secondo la parola pronunziata dal Signore.</span> <span class="verse"><a name="39">39</a>Le altre gesta di Acab, tutte le sue azioni, la costruzione della casa d'avorio e delle città da lui erette, sono descritte nel libro delle Cronache dei re di Israele.</span> <span class="verse"><a name="40">40</a>Acab si addormentò con i suoi padri. Al suo posto divenne re suo figlio Acazia.</span> <span class="verse"><a name="41">41</a>Giòsafat figlio di Asa divenne re su Giuda l'anno quarto di Acab, re di Israele.</span> <span class="verse"><a name="42">42</a>Quando divenne re, Giòsafat aveva trentacinque anni; regnò venticinque anni in Gerusalemme. Sua madre si chiamava Azuba figlia di Silchi.</span> <span class="verse"><a name="43">43</a>Imitò in tutto la condotta di Asa suo padre, senza deviazioni, facendo ciò che è giusto agli occhi del Signore.</span> <span class="verse"><a name="44">44</a>Ma non scomparvero le alture; il popolo ancora sacrificava e offriva incenso sulle alture.</span> <span class="verse"><a name="45">45</a>Giòsafat fu in pace con il re di Israele.</span> <span class="verse"><a name="46">46</a>Le altre gesta di Giòsafat, le prodezze compiute da lui e le sue guerre sono descritte nel libro delle Cronache dei re di Giuda.</span> <span class="verse"><a name="47">47</a>Egli spazzò via dalla regione il resto dei prostituti sacri, che esistevano al tempo di suo padre Asa.</span> <span class="verse"><a name="48">48</a>Allora non c'era re in Edom; lo sostituiva un governatore.</span> <span class="verse"><a name="49">49</a>Giòsafat costruì navi di Tarsis per andare a cercare l'oro in Ofir; ma non ci andò, perché le navi si sfasciarono in Ezion-Gheber.</span> <span class="verse"><a name="50">50</a>Allora Acazia, figlio di Acab, disse a Giòsafat: I miei servi si uniscano ai tuoi per costituire gli equipaggi delle navi. Ma Giòsafat non accettò.</span> <span class="verse"><a name="51">51</a>Giòsafat si addormentò con i suoi padri, con i quali fu sepolto nella città di Davide suo antenato e al suo posto divenne re suo figlio Ioram.</span> <span class="verse"><a name="52">52</a>Acazia, figlio di Acab, divenne re d'Israele in Samaria nell'anno diciassette di Giòsafat, re di Giuda; regnò due anni su Israele.</span> <span class="verse"><a name="53">53</a>Fece ciò che è male agli occhi del Signore; imitò la condotta di suo padre, quella di sua madre e quella di Geroboamo, figlio di Nebàt, che aveva fatto peccare Israele.</span> <span class="verse"><a name="54">54</a>Venerò Baal e si prostrò davanti a lui irritando il Signore, Dio di Israele, proprio come aveva fatto suo padre.</span> </p></div</div></div></body></html>