<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/titus/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/titus">Titus</a> &gt <strong>Chapter 3</strong></div><p><span class="verse"><a name="1">1</a>Ricorda loro di esser sottomessi ai magistrati e alle autorità, di obbedire, di essere pronti per ogni opera buona;</span> <span class="verse"><a name="2">2</a>di non parlar male di nessuno, di evitare le contese, di esser mansueti, mostrando ogni dolcezza verso tutti gli uomini.</span> <span class="verse"><a name="3">3</a>Anche noi un tempo eravamo insensati, disobbedienti, traviati, schiavi di ogni sorta di passioni e di piaceri, vivendo nella malvagità e nell'invidia, degni di odio e odiandoci a vicenda.</span> <span class="verse"><a name="4">4</a>Quando però si sono manifestati la bontà di Dio, salvatore nostro, e il suo amore per gli uomini,</span> <span class="verse"><a name="5">5</a>egli ci ha salvati non in virtù di opere di giustizia da noi compiute, ma per sua misericordia mediante un lavacro di rigenerazione e di rinnovamento nello Spirito Santo,</span> <span class="verse"><a name="6">6</a>effuso da lui su di noi abbondantemente per mezzo di Gesù Cristo, salvatore nostro,</span> <span class="verse"><a name="7">7</a>perché giustificati dalla sua grazia diventassimo eredi, secondo la speranza, della vita eterna.</span> <span class="verse"><a name="8">8</a>Questa parola è degna di fede e perciò voglio che tu insista in queste cose, perché coloro che credono in Dio si sforzino di essere i primi nelle opere buone. Ciò è bello e utile per gli uomini.</span> <span class="verse"><a name="9">9</a>Guàrdati invece dalle questioni sciocche, dalle genealogie, dalle questioni e dalle contese intorno alla legge, perché sono cose inutili e vane.</span> <span class="verse"><a name="10">10</a>Dopo una o due ammonizioni stà lontano da chi è fazioso,</span> <span class="verse"><a name="11">11</a>ben sapendo che è gente ormai fuori strada e che continua a peccare condannandosi da se stessa.</span> <span class="verse"><a name="12">12</a>Quando ti avrò mandato Artema o Tìchico, cerca di venire subito da me a Nicòpoli, perché ho deciso di passare l'inverno colà.</span> <span class="verse"><a name="13">13</a>Provvedi con cura al viaggio di Zena, il giureconsulto, e di Apollo, che non manchi loro nulla.</span> <span class="verse"><a name="14">14</a>Imparino così anche i nostri a distinguersi nelle opere di bene riguardo ai bisogni urgenti, per non vivere una vita inutile.</span> <span class="verse"><a name="15">15</a>Ti salutano tutti coloro che sono con me. Saluta quelli che ci amano nella fede.</span> </p></div</div></div></body></html>