<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/acts/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/acts">Acts</a> &gt <strong>Chapter 1</strong></div><p><span class="verse"><a name="1">1</a>Nel mio primo libro ho gia trattato, o Teòfilo, di tutto quello che Gesù fece e insegnò dal principio</span> <span class="verse"><a name="2">2</a>fino al giorno in cui, dopo aver dato istruzioni agli apostoli che si era scelti nello Spirito Santo, egli fu assunto in cielo.</span> <span class="verse"><a name="3">3</a>Egli si mostrò ad essi vivo, dopo la sua passione, con molte prove, apparendo loro per quaranta giorni e parlando del regno di Dio.</span> <span class="verse"><a name="4">4</a>Mentre si trovava a tavola con essi, ordinò loro di non allontanarsi da Gerusalemme, ma di attendere che si adempisse la promessa del Padre quella, disse, che voi avete udito da me:</span> <span class="verse"><a name="5">5</a>Giovanni ha battezzato con acqua, voi invece sarete battezzati in Spirito Santo, fra non molti giorni.</span> <span class="verse"><a name="6">6</a>Così venutisi a trovare insieme gli domandarono: Signore, è questo il tempo in cui ricostituirai il regno di Israele?.</span> <span class="verse"><a name="7">7</a>Ma egli rispose: Non spetta a voi conoscere i tempi e i momenti che il Padre ha riservato alla sua scelta,</span> <span class="verse"><a name="8">8</a>ma avrete forza dallo Spirito Santo che scenderà su di voi e mi sarete testimoni a Gerusalemme, in tutta la Giudea e la Samaria e fino agli estremi confini della terra.</span> <span class="verse"><a name="9">9</a>Detto questo, fu elevato in alto sotto i loro occhi e una nube lo sottrasse al loro sguardo.</span> <span class="verse"><a name="10">10</a>E poiché essi stavano fissando il cielo mentre egli se n'andava, ecco due uomini in bianche vesti si presentarono a loro e dissero:</span> <span class="verse"><a name="11">11</a>Uomini di Galilea, perché state a guardare il cielo? Questo Gesù, che è stato di tra voi assunto fino al cielo, tornerà un giorno allo stesso modo in cui l'avete visto andare in cielo.</span> <span class="verse"><a name="12">12</a>Allora ritornarono a Gerusalemme dal monte detto degli Ulivi, che è vicino a Gerusalemme quanto il cammino permesso in un sabato.</span> <span class="verse"><a name="13">13</a>Entrati in città salirono al piano superiore dove abitavano. C'erano Pietro e Giovanni, Giacomo e Andrea, Filippo e Tommaso, Bartolomeo e Matteo, Giacomo di Alfeo e Simone lo Zelòta e Giuda di Giacomo.</span> <span class="verse"><a name="14">14</a>Tutti questi erano assidui e concordi nella preghiera, insieme con alcune donne e con Maria, la madre di Gesù e con i fratelli di lui.</span> <span class="verse"><a name="15">15</a>In quei giorni Pietro si alzò in mezzo ai fratelli (il numero delle persone radunate era circa centoventi) e disse:</span> <span class="verse"><a name="16">16</a>Fratelli, era necessario che si adempisse ciò che nella Scrittura fu predetto dallo Spirito Santo per bocca di Davide riguardo a Giuda, che fece da guida a quelli che arrestarono Gesù.</span> <span class="verse"><a name="17">17</a>Egli era stato del nostro numero e aveva avuto in sorte lo stesso nostro ministero.</span> <span class="verse"><a name="18">18</a>Giuda comprò un pezzo di terra con i proventi del suo delitto e poi precipitando in avanti si squarciò in mezzo e si sparsero fuori tutte le sue viscere.</span> <span class="verse"><a name="19">19</a>La cosa è divenuta così nota a tutti gli abitanti di Gerusalemme, che quel terreno è stato chiamato nella loro lingua Akeldamà, cioè Campo di sangue.</span> <span class="verse"><a name="20">20</a>Infatti sta scritto nel libro dei Salmi:  e nessuno vi abiti,  il suo incarico lo prenda un altro.</span> <span class="verse"><a name="21">21</a>Bisogna dunque che tra coloro che ci furono compagni per tutto il tempo in cui il Signore Gesù ha vissuto in mezzo a noi,</span> <span class="verse"><a name="22">22</a>incominciando dal battesimo di Giovanni fino al giorno in cui è stato di tra noi assunto in cielo, uno divenga, insieme a noi, testimone della sua risurrezione.</span> <span class="verse"><a name="23">23</a>Ne furono proposti due, Giuseppe detto Barsabba, che era soprannominato Giusto, e Mattia.</span> <span class="verse"><a name="24">24</a>Allora essi pregarono dicendo: Tu, Signore, che conosci il cuore di tutti, mostraci quale di questi due hai designato</span> <span class="verse"><a name="25">25</a>a prendere il posto in questo ministero e apostolato che Giuda ha abbandonato per andarsene al posto da lui scelto.</span> <span class="verse"><a name="26">26</a>Gettarono quindi le sorti su di loro e la sorte cadde su Mattia, che fu associato agli undici apostoli.</span> </p></div</div></div></body></html>