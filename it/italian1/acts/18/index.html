<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/acts/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/acts">Acts</a> &gt <strong>Chapter 18</strong></div><p><span class="verse"><a name="1">1</a>Dopo questi fatti Paolo lasciò Atene e si recò a Corinto.</span> <span class="verse"><a name="2">2</a>Qui trovò un Giudeo chiamato Aquila, oriundo del Ponto, arrivato poco prima dall'Italia con la moglie Priscilla, in seguito all'ordine di Claudio che allontanava da Roma tutti i Giudei. Paolo si recò da loro</span> <span class="verse"><a name="3">3</a>e poiché erano del medesimo mestiere, si stabilì nella loro casa e lavorava. Erano infatti di mestiere fabbricatori di tende.</span> <span class="verse"><a name="4">4</a>Ogni sabato poi discuteva nella sinagoga e cercava di persuadere Giudei e Greci.</span> <span class="verse"><a name="5">5</a>Quando giunsero dalla Macedonia Sila e Timòteo, Paolo si dedicò tutto alla predicazione, affermando davanti ai Giudei che Gesù era il Cristo.</span> <span class="verse"><a name="6">6</a>Ma poiché essi gli si opponevano e bestemmiavano, scuotendosi le vesti, disse: Il vostro sangue ricada sul vostro capo: io sono innocente; da ora in poi io andrò dai pagani.</span> <span class="verse"><a name="7">7</a>E andatosene di là, entrò nella casa di un tale chiamato Tizio Giusto, che onorava Dio, la cui abitazione era accanto alla sinagoga.</span> <span class="verse"><a name="8">8</a>Crispo, capo della sinagoga, credette nel Signore insieme a tutta la sua famiglia; e anche molti dei Corinzi, udendo Paolo, credevano e si facevano battezzare.</span> <span class="verse"><a name="9">9</a>E una notte in visione il Signore disse a Paolo: Non aver paura, ma continua a parlare e non tacere,</span> <span class="verse"><a name="10">10</a>perché io sono con te e nessuno cercherà di farti del male, perché io ho un popolo numeroso in questa città.</span> <span class="verse"><a name="11">11</a>Così Paolo si fermò un anno e mezzo, insegnando fra loro la parola di Dio.</span> <span class="verse"><a name="12">12</a>Mentre era proconsole dell'Acaia Gallione, i Giudei insorsero in massa contro Paolo e lo condussero al tribunale dicendo:</span> <span class="verse"><a name="13">13</a>Costui persuade la gente a rendere un culto a Dio in modo contrario alla legge.</span> <span class="verse"><a name="14">14</a>Paolo stava per rispondere, ma Gallione disse ai Giudei: Se si trattasse di un delitto o di un'azione malvagia, o Giudei, io vi ascolterei, come di ragione.</span> <span class="verse"><a name="15">15</a>Ma se sono questioni di parole o di nomi o della vostra legge, vedetevela voi; io non voglio essere giudice di queste faccende.</span> <span class="verse"><a name="16">16</a>E li fece cacciare dal tribunale.</span> <span class="verse"><a name="17">17</a>Allora tutti afferrarono Sòstene, capo della sinagoga, e lo percossero davanti al tribunale ma Gallione non si curava affatto di tutto ciò.</span> <span class="verse"><a name="18">18</a>Paolo si trattenne ancora parecchi giorni, poi prese congedo dai fratelli e s'imbarcò diretto in Siria, in compagnia di Priscilla e Aquila. A Cencre si era fatto tagliare i capelli a causa di un voto che aveva fatto.</span> <span class="verse"><a name="19">19</a>Giunsero a Efeso, dove lasciò i due coniugi, ed entrato nella sinagoga si mise a discutere con i Giudei.</span> <span class="verse"><a name="20">20</a>Questi lo pregavano di fermarsi più a lungo, ma non acconsentì.</span> <span class="verse"><a name="21">21</a>Tuttavia prese congedo dicendo: Ritornerò di nuovo da voi, se Dio lo vorrà, quindi partì da Efeso.</span> <span class="verse"><a name="22">22</a>Giunto a Cesarèa, si recò a salutare la Chiesa di Gerusalemme e poi scese ad Antiochia.</span> <span class="verse"><a name="23">23</a>Trascorso colà un po' di tempo, partì di nuovo percorrendo di seguito le regioni della Galazia e della Frigia, confermando nella fede tutti i discepoli.</span> <span class="verse"><a name="24">24</a>Arrivò a Efeso un Giudeo, chiamato Apollo, nativo di Alessandria, uomo colto, versato nelle Scritture.</span> <span class="verse"><a name="25">25</a>Questi era stato ammaestrato nella via del Signore e pieno di fervore parlava e insegnava esattamente ciò che si riferiva a Gesù, sebbene conoscesse soltanto il battesimo di Giovanni.</span> <span class="verse"><a name="26">26</a>Egli intanto cominciò a parlare francamente nella sinagoga. Priscilla e Aquila lo ascoltarono, poi lo presero con sé e gli esposero con maggiore accuratezza la via di Dio.</span> <span class="verse"><a name="27">27</a>Poiché egli desiderava passare nell'Acaia, i fratelli lo incoraggiarono e scrissero ai discepoli di fargli buona accoglienza. Giunto colà, fu molto utile a quelli che per opera della grazia erano divenuti credenti;</span> <span class="verse"><a name="28">28</a>confutava infatti vigorosamente i Giudei, dimostrando pubblicamente attraverso le Scritture che Gesù è il Cristo.</span> </p></div</div></div></body></html>