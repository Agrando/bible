<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/acts/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/acts">Acts</a> &gt <strong>Chapter 9</strong></div><p><span class="verse"><a name="1">1</a>Saulo frattanto, sempre fremente minaccia e strage contro i discepoli del Signore, si presentò al sommo sacerdote</span> <span class="verse"><a name="2">2</a>e gli chiese lettere per le sinagoghe di Damasco al fine di essere autorizzato a condurre in catene a Gerusalemme uomini e donne, seguaci della dottrina di Cristo, che avesse trovati.</span> <span class="verse"><a name="3">3</a>E avvenne che, mentre era in viaggio e stava per avvicinarsi a Damasco, all'improvviso lo avvolse una luce dal cielo</span> <span class="verse"><a name="4">4</a>e cadendo a terra udì una voce che gli diceva: Saulo, Saulo, perché mi perseguiti?.</span> <span class="verse"><a name="5">5</a>Rispose: Chi sei, o Signore?. E la voce: Io sono Gesù, che tu perseguiti!</span> <span class="verse"><a name="6">6</a>Orsù, alzati ed entra nella città e ti sarà detto ciò che devi fare.</span> <span class="verse"><a name="7">7</a>Gli uomini che facevano il cammino con lui si erano fermati ammutoliti, sentendo la voce ma non vedendo nessuno.</span> <span class="verse"><a name="8">8</a>Saulo si alzò da terra ma, aperti gli occhi, non vedeva nulla. Così, guidandolo per mano, lo condussero a Damasco,</span> <span class="verse"><a name="9">9</a>dove rimase tre giorni senza vedere e senza prendere né cibo né bevanda.</span> <span class="verse"><a name="10">10</a>Ora c'era a Damasco un discepolo di nome Anania e il Signore in una visione gli disse: Anania!. Rispose: Eccomi, Signore!.</span> <span class="verse"><a name="11">11</a>E il Signore a lui: Su, và sulla strada chiamata Diritta, e cerca nella casa di Giuda un tale che ha nome Saulo, di Tarso; ecco sta pregando,</span> <span class="verse"><a name="12">12</a>e ha visto in visione un uomo, di nome Anania, venire e imporgli le mani perché ricuperi la vista.</span> <span class="verse"><a name="13">13</a>Rispose Anania: Signore, riguardo a quest'uomo ho udito da molti tutto il male che ha fatto ai tuoi fedeli in Gerusalemme.</span> <span class="verse"><a name="14">14</a>Inoltre ha l'autorizzazione dai sommi sacerdoti di arrestare tutti quelli che invocano il tuo nome.</span> <span class="verse"><a name="15">15</a>Ma il Signore disse: Và, perché egli è per me uno strumento eletto per portare il mio nome dinanzi ai popoli, ai re e ai figli di Israele;</span> <span class="verse"><a name="16">16</a>e io gli mostrerò quanto dovrà soffrire per il mio nome.</span> <span class="verse"><a name="17">17</a>Allora Anania andò, entrò nella casa, gli impose le mani e disse: Saulo, fratello mio, mi ha mandato a te il Signore Gesù, che ti è apparso sulla via per la quale venivi, perché tu riacquisti la vista e sia colmo di Spirito Santo.</span> <span class="verse"><a name="18">18</a>E improvvisamente gli caddero dagli occhi come delle squame e ricuperò la vista; fu subito battezzato,</span> <span class="verse"><a name="19">19</a>poi prese cibo e le forze gli ritornarono.  Rimase alcuni giorni insieme ai discepoli che erano a Damasco,</span> <span class="verse"><a name="20">20</a>e subito nelle sinagoghe proclamava Gesù Figlio di Dio.</span> <span class="verse"><a name="21">21</a>E tutti quelli che lo ascoltavano si meravigliavano e dicevano: Ma costui non è quel tale che a Gerusalemme infieriva contro quelli che invocano questo nome ed era venuto qua precisamente per condurli in catene dai sommi sacerdoti?.</span> <span class="verse"><a name="22">22</a>Saulo frattanto si rinfrancava sempre più e confondeva i Giudei residenti a Damasco, dimostrando che Gesù è il Cristo.</span> <span class="verse"><a name="23">23</a>Trascorsero così parecchi giorni e i Giudei fecero un complotto per ucciderlo;</span> <span class="verse"><a name="24">24</a>ma i loro piani vennero a conoscenza di Saulo. Essi facevano la guardia anche alle porte della città di giorno e di notte per sopprimerlo;</span> <span class="verse"><a name="25">25</a>ma i suoi discepoli di notte lo presero e lo fecero discendere dalle mura, calandolo in una cesta.</span> <span class="verse"><a name="26">26</a>Venuto a Gerusalemme, cercava di unirsi con i discepoli, ma tutti avevano paura di lui, non credendo ancora che fosse un discepolo.</span> <span class="verse"><a name="27">27</a>Allora Barnaba lo prese con sé, lo presentò agli apostoli e raccontò loro come durante il viaggio aveva visto il Signore che gli aveva parlato, e come in Damasco aveva predicato con coraggio nel nome di Gesù.</span> <span class="verse"><a name="28">28</a>Così egli potè stare con loro e andava e veniva a Gerusalemme, parlando apertamente nel nome del Signore</span> <span class="verse"><a name="29">29</a>e parlava e discuteva con gli Ebrei di lingua greca; ma questi tentarono di ucciderlo.</span> <span class="verse"><a name="30">30</a>Venutolo però a sapere i fratelli, lo condussero a Cesarèa e lo fecero partire per Tarso.</span> <span class="verse"><a name="31">31</a>La Chiesa era dunque in pace per tutta la Giudea, la Galilea e la Samaria; essa cresceva e camminava nel timore del Signore, colma del conforto dello Spirito Santo.</span> <span class="verse"><a name="32">32</a>E avvenne che mentre Pietro andava a far visita a tutti, si recò anche dai fedeli che dimoravano a Lidda.</span> <span class="verse"><a name="33">33</a>Qui trovò un uomo di nome Enea, che da otto anni giaceva su un lettuccio ed era paralitico.</span> <span class="verse"><a name="34">34</a>Pietro gli disse: Enea, Gesù Cristo ti guarisce; alzati e rifatti il letto. E subito si alzò.</span> <span class="verse"><a name="35">35</a>Lo videro tutti gli abitanti di Lidda e del Saròn e si convertirono al Signore.</span> <span class="verse"><a name="36">36</a>A Giaffa c'era una discepola chiamata Tabità, nome che significa Gazzella, la quale abbondava in opere buone e faceva molte elemosine.</span> <span class="verse"><a name="37">37</a>Proprio in quei giorni si ammalò e morì. La lavarono e la deposero in una stanza al piano superiore.</span> <span class="verse"><a name="38">38</a>E poiché Lidda era vicina a Giaffa i discepoli, udito che Pietro si trovava là, mandarono due uomini ad invitarlo: Vieni subito da noi!.</span> <span class="verse"><a name="39">39</a>E Pietro subito andò con loro. Appena arrivato lo condussero al piano superiore e gli si fecero incontro tutte le vedove in pianto che gli mostravano le tuniche e i mantelli che Gazzella confezionava quando era fra loro.</span> <span class="verse"><a name="40">40</a>Pietro fece uscire tutti e si inginocchiò a pregare; poi rivolto alla salma disse: Tabità, alzati!. Ed essa aprì gli occhi, vide Pietro e si mise a sedere.</span> <span class="verse"><a name="41">41</a>Egli le diede la mano e la fece alzare, poi chiamò i credenti e le vedove, e la presentò loro viva.</span> <span class="verse"><a name="42">42</a>La cosa si riseppe in tutta Giaffa, e molti credettero nel Signore.</span> <span class="verse"><a name="43">43</a>Pietro rimase a Giaffa parecchi giorni, presso un certo Simone conciatore.</span> </p></div</div></div></body></html>