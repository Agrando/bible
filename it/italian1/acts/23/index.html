<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/acts/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/acts">Acts</a> &gt <strong>Chapter 23</strong></div><p><span class="verse"><a name="1">1</a>Con lo sguardo fisso al sinedrio Paolo disse: Fratelli, io ho agito fino ad oggi davanti a Dio in perfetta rettitudine di coscienza.</span> <span class="verse"><a name="2">2</a>Ma il sommo sacerdote Anania ordinò ai suoi assistenti di percuoterlo sulla bocca.</span> <span class="verse"><a name="3">3</a>Paolo allora gli disse: Dio percuoterà te, muro imbiancato! Tu siedi a giudicarmi secondo la legge e contro la legge comandi di percuotermi?.</span> <span class="verse"><a name="4">4</a>E i presenti dissero: Osi insultare il sommo sacerdote di Dio?.</span> <span class="verse"><a name="5">5</a>Rispose Paolo: Non sapevo, fratelli, che è il sommo sacerdote; sta scritto infatti: Non insulterai il capo del tuo popolo.</span> <span class="verse"><a name="6">6</a>Paolo sapeva che nel sinedrio una parte era di sadducei e una parte di farisei; disse a gran voce: Fratelli, io sono un fariseo, figlio di farisei; io sono chiamato in giudizio a motivo della speranza nella risurrezione dei morti.</span> <span class="verse"><a name="7">7</a>Appena egli ebbe detto ciò, scoppiò una disputa tra i farisei e i sadducei e l'assemblea si divise.</span> <span class="verse"><a name="8">8</a>I sadducei infatti affermano che non c'è risurrezione, né angeli, né spiriti; i farisei invece professano tutte queste cose.</span> <span class="verse"><a name="9">9</a>Ne nacque allora un grande clamore e alcuni scribi del partito dei farisei, alzatisi in piedi, protestavano dicendo: Non troviamo nulla di male in quest'uomo. E se uno spirito o un angelo gli avesse parlato davvero?.</span> <span class="verse"><a name="10">10</a>La disputa si accese a tal punto che il tribuno, temendo che Paolo venisse linciato da costoro, ordinò che scendesse la truppa a portarlo via di mezzo a loro e ricondurlo nella fortezza.</span> <span class="verse"><a name="11">11</a>La notte seguente gli venne accanto il Signore e gli disse: Coraggio! Come hai testimoniato per me a Gerusalemme, così è necessario che tu mi renda testimonianza anche a Roma.</span> <span class="verse"><a name="12">12</a>Fattosi giorno, i Giudei ordirono una congiura e fecero voto con giuramento esecratorio di non toccare né cibo né bevanda, sino a che non avessero ucciso Paolo.</span> <span class="verse"><a name="13">13</a>Erano più di quaranta quelli che fecero questa congiura.</span> <span class="verse"><a name="14">14</a>Si presentarono ai sommi sacerdoti e agli anziani e dissero: Ci siamo obbligati con giuramento esecratorio di non assaggiare nulla sino a che non avremo ucciso Paolo.</span> <span class="verse"><a name="15">15</a>Voi dunque ora, insieme al sinedrio, fate dire al tribuno che ve lo riporti, col pretesto di esaminare più attentamente il suo caso; noi intanto ci teniamo pronti a ucciderlo prima che arrivi.</span> <span class="verse"><a name="16">16</a>Ma il figlio della sorella di Paolo venne a sapere del complotto; si recò alla fortezza, entrò e ne informò Paolo.</span> <span class="verse"><a name="17">17</a>Questi allora chiamò uno dei centurioni e gli disse: Conduci questo giovane dal tribuno, perché ha qualche cosa da riferirgli.</span> <span class="verse"><a name="18">18</a>Il centurione lo prese e lo condusse dal tribuno dicendo: Il prigioniero Paolo mi ha fatto chiamare e mi ha detto di condurre da te questo giovanetto, perché ha da dirti qualche cosa.</span> <span class="verse"><a name="19">19</a>Il tribuno lo prese per mano, lo condusse in disparte e gli chiese: Che cosa è quello che hai da riferirmi?.</span> <span class="verse"><a name="20">20</a>Rispose: I Giudei si sono messi d'accordo per chiederti di condurre domani Paolo nel sinedrio, col pretesto di informarsi più accuratamente nei suoi riguardi.</span> <span class="verse"><a name="21">21</a>Tu però non lasciarti convincere da loro, poiché più di quaranta dei loro uomini hanno ordito un complotto, facendo voto con giuramento esecratorio di non prendere cibo né bevanda finché non l'abbiano ucciso; e ora stanno pronti, aspettando che tu dia il tuo consenso.</span> <span class="verse"><a name="22">22</a>Il tribuno congedò il giovanetto con questa raccomandazione: Non dire a nessuno che mi hai dato queste informazioni.</span> <span class="verse"><a name="23">23</a>Fece poi chiamare due dei centurioni e disse: Preparate duecento soldati per andare a Cesarèa insieme con settanta cavalieri e duecento lancieri, tre ore dopo il tramonto.</span> <span class="verse"><a name="24">24</a>Siano pronte anche delle cavalcature e fatevi montare Paolo, perché sia condotto sano e salvo dal governatore Felice.</span> <span class="verse"><a name="25">25</a>Scrisse anche una lettera in questi termini:</span> <span class="verse"><a name="26">26</a>Claudio Lisia all'eccellentissimo governatore Felice, salute.</span> <span class="verse"><a name="27">27</a>Quest'uomo è stato assalito dai Giudei e stava per essere ucciso da loro; ma sono intervenuto con i soldati e l'ho liberato, perché ho saputo che è cittadino romano.</span> <span class="verse"><a name="28">28</a>Desideroso di conoscere il motivo per cui lo accusavano, lo condussi nel loro sinedrio.</span> <span class="verse"><a name="29">29</a>Ho trovato che lo si accusava per questioni relative alla loro legge, ma che in realtà non c'erano a suo carico imputazioni meritevoli di morte o di prigionia.</span> <span class="verse"><a name="30">30</a>Sono stato però informato di un complotto contro quest'uomo da parte loro, e così l'ho mandato da te, avvertendo gli accusatori di deporre davanti a te quello che hanno contro di lui. Stà bene.</span> <span class="verse"><a name="31">31</a>Secondo gli ordini ricevuti, i soldati presero Paolo e lo condussero di notte ad Antipàtride.</span> <span class="verse"><a name="32">32</a>Il mattino dopo, lasciato ai cavalieri il compito di proseguire con lui, se ne tornarono alla fortezza.</span> <span class="verse"><a name="33">33</a>I cavalieri, giunti a Cesarèa, consegnarono la lettera al governatore e gli presentarono Paolo.</span> <span class="verse"><a name="34">34</a>Dopo averla letta, domandò a Paolo di quale provincia fosse e, saputo che era della Cilicia, disse:</span> <span class="verse"><a name="35">35</a>Ti ascolterò quando saranno qui anche i tuoi accusatori. E diede ordine di custodirlo nel pretorio di Erode.</span> </p></div</div></div></body></html>