<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/acts/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/acts">Acts</a> &gt <strong>Chapter 19</strong></div><p><span class="verse"><a name="1">1</a>Mentre Apollo era a Corinto, Paolo, attraversate le regioni dell'altopiano, giunse a Efeso. Qui trovò alcuni discepoli</span> <span class="verse"><a name="2">2</a>e disse loro: Avete ricevuto lo Spirito Santo quando siete venuti alla fede?. Gli risposero: Non abbiamo nemmeno sentito dire che ci sia uno Spirito Santo.</span> <span class="verse"><a name="3">3</a>Ed egli disse: Quale battesimo avete ricevuto?. Il battesimo di Giovanni, risposero.</span> <span class="verse"><a name="4">4</a>Disse allora Paolo: Giovanni ha amministrato un battesimo di penitenza, dicendo al popolo di credere in colui che sarebbe venuto dopo di lui, cioè in Gesù.</span> <span class="verse"><a name="5">5</a>Dopo aver udito questo, si fecero battezzare nel nome del Signore Gesù</span> <span class="verse"><a name="6">6</a>e, non appena Paolo ebbe imposto loro le mani, scese su di loro lo Spirito Santo e parlavano in lingue e profetavano.</span> <span class="verse"><a name="7">7</a>Erano in tutto circa dodici uomini.</span> <span class="verse"><a name="8">8</a>Entrato poi nella sinagoga, vi potè parlare liberamente per tre mesi, discutendo e cercando di persuadere gli ascoltatori circa il regno di Dio.</span> <span class="verse"><a name="9">9</a>Ma poiché alcuni si ostinavano e si rifiutavano di credere dicendo male in pubblico di questa nuova dottrina, si staccò da loro separando i discepoli e continuò a discutere ogni giorno nella scuola di un certo Tiranno.</span> <span class="verse"><a name="10">10</a>Questo durò due anni, col risultato che tutti gli abitanti della provincia d'Asia, Giudei e Greci, poterono ascoltare la parola del Signore.</span> <span class="verse"><a name="11">11</a>Dio intanto operava prodigi non comuni per opera di Paolo,</span> <span class="verse"><a name="12">12</a>al punto che si mettevano sopra i malati fazzoletti o grembiuli che erano stati a contatto con lui e le malattie cessavano e gli spiriti cattivi fuggivano.</span> <span class="verse"><a name="13">13</a>Alcuni esorcisti ambulanti giudei si provarono a invocare anch'essi il nome del Signore Gesù sopra quanti avevano spiriti cattivi, dicendo: Vi scongiuro per quel Gesù che Paolo predica.</span> <span class="verse"><a name="14">14</a>Facevano questo sette figli di un certo Sceva, un sommo sacerdote giudeo.</span> <span class="verse"><a name="15">15</a>Ma lo spirito cattivo rispose loro: Conosco Gesù e so chi è Paolo, ma voi chi siete?.</span> <span class="verse"><a name="16">16</a>E l'uomo che aveva lo spirito cattivo, slanciatosi su di loro, li afferrò e li trattò con tale violenza che essi fuggirono da quella casa nudi e coperti di ferite.</span> <span class="verse"><a name="17">17</a>Il fatto fu risaputo da tutti i Giudei e dai Greci che abitavano a Efeso e tutti furono presi da timore e si magnificava il nome del Signore Gesù.</span> <span class="verse"><a name="18">18</a>Molti di quelli che avevano abbracciato la fede venivano a confessare in pubblico le loro pratiche magiche</span> <span class="verse"><a name="19">19</a>e un numero considerevole di persone che avevano esercitato le arti magiche portavano i propri libri e li bruciavano alla vista di tutti. Ne fu calcolato il valore complessivo e trovarono che era di cinquantamila dramme d'argento.</span> <span class="verse"><a name="20">20</a>Così la parola del Signore cresceva e si rafforzava.</span> <span class="verse"><a name="21">21</a>Dopo questi fatti, Paolo si mise in animo di attraversare la Macedonia e l'Acaia e di recarsi a Gerusalemme dicendo: Dopo essere stato là devo vedere anche Roma.</span> <span class="verse"><a name="22">22</a>Inviati allora in Macedonia due dei suoi aiutanti, Timòteo ed Erasto, si trattenne ancora un po' di tempo nella provincia di Asia.</span> <span class="verse"><a name="23">23</a>Verso quel tempo scoppiò un gran tumulto riguardo alla nuova dottrina.</span> <span class="verse"><a name="24">24</a>Un tale, chiamato Demetrio, argentiere, che fabbricava tempietti di Artèmide in argento e procurava in tal modo non poco guadagno agli artigiani,</span> <span class="verse"><a name="25">25</a>li radunò insieme agli altri che si occupavano di cose del genere e disse: Cittadini, voi sapete che da questa industria proviene il nostro benessere;</span> <span class="verse"><a name="26">26</a>ora potete osservare e sentire come questo Paolo ha convinto e sviato una massa di gente, non solo di Efeso, ma si può dire di tutta l'Asia, affermando che non sono dei quelli fabbricati da mani d'uomo.</span> <span class="verse"><a name="27">27</a>Non soltanto c'è il pericolo che la nostra categoria cada in discredito, ma anche che il santuario della grande dea Artèmide non venga stimato più nulla e venga distrutta la grandezza di colei che l'Asia e il mondo intero adorano.</span> <span class="verse"><a name="28">28</a>All'udire ciò s'infiammarono d'ira e si misero a gridare: Grande è l'Artèmide degli Efesini!.</span> <span class="verse"><a name="29">29</a>Tutta la città fu in subbuglio e tutti si precipitarono in massa nel teatro, trascinando con sé Gaio e Aristarco macèdoni, compagni di viaggio di Paolo.</span> <span class="verse"><a name="30">30</a>Paolo voleva presentarsi alla folla, ma i discepoli non glielo permisero.</span> <span class="verse"><a name="31">31</a>Anche alcuni dei capi della provincia, che gli erano amici, mandarono a pregarlo di non avventurarsi nel teatro.</span> <span class="verse"><a name="32">32</a>Intanto, chi gridava una cosa, chi un'altra; l'assemblea era confusa e i più non sapevano il motivo per cui erano accorsi.</span> <span class="verse"><a name="33">33</a>Alcuni della folla fecero intervenire un certo Alessandro, che i Giudei avevano spinto avanti, ed egli, fatto cenno con la mano, voleva tenere un discorso di difesa davanti al popolo.</span> <span class="verse"><a name="34">34</a>Appena s'accorsero che era Giudeo, si misero tutti a gridare in coro per quasi due ore: Grande è l'Artèmide degli Efesini!.</span> <span class="verse"><a name="35">35</a>Alla fine il cancelliere riuscì a calmare la folla e disse: Cittadini di Efeso, chi fra gli uomini non sa che la città di Efeso è custode del tempio della grande Artèmide e della sua statua caduta dal cielo?</span> <span class="verse"><a name="36">36</a>Poiché questi fatti sono incontestabili, è necessario che stiate calmi e non compiate gesti inconsulti.</span> <span class="verse"><a name="37">37</a>Voi avete condotto qui questi uomini che non hanno profanato il tempio, né hanno bestemmiato la nostra dea.</span> <span class="verse"><a name="38">38</a>Perciò se Demetrio e gli artigiani che sono con lui hanno delle ragioni da far valere contro qualcuno, ci sono per questo i tribunali e vi sono i proconsoli: si citino in giudizio l'un l'altro.</span> <span class="verse"><a name="39">39</a>Se poi desiderate qualche altra cosa, si deciderà nell'assemblea ordinaria.</span> <span class="verse"><a name="40">40</a>C'è il rischio di essere accusati di sedizione per l'accaduto di oggi, non essendoci alcun motivo per cui possiamo giustificare questo assembramento.</span> <span class="verse"><a name="41">41</a>E con queste parole sciolse l'assemblea.</span> </p></div</div></div></body></html>