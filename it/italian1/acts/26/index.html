<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/acts/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/acts">Acts</a> &gt <strong>Chapter 26</strong></div><p><span class="verse"><a name="1">1</a>Agrippa disse a Paolo: Ti è concesso di parlare a tua difesa. Allora Paolo, stesa la mano, si difese così:</span> <span class="verse"><a name="2">2</a>Mi considero fortunato, o re Agrippa, di potermi discolpare da tutte le accuse di cui sono incriminato dai Giudei, oggi qui davanti a te,</span> <span class="verse"><a name="3">3</a>che conosci a perfezione tutte le usanze e questioni riguardanti i Giudei. Perciò ti prego di ascoltarmi con pazienza.</span> <span class="verse"><a name="4">4</a>La mia vita fin dalla mia giovinezza, vissuta tra il mio popolo e a Gerusalemme, la conoscono tutti i Giudei;</span> <span class="verse"><a name="5">5</a>essi sanno pure da tempo, se vogliono renderne testimonianza, che, come fariseo, sono vissuto nella setta più rigida della nostra religione.</span> <span class="verse"><a name="6">6</a>Ed ora mi trovo sotto processo a causa della speranza nella promessa fatta da Dio ai nostri padri,</span> <span class="verse"><a name="7">7</a>e che le nostre dodici tribù sperano di vedere compiuta, servendo Dio notte e giorno con perseveranza. Di questa speranza, o re, sono ora incolpato dai Giudei!</span> <span class="verse"><a name="8">8</a>Perché è considerato inconcepibile fra di voi che Dio risusciti i morti?</span> <span class="verse"><a name="9">9</a>Anch'io credevo un tempo mio dovere di lavorare attivamente contro il nome di Gesù il Nazareno,</span> <span class="verse"><a name="10">10</a>come in realtà feci a Gerusalemme; molti dei fedeli li rinchiusi in prigione con l'autorizzazione avuta dai sommi sacerdoti e, quando venivano condannati a morte, anch'io ho votato contro di loro.</span> <span class="verse"><a name="11">11</a>In tutte le sinagoghe cercavo di costringerli con le torture a bestemmiare e, infuriando all'eccesso contro di loro, davo loro la caccia fin nelle città straniere.</span> <span class="verse"><a name="12">12</a>In tali circostanze, mentre stavo andando a Damasco con autorizzazione e pieni poteri da parte dei sommi sacerdoti, verso mezzogiorno</span> <span class="verse"><a name="13">13</a>vidi sulla strada, o re, una luce dal cielo, più splendente del sole, che avvolse me e i miei compagni di viaggio.</span> <span class="verse"><a name="14">14</a>Tutti cademmo a terra e io udii dal cielo una voce che mi diceva in ebraico: Saulo, Saulo, perché mi perseguiti? Duro è per te ricalcitrare contro il pungolo.</span> <span class="verse"><a name="15">15</a>E io dissi: Chi sei, o Signore? E il Signore rispose: Io sono Gesù, che tu perseguiti.</span> <span class="verse"><a name="16">16</a>Su, alzati e rimettiti in piedi; ti sono apparso infatti per costituirti ministro e testimone di quelle cose che hai visto e di quelle per cui ti apparirò ancora.</span> <span class="verse"><a name="17">17</a>Per questo ti libererò dal popolo e dai pagani, ai quali ti mando</span> <span class="verse"><a name="18">18</a>ad aprir loro gli occhi, perché passino dalle tenebre alla luce e dal potere di satana a Dio e ottengano la remissione dei peccati e l'eredità in mezzo a coloro che sono stati santificati per la fede in me.</span> <span class="verse"><a name="19">19</a>Pertanto, o re Agrippa, io non ho disobbedito alla visione celeste;</span> <span class="verse"><a name="20">20</a>ma prima a quelli di Damasco, poi a quelli di Gerusalemme e in tutta la regione della Giudea e infine ai pagani, predicavo di convertirsi e di rivolgersi a Dio, comportandosi in maniera degna della conversione.</span> <span class="verse"><a name="21">21</a>Per queste cose i Giudei mi assalirono nel tempio e tentarono di uccidermi.</span> <span class="verse"><a name="22">22</a>Ma l'aiuto di Dio mi ha assistito fino a questo giorno, e posso ancora rendere testimonianza agli umili e ai grandi. Null'altro io affermo se non quello che i profeti e Mosè dichiararono che doveva accadere,</span> <span class="verse"><a name="23">23</a>che cioè il Cristo sarebbe morto, e che, primo tra i risorti da morte, avrebbe annunziato la luce al popolo e ai pagani.</span> <span class="verse"><a name="24">24</a>Mentr'egli parlava così in sua difesa, Festo a gran voce disse: Sei pazzo, Paolo; la troppa scienza ti ha dato al cervello!.</span> <span class="verse"><a name="25">25</a>E Paolo: Non sono pazzo, disse, eccellentissimo Festo, ma sto dicendo parole vere e sagge.</span> <span class="verse"><a name="26">26</a>Il re è al corrente di queste cose e davanti a lui parlo con franchezza. Penso che niente di questo gli sia sconosciuto, poiché non sono fatti accaduti in segreto.</span> <span class="verse"><a name="27">27</a>Credi, o re Agrippa, nei profeti? So che ci credi.</span> <span class="verse"><a name="28">28</a>E Agrippa a Paolo: Per poco non mi convinci a farmi cristiano!.</span> <span class="verse"><a name="29">29</a>E Paolo: Per poco o per molto, io vorrei supplicare Dio che non soltanto tu, ma quanti oggi mi ascoltano diventassero così come sono io, eccetto queste catene!.</span> <span class="verse"><a name="30">30</a>Si alzò allora il re e con lui il governatore, Berenìce, e quelli che avevano preso parte alla seduta</span> <span class="verse"><a name="31">31</a>e avviandosi conversavano insieme e dicevano: Quest'uomo non ha fatto nulla che meriti la morte o le catene.</span> <span class="verse"><a name="32">32</a>E Agrippa disse a Festo: Costui poteva essere rimesso in libertà, se non si fosse appellato a Cesare.</span> </p></div</div></div></body></html>