<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/acts/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/acts">Acts</a> &gt <strong>Chapter 11</strong></div><p><span class="verse"><a name="1">1</a>Gli apostoli e i fratelli che stavano nella Giudea vennero a sapere che anche i pagani avevano accolto la parola di Dio.</span> <span class="verse"><a name="2">2</a>E quando Pietro salì a Gerusalemme, i circoncisi lo rimproveravano dicendo:</span> <span class="verse"><a name="3">3</a>Sei entrato in casa di uomini non circoncisi e hai mangiato insieme con loro!.</span> <span class="verse"><a name="4">4</a>Allora Pietro raccontò per ordine come erano andate le cose, dicendo:</span> <span class="verse"><a name="5">5</a>Io mi trovavo in preghiera nella città di Giaffa e vidi in estasi una visione: un oggetto, simile a una grande tovaglia, scendeva come calato dal cielo per i quattro capi e giunse fino a me.</span> <span class="verse"><a name="6">6</a>Fissandolo con attenzione, vidi in esso quadrupedi, fiere e rettili della terra e uccelli del cielo.</span> <span class="verse"><a name="7">7</a>E sentii una voce che mi diceva: Pietro, àlzati, uccidi e mangia!</span> <span class="verse"><a name="8">8</a>Risposi: Non sia mai, Signore, poiché nulla di profano e di immondo è entrato mai nella mia bocca.</span> <span class="verse"><a name="9">9</a>Ribattè nuovamente la voce dal cielo: Quello che Dio ha purificato, tu non considerarlo profano.</span> <span class="verse"><a name="10">10</a>Questo avvenne per tre volte e poi tutto fu risollevato di nuovo nel cielo.</span> <span class="verse"><a name="11">11</a>Ed ecco, in quell'istante, tre uomini giunsero alla casa dove eravamo, mandati da Cesarèa a cercarmi.</span> <span class="verse"><a name="12">12</a>Lo Spirito mi disse di andare con loro senza esitare. Vennero con me anche questi sei fratelli ed entrammo in casa di quell'uomo.</span> <span class="verse"><a name="13">13</a>Egli ci raccontò che aveva visto un angelo presentarsi in casa sua e dirgli: Manda a Giaffa e fà venire Simone detto anche Pietro;</span> <span class="verse"><a name="14">14</a>egli ti dirà parole per mezzo delle quali sarai salvato tu e tutta la tua famiglia.</span> <span class="verse"><a name="15">15</a>Avevo appena cominciato a parlare quando lo Spirito Santo scese su di loro, come in principio era sceso su di noi.</span> <span class="verse"><a name="16">16</a>Mi ricordai allora di quella parola del Signore che diceva: Giovanni battezzò con acqua, voi invece sarete battezzati in Spirito Santo.</span> <span class="verse"><a name="17">17</a>Se dunque Dio ha dato a loro lo stesso dono che a noi per aver creduto nel Signore Gesù Cristo, chi ero io per porre impedimento a Dio?.</span> <span class="verse"><a name="18">18</a>All'udir questo si calmarono e cominciarono a glorificare Dio dicendo: Dunque anche ai pagani Dio ha concesso che si convertano perché abbiano la vita!.</span> <span class="verse"><a name="19">19</a>Intanto quelli che erano stati dispersi dopo la persecuzione scoppiata al tempo di Stefano, erano arrivati fin nella Fenicia, a Cipro e ad Antiochia e non predicavano la parola a nessuno fuorchè ai Giudei.</span> <span class="verse"><a name="20">20</a>Ma alcuni fra loro, cittadini di Cipro e di Cirène, giunti ad Antiochia, cominciarono a parlare anche ai Greci, predicando la buona novella del Signore Gesù.</span> <span class="verse"><a name="21">21</a>E la mano del Signore era con loro e così un gran numero credette e si convertì al Signore.</span> <span class="verse"><a name="22">22</a>La notizia giunse agli orecchi della Chiesa di Gerusalemme, la quale mandò Barnaba ad Antiochia.</span> <span class="verse"><a name="23">23</a>Quando questi giunse e vide la grazia del Signore, si rallegrò e,</span> <span class="verse"><a name="24">24</a>da uomo virtuoso qual era e pieno di Spirito Santo e di fede, esortava tutti a perseverare con cuore risoluto nel Signore. E una folla considerevole fu condotta al Signore.</span> <span class="verse"><a name="25">25</a>Barnaba poi partì alla volta di Tarso per cercare Saulo e trovatolo lo condusse ad Antiochia.</span> <span class="verse"><a name="26">26</a>Rimasero insieme un anno intero in quella comunità e istruirono molta gente; ad Antiochia per la prima volta i discepoli furono chiamati Cristiani.</span> <span class="verse"><a name="27">27</a>In questo tempo alcuni profeti scesero ad Antiochia da Gerusalemme.</span> <span class="verse"><a name="28">28</a>E uno di loro, di nome Agabo, alzatosi in piedi, annunziò per impulso dello Spirito che sarebbe scoppiata una grave carestia su tutta la terra. Ciò che di fatto avvenne sotto l'impero di Claudio.</span> <span class="verse"><a name="29">29</a>Allora i discepoli si accordarono, ciascuno secondo quello che possedeva, di mandare un soccorso ai fratelli abitanti nella Giudea;</span> <span class="verse"><a name="30">30</a>questo fecero, indirizzandolo agli anziani, per mezzo di Barnaba e Saulo.</span> </p></div</div></div></body></html>