<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/acts/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/acts">Acts</a> &gt <strong>Chapter 15</strong></div><p><span class="verse"><a name="1">1</a>Ora alcuni, venuti dalla Giudea, insegnavano ai fratelli questa dottrina: Se non vi fate circoncidere secondo l'uso di Mosè, non potete esser salvi.</span> <span class="verse"><a name="2">2</a>Poiché Paolo e Barnaba si opponevano risolutamente e discutevano animatamente contro costoro, fu stabilito che Paolo e Barnaba e alcuni altri di loro andassero a Gerusalemme dagli apostoli e dagli anziani per tale questione.</span> <span class="verse"><a name="3">3</a>Essi dunque, scortati per un tratto dalla comunità, attraversarono la Fenicia e la Samaria raccontando la conversione dei pagani e suscitando grande gioia in tutti i fratelli.</span> <span class="verse"><a name="4">4</a>Giunti poi a Gerusalemme, furono ricevuti dalla Chiesa, dagli apostoli e dagli anziani e riferirono tutto ciò che Dio aveva compiuto per mezzo loro.</span> <span class="verse"><a name="5">5</a>Ma si alzarono alcuni della setta dei farisei, che erano diventati credenti, affermando: è necessario circonciderli e ordinar loro di osservare la legge di Mosè.</span> <span class="verse"><a name="6">6</a>Allora si riunirono gli apostoli e gli anziani per esaminare questo problema.</span> <span class="verse"><a name="7">7</a>Dopo lunga discussione, Pietro si alzò e disse:  Fratelli, voi sapete che gia da molto tempo Dio ha fatto una scelta fra voi, perché i pagani ascoltassero per bocca mia la parola del vangelo e venissero alla fede.</span> <span class="verse"><a name="8">8</a>E Dio, che conosce i cuori, ha reso testimonianza in loro favore concedendo anche a loro lo Spirito Santo, come a noi;</span> <span class="verse"><a name="9">9</a>e non ha fatto nessuna discriminazione tra noi e loro, purificandone i cuori con la fede.</span> <span class="verse"><a name="10">10</a>Or dunque, perché continuate a tentare Dio, imponendo sul collo dei discepoli un giogo che né i nostri padri, né noi siamo stati in grado di portare?</span> <span class="verse"><a name="11">11</a>Noi crediamo che per la grazia del Signore Gesù siamo salvati e nello stesso modo anche loro.</span> <span class="verse"><a name="12">12</a>Tutta l'assemblea tacque e stettero ad ascoltare Barnaba e Paolo che riferivano quanti miracoli e prodigi Dio aveva compiuto tra i pagani per mezzo loro.</span> <span class="verse"><a name="13">13</a>Quand'essi ebbero finito di parlare, Giacomo aggiunse:</span> <span class="verse"><a name="14">14</a>Fratelli, ascoltatemi. Simone ha riferito come fin da principio Dio ha voluto scegliere tra i pagani un popolo per consacrarlo al suo nome.</span> <span class="verse"><a name="15">15</a>Con questo si accordano le parole dei profeti, come sta scritto:</span> <span class="verse"><a name="16">16</a>Dopo queste cose ritornerò e riedificherò la  tenda di  Davide che era caduta; ne riparerò le rovine e la  rialzerò,</span> <span class="verse"><a name="17">17</a>perché anche gli altri uomini cerchino il Signore  e tutte le genti sulle quali è stato invocato il mio  nome,</span> <span class="verse"><a name="18">18</a>dice il Signore che fa queste cose da lui  conosciute dall'eternità.</span> <span class="verse"><a name="19">19</a>Per questo io ritengo che non si debba importunare quelli che si convertono a Dio tra i pagani,</span> <span class="verse"><a name="20">20</a>ma solo si ordini loro di astenersi dalle sozzure degli idoli, dalla impudicizia, dagli animali soffocati e dal sangue.</span> <span class="verse"><a name="21">21</a>Mosè infatti, fin dai tempi antichi, ha chi lo predica in ogni città, poiché viene letto ogni sabato nelle sinagoghe.</span> <span class="verse"><a name="22">22</a>Allora gli apostoli, gli anziani e tutta la Chiesa decisero di eleggere alcuni di loro e di inviarli ad Antiochia insieme a Paolo e Barnaba: Giuda chiamato Barsabba e Sila, uomini tenuti in grande considerazione tra i fratelli.</span> <span class="verse"><a name="23">23</a>E consegnarono loro la seguente lettera: Gli apostoli e gli anziani ai fratelli di Antiochia, di Siria e di Cilicia che provengono dai pagani, salute!</span> <span class="verse"><a name="24">24</a>Abbiamo saputo che alcuni da parte nostra, ai quali non avevamo dato nessun incarico, sono venuti a turbarvi con i loro discorsi sconvolgendo i vostri animi.</span> <span class="verse"><a name="25">25</a>Abbiamo perciò deciso tutti d'accordo di eleggere alcune persone e inviarle a voi insieme ai nostri carissimi Barnaba e Paolo,</span> <span class="verse"><a name="26">26</a>uomini che hanno votato la loro vita al nome del nostro Signore Gesù Cristo.</span> <span class="verse"><a name="27">27</a>Abbiamo mandato dunque Giuda e Sila, che vi riferiranno anch'essi queste stesse cose a voce.</span> <span class="verse"><a name="28">28</a>Abbiamo deciso, lo Spirito Santo e noi, di non imporvi nessun altro obbligo al di fuori di queste cose necessarie:</span> <span class="verse"><a name="29">29</a>astenervi dalle carni offerte agli idoli, dal sangue, dagli animali soffocati e dalla impudicizia. Farete cosa buona perciò a guardarvi da queste cose. State bene.</span> <span class="verse"><a name="30">30</a>Essi allora, congedatisi, discesero ad Antiochia e riunita la comunità consegnarono la lettera.</span> <span class="verse"><a name="31">31</a>Quando l'ebbero letta, si rallegrarono per l'incoraggiamento che infondeva.</span> <span class="verse"><a name="32">32</a>Giuda e Sila, essendo anch'essi profeti, parlarono molto per incoraggiare i fratelli e li fortificarono.</span> <span class="verse"><a name="33">33</a>Dopo un certo tempo furono congedati con auguri di pace dai fratelli, per tornare da quelli che li avevano inviati.</span> <span class="verse"><a name="34">34</a>.</span> <span class="verse"><a name="35">35</a>Paolo invece e Barnaba rimasero ad Antiochia, insegnando e annunziando, insieme a molti altri, la parola del Signore.</span> <span class="verse"><a name="36">36</a>Dopo alcuni giorni Paolo disse a Barnaba: Ritorniamo a far visita ai fratelli in tutte le città nelle quali abbiamo annunziato la parola del Signore, per vedere come stanno.</span> <span class="verse"><a name="37">37</a>Barnaba voleva prendere insieme anche Giovanni, detto Marco,</span> <span class="verse"><a name="38">38</a>ma Paolo riteneva che non si dovesse prendere uno che si era allontanato da loro nella Panfilia e non aveva voluto partecipare alla loro opera.</span> <span class="verse"><a name="39">39</a>Il dissenso fu tale che si separarono l'uno dall'altro; Barnaba, prendendo con sé Marco, s'imbarcò per Cipro.</span> <span class="verse"><a name="40">40</a>Paolo invece scelse Sila e partì, raccomandato dai fratelli alla grazia del Signore.</span> <span class="verse"><a name="41">41</a>E attraversando la Siria e la Cilicia, dava nuova forza alle comunità.</span> </p></div</div></div></body></html>