<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/acts/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/acts">Acts</a> &gt <strong>Chapter 21</strong></div><p><span class="verse"><a name="1">1</a>Appena ci fummo separati da loro, salpammo e per la via diretta giungemmo a Cos, il giorno seguente a Rodi e di qui a Pàtara.</span> <span class="verse"><a name="2">2</a>Trovata qui una nave che faceva la traversata per la Fenicia, vi salimmo e prendemmo il largo.</span> <span class="verse"><a name="3">3</a>Giunti in vista di Cipro, ce la lasciammo a sinistra e, continuando a navigare verso la Siria, giungemmo a Tiro, dove la nave doveva scaricare.</span> <span class="verse"><a name="4">4</a>Avendo ritrovati i discepoli, rimanemmo colà una settimana, ed essi, mossi dallo Spirito, dicevano a Paolo di non andare a Gerusalemme.</span> <span class="verse"><a name="5">5</a>Ma quando furon passati quei giorni, uscimmo e ci mettemmo in viaggio, accompagnati da tutti loro con le mogli e i figli sin fuori della città. Inginocchiati sulla spiaggia pregammo, poi ci salutammo a vicenda;</span> <span class="verse"><a name="6">6</a>noi salimmo sulla nave ed essi tornarono alle loro case.</span> <span class="verse"><a name="7">7</a>Terminata la navigazione, da Tiro approdammo a Tolemàide, dove andammo a salutare i fratelli e restammo un giorno con loro.</span> <span class="verse"><a name="8">8</a>Ripartiti il giorno seguente, giungemmo a Cesarèa; ed entrati nella casa dell'evangelista Filippo, che era uno dei Sette, sostammo presso di lui.</span> <span class="verse"><a name="9">9</a>Egli aveva quattro figlie nubili, che avevano il dono della profezia.</span> <span class="verse"><a name="10">10</a>Eravamo qui da alcuni giorni, quando giunse dalla Giudea un profeta di nome Agabo.</span> <span class="verse"><a name="11">11</a>Egli venne da noi e, presa la cintura di Paolo, si legò i piedi e le mani e disse: Questo dice lo Spirito Santo: l'uomo a cui appartiene questa cintura sarà legato così dai Giudei a Gerusalemme e verrà quindi consegnato nelle mani dei pagani.</span> <span class="verse"><a name="12">12</a>All'udir queste cose, noi e quelli del luogo pregammo Paolo di non andare più a Gerusalemme.</span> <span class="verse"><a name="13">13</a>Ma Paolo rispose: Perché fate così, continuando a piangere e a spezzarmi il cuore? Io sono pronto non soltanto a esser legato, ma a morire a Gerusalemme per il nome del Signore Gesù.</span> <span class="verse"><a name="14">14</a>E poiché non si lasciava persuadere, smettemmo di insistere dicendo: Sia fatta la volontà del Signore!.</span> <span class="verse"><a name="15">15</a>Dopo questi giorni, fatti i preparativi, salimmo verso Gerusalemme.</span> <span class="verse"><a name="16">16</a>Vennero con noi anche alcuni discepoli da Cesarèa, i quali ci condussero da un certo Mnasone di Cipro, discepolo della prima ora, dal quale ricevemmo ospitalità.</span> <span class="verse"><a name="17">17</a>Arrivati a Gerusalemme, i fratelli ci accolsero festosamente.</span> <span class="verse"><a name="18">18</a>L'indomani Paolo fece visita a Giacomo insieme con noi: c'erano anche tutti gli anziani.</span> <span class="verse"><a name="19">19</a>Dopo aver rivolto loro il saluto, egli cominciò a esporre nei particolari quello che Dio aveva fatto tra i pagani per mezzo suo.</span> <span class="verse"><a name="20">20</a>Quand'ebbero ascoltato, essi davano gloria a Dio; quindi dissero a Paolo: Tu vedi, o fratello, quante migliaia di Giudei sono venuti alla fede e tutti sono gelosamente attaccati alla legge.</span> <span class="verse"><a name="21">21</a>Ora hanno sentito dire di te che vai insegnando a tutti i Giudei sparsi tra i pagani che abbandonino Mosè, dicendo di non circoncidere più i loro figli e di non seguire più le nostre consuetudini.</span> <span class="verse"><a name="22">22</a>Che facciamo? Senza dubbio verranno a sapere che sei arrivato.</span> <span class="verse"><a name="23">23</a>Fà dunque quanto ti diciamo: vi sono fra noi quattro uomini che hanno un voto da sciogliere.</span> <span class="verse"><a name="24">24</a>Prendili con te, compi la purificazione insieme con loro e paga tu la spesa per loro perché possano radersi il capo. Così tutti verranno a sapere che non c'è nulla di vero in ciò di cui sono stati informati, ma che invece anche tu ti comporti bene osservando la legge.</span> <span class="verse"><a name="25">25</a>Quanto ai pagani che sono venuti alla fede, noi abbiamo deciso ed abbiamo loro scritto che si astengano dalle carni offerte agli idoli, dal sangue, da ogni animale soffocato e dalla impudicizia.</span> <span class="verse"><a name="26">26</a>Allora Paolo prese con sé quegli uomini e il giorno seguente, fatta insieme con loro la purificazione, entrò nel tempio per comunicare il compimento dei giorni della purificazione, quando sarebbe stata presentata l'offerta per ciascuno di loro.</span> <span class="verse"><a name="27">27</a>Stavano ormai per finire i sette giorni, quando i Giudei della provincia d'Asia, vistolo nel tempio, aizzarono tutta la folla e misero le mani su di lui gridando:</span> <span class="verse"><a name="28">28</a>Uomini d'Israele, aiuto! Questo è l'uomo che va insegnando a tutti e dovunque contro il popolo, contro la legge e contro questo luogo; ora ha introdotto perfino dei Greci nel tempio e ha profanato il luogo santo!.</span> <span class="verse"><a name="29">29</a>Avevano infatti veduto poco prima Tròfimo di Efeso in sua compagnia per la città, e pensavano che Paolo lo avesse fatto entrare nel tempio.</span> <span class="verse"><a name="30">30</a>Allora tutta la città fu in subbuglio e il popolo accorse da ogni parte. Impadronitisi di Paolo, lo trascinarono fuori del tempio e subito furono chiuse le porte.</span> <span class="verse"><a name="31">31</a>Stavano gia cercando di ucciderlo, quando fu riferito al tribuno della coorte che tutta Gerusalemme era in rivolta.</span> <span class="verse"><a name="32">32</a>Immediatamente egli prese con sé dei soldati e dei centurioni e si precipitò verso i rivoltosi. Alla vista del tribuno e dei soldati, cessarono di percuotere Paolo.</span> <span class="verse"><a name="33">33</a>Allora il tribuno si avvicinò, lo arrestò e ordinò che fosse legato con due catene; intanto s'informava chi fosse e che cosa avesse fatto.</span> <span class="verse"><a name="34">34</a>Tra la folla però chi diceva una cosa, chi un'altra. Nell'impossibilità di accertare la realtà dei fatti a causa della confusione, ordinò di condurlo nella fortezza.</span> <span class="verse"><a name="35">35</a>Quando fu alla gradinata, dovette essere portato a spalla dai soldati a causa della violenza della folla.</span> <span class="verse"><a name="36">36</a>La massa della gente infatti veniva dietro, urlando: A morte!.</span> <span class="verse"><a name="37">37</a>Sul punto di esser condotto nella fortezza, Paolo disse al tribuno: Posso dirti una parola?. Conosci il greco?, disse quello,</span> <span class="verse"><a name="38">38</a>Allora non sei quell'Egiziano che in questi ultimi tempi ha sobillato e condotto nel deserto i quattromila ribelli?.</span> <span class="verse"><a name="39">39</a>Rispose Paolo: Io sono un Giudeo di Tarso di Cilicia, cittadino di una città non certo senza importanza. Ma ti prego, lascia che rivolga la parola a questa gente.</span> <span class="verse"><a name="40">40</a>Avendo egli acconsentito, Paolo, stando in piedi sui gradini, fece cenno con la mano al popolo e, fattosi un grande silenzio, rivolse loro la parola in ebraico dicendo:</span> </p></div</div></div></body></html>