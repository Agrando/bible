<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/acts/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/acts">Acts</a> &gt <strong>Chapter 3</strong></div><p><span class="verse"><a name="1">1</a>Un giorno Pietro e Giovanni salivano al tempio per la preghiera verso le tre del pomeriggio.</span> <span class="verse"><a name="2">2</a>Qui di solito veniva portato un uomo, storpio fin dalla nascita e lo ponevano ogni giorno presso la porta del tempio detta Bella a chiedere l'elemosina a coloro che entravano nel tempio.</span> <span class="verse"><a name="3">3</a>Questi, vedendo Pietro e Giovanni che stavano per entrare nel tempio, domandò loro l'elemosina.</span> <span class="verse"><a name="4">4</a>Allora Pietro fissò lo sguardo su di lui insieme a Giovanni e disse: Guarda verso di noi.</span> <span class="verse"><a name="5">5</a>Ed egli si volse verso di loro, aspettandosi di ricevere qualche cosa.</span> <span class="verse"><a name="6">6</a>Ma Pietro gli disse: Non possiedo né argento né oro, ma quello che ho te lo do: nel nome di Gesù Cristo, il Nazareno, cammina!.</span> <span class="verse"><a name="7">7</a>E, presolo per la mano destra, lo sollevò. Di colpo i suoi piedi e le caviglie si rinvigorirono</span> <span class="verse"><a name="8">8</a>e balzato in piedi camminava; ed entrò con loro nel tempio camminando, saltando e lodando Dio.</span> <span class="verse"><a name="9">9</a>Tutto il popolo lo vide camminare e lodare Dio</span> <span class="verse"><a name="10">10</a>e riconoscevano che era quello che sedeva a chiedere l'elemosina alla porta Bella del tempio ed erano meravigliati e stupiti per quello che gli era accaduto.</span> <span class="verse"><a name="11">11</a>Mentr'egli si teneva accanto a Pietro e Giovanni, tutto il popolo fuor di sé per lo stupore accorse verso di loro al portico detto di Salomone.</span> <span class="verse"><a name="12">12</a>Vedendo ciò, Pietro disse al popolo: Uomini d'Israele, perché vi meravigliate di questo e continuate a fissarci come se per nostro potere e nostra pietà avessimo fatto camminare quest'uomo?</span> <span class="verse"><a name="13">13</a>Il Dio di Abramo, di Isacco e di Giacobbe, il Dio dei nostri padri ha glorificato il suo servo Gesù, che voi avete consegnato e rinnegato di fronte a Pilato, mentre egli aveva deciso di liberarlo;</span> <span class="verse"><a name="14">14</a>voi invece avete rinnegato il Santo e il Giusto, avete chiesto che vi fosse graziato un assassino</span> <span class="verse"><a name="15">15</a>e avete ucciso l'autore della vita. Ma Dio l'ha risuscitato dai morti e di questo noi siamo testimoni.</span> <span class="verse"><a name="16">16</a>Proprio per la fede riposta in lui il nome di Gesù ha dato vigore a quest'uomo che voi vedete e conoscete; la fede in lui ha dato a quest'uomo la perfetta guarigione alla presenza di tutti voi.</span> <span class="verse"><a name="17">17</a>Ora, fratelli, io so che voi avete agito per ignoranza, così come i vostri capi;</span> <span class="verse"><a name="18">18</a>Dio però ha adempiuto così ciò che aveva annunziato per bocca di tutti i profeti, che cioè il suo Cristo sarebbe morto.</span> <span class="verse"><a name="19">19</a>Pentitevi dunque e cambiate vita, perché siano cancellati i vostri peccati</span> <span class="verse"><a name="20">20</a>e così possano giungere i tempi della consolazione da parte del Signore ed egli mandi quello che vi aveva destinato come Messia, cioè Gesù.</span> <span class="verse"><a name="21">21</a>Egli dev'esser accolto in cielo fino ai tempi della restaurazione di tutte le cose, come ha detto Dio fin dall'antichità, per bocca dei suoi santi profeti.</span> <span class="verse"><a name="22">22</a>Mosè infatti disse: Il Signore vostro Dio vi farà sorgere un profeta come me in mezzo ai vostri fratelli; voi lo ascolterete in tutto quello che egli vi dirà.</span> <span class="verse"><a name="23">23</a>E chiunque non ascolterà quel profeta, sarà estirpato di mezzo al popolo.</span> <span class="verse"><a name="24">24</a>Tutti i profeti, a cominciare da Samuele e da quanti parlarono in seguito, annunziarono questi giorni.</span> <span class="verse"><a name="25">25</a>Voi siete i figli dei profeti e dell'alleanza che Dio stabilì con i vostri padri, quando disse ad Abramo: Nella tua discendenza saranno benedette tutte le famiglie della terra.</span> <span class="verse"><a name="26">26</a>Dio, dopo aver risuscitato il suo servo, l'ha mandato prima di tutto a voi per portarvi la benedizione e perché ciascuno si converta dalle sue iniquità.</span> </p></div</div></div></body></html>