<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/acts/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/acts">Acts</a> &gt <strong>Chapter 27</strong></div><p><span class="verse"><a name="1">1</a>Quando fu deciso che ci imbarcassimo per l'Italia, consegnarono Paolo, insieme ad alcuni altri prigionieri, a un centurione di nome Giulio della coorte Augusta.</span> <span class="verse"><a name="2">2</a>Salimmo su una nave di Adramitto, che stava per partire verso i porti della provincia d'Asia e salpammo, avendo con noi Aristarco, un Macèdone di Tessalonica.</span> <span class="verse"><a name="3">3</a>Il giorno dopo facemmo scalo a Sidone e Giulio, con gesto cortese verso Paolo, gli permise di recarsi dagli amici e di riceverne le cure.</span> <span class="verse"><a name="4">4</a>Salpati di là, navigammo al riparo di Cipro a motivo dei venti contrari</span> <span class="verse"><a name="5">5</a>e, attraversato il mare della Cilicia e della Panfilia, giungemmo a Mira di Licia.</span> <span class="verse"><a name="6">6</a>Qui il centurione trovò una nave di Alessandria in partenza per l'Italia e ci fece salire a bordo.</span> <span class="verse"><a name="7">7</a>Navigammo lentamente parecchi giorni, giungendo a fatica all'altezza di Cnido. Poi, siccome il vento non ci permetteva di approdare, prendemmo a navigare al riparo di Creta, dalle parti di Salmone,</span> <span class="verse"><a name="8">8</a>e costeggiandola a fatica giungemmo in una località chiamata Buoni Porti, vicino alla quale era la città di Lasèa.</span> <span class="verse"><a name="9">9</a>Essendo trascorso molto tempo ed essendo ormai pericolosa la navigazione poiché era gia passata la festa dell'Espiazione, Paolo li ammoniva dicendo:</span> <span class="verse"><a name="10">10</a>Vedo, o uomini, che la navigazione comincia a essere di gran rischio e di molto danno non solo per il carico e per la nave, ma anche per le nostre vite.</span> <span class="verse"><a name="11">11</a>Il centurione però dava più ascolto al pilota e al capitano della nave che alle parole di Paolo.</span> <span class="verse"><a name="12">12</a>E poiché quel porto era poco adatto a trascorrervi l'inverno, i più furono del parere di salpare di là nella speranza di andare a svernare a Fenice, un porto di Creta esposto a libeccio e a maestrale.</span> <span class="verse"><a name="13">13</a>Appena cominciò a soffiare un leggero scirocco, convinti di potere ormai realizzare il progetto, levarono le ancore e costeggiavano da vicino Creta.</span> <span class="verse"><a name="14">14</a>Ma dopo non molto tempo si scatenò contro l'isola un vento d'uragano, detto allora Euroaquilone.</span> <span class="verse"><a name="15">15</a>La nave fu travolta nel turbine e, non potendo più resistere al vento, abbandonati in sua balìa, andavamo alla deriva.</span> <span class="verse"><a name="16">16</a>Mentre passavamo sotto un isolotto chiamato Càudas, a fatica riuscimmo a padroneggiare la scialuppa;</span> <span class="verse"><a name="17">17</a>la tirarono a bordo e adoperarono gli attrezzi per fasciare di gòmene la nave. Quindi, per timore di finire incagliati nelle Sirti, calarono il galleggiante e si andava così alla deriva.</span> <span class="verse"><a name="18">18</a>Sbattuti violentemente dalla tempesta, il giorno seguente cominciarono a gettare a mare il carico;</span> <span class="verse"><a name="19">19</a>il terzo giorno con le proprie mani buttarono via l'attrezzatura della nave.</span> <span class="verse"><a name="20">20</a>Da vari giorni non comparivano più né sole, né stelle e la violenta tempesta continuava a infuriare, per cui ogni speranza di salvarci sembrava ormai perduta.</span> <span class="verse"><a name="21">21</a>Da molto tempo non si mangiava, quando Paolo, alzatosi in mezzo a loro, disse: Sarebbe stato bene, o uomini, dar retta a me e non salpare da Creta; avreste evitato questo pericolo e questo danno.</span> <span class="verse"><a name="22">22</a>Tuttavia ora vi esorto a non perdervi di coraggio, perché non ci sarà alcuna perdita di vite in mezzo a voi, ma solo della nave.</span> <span class="verse"><a name="23">23</a>Mi è apparso infatti questa notte un angelo del Dio al quale appartengo e che servo,</span> <span class="verse"><a name="24">24</a>dicendomi: Non temere, Paolo; tu devi comparire davanti a Cesare ed ecco, Dio ti ha fatto grazia di tutti i tuoi compagni di navigazione.</span> <span class="verse"><a name="25">25</a>Perciò non perdetevi di coraggio, uomini; ho fiducia in Dio che avverrà come mi è stato annunziato.</span> <span class="verse"><a name="26">26</a>Ma è inevitabile che andiamo a finire su qualche isola.</span> <span class="verse"><a name="27">27</a>Come giunse la quattordicesima notte da quando andavamo alla deriva nell'Adriatico, verso mezzanotte i marinai ebbero l'impressione che una qualche terra si avvicinava.</span> <span class="verse"><a name="28">28</a>Gettato lo scandaglio, trovarono venti braccia; dopo un breve intervallo, scandagliando di nuovo, trovarono quindici braccia.</span> <span class="verse"><a name="29">29</a>Nel timore di finire contro gli scogli, gettarono da poppa quattro ancore, aspettando con ansia che spuntasse il giorno.</span> <span class="verse"><a name="30">30</a>Ma poiché i marinai cercavano di fuggire dalla nave e gia stavano calando la scialuppa in mare, col pretesto di gettare le ancore da prora, Paolo disse al centurione e ai soldati:</span> <span class="verse"><a name="31">31</a>Se costoro non rimangono sulla nave, voi non potrete mettervi in salvo.</span> <span class="verse"><a name="32">32</a>Allora i soldati recisero le gòmene della scialuppa e la lasciarono cadere in mare.</span> <span class="verse"><a name="33">33</a>Finché non spuntò il giorno, Paolo esortava tutti a prendere cibo: Oggi è il quattordicesimo giorno che passate digiuni nell'attesa, senza prender nulla.</span> <span class="verse"><a name="34">34</a>Per questo vi esorto a prender cibo; è necessario per la vostra salvezza. Neanche un capello del vostro capo andrà perduto.</span> <span class="verse"><a name="35">35</a>Ciò detto, prese il pane, rese grazie a Dio davanti a tutti, lo spezzò e cominciò a mangiare.</span> <span class="verse"><a name="36">36</a>Tutti si sentirono rianimati, e anch'essi presero cibo.</span> <span class="verse"><a name="37">37</a>Eravamo complessivamente sulla nave duecentosettantasei persone.</span> <span class="verse"><a name="38">38</a>Quando si furono rifocillati, alleggerirono la nave, gettando il frumento in mare.</span> <span class="verse"><a name="39">39</a>Fattosi giorno non riuscivano a riconoscere quella terra, ma notarono un'insenatura con spiaggia e decisero, se possibile, di spingere la nave verso di essa.</span> <span class="verse"><a name="40">40</a>Levarono le ancore e le lasciarono andare in mare; al tempo stesso allentarono i legami dei timoni e spiegata al vento la vela maestra, mossero verso la spiaggia.</span> <span class="verse"><a name="41">41</a>Ma incapparono in una secca e la nave vi si incagliò; mentre la prua arenata rimaneva immobile, la poppa minacciava di sfasciarsi sotto la violenza delle onde.</span> <span class="verse"><a name="42">42</a>I soldati pensarono allora di uccidere i prigionieri, perché nessuno sfuggisse gettandosi a nuoto,</span> <span class="verse"><a name="43">43</a>ma il centurione, volendo salvare Paolo, impedì loro di attuare questo progetto; diede ordine che si gettassero per primi quelli che sapevano nuotare e raggiunsero la terra;</span> <span class="verse"><a name="44">44</a>poi gli altri, chi su tavole, chi su altri rottami della nave. E così tutti poterono mettersi in salvo a terra.</span> </p></div</div></div></body></html>