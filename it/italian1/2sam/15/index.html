<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/2sam/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/2sam">2 Samuel</a> &gt <strong>Chapter 15</strong></div><p><span class="verse"><a name="1">1</a>Ma dopo, Assalonne si procurò un carro, cavalli e cinquanta uomini che correvano davanti a lui.</span> <span class="verse"><a name="2">2</a>Assalonne si alzava la mattina presto e si metteva da un lato della strada di accesso alla porta della città; quando qualcuno aveva una lite e veniva dal re per il giudizio, Assalonne lo chiamava e gli diceva: Di quale città sei?, l'altro gli rispondeva: Il tuo servo è di tale e tale tribù d'Israele.</span> <span class="verse"><a name="3">3</a>Allora Assalonne gli diceva: Vedi, le tue ragioni sono buone e giuste, ma nessuno ti ascolta da parte del re.</span> <span class="verse"><a name="4">4</a>Assalonne aggiungeva: Se facessero me giudice del paese! Chiunque avesse una lite o un giudizio verrebbe da me e io gli farei giustizia.</span> <span class="verse"><a name="5">5</a>Quando uno gli si accostava per prostrarsi davanti a lui, gli porgeva la mano, l'abbracciava e lo baciava.</span> <span class="verse"><a name="6">6</a>Assalonne faceva così con tutti gli Israeliti che venivano dal re per il giudizio; in questo modo Assalonne si cattivò l'affetto degli Israeliti.</span> <span class="verse"><a name="7">7</a>Ora, dopo quattro anni, Assalonne disse al re: Lasciami andare a Ebron a sciogliere un voto che ho fatto al Signore.</span> <span class="verse"><a name="8">8</a>Perché durante la sua dimora a Ghesùr, in Aram, il tuo servo ha fatto questo voto: Se il Signore mi riconduce a Gerusalemme, io servirò il Signore a Ebron!.</span> <span class="verse"><a name="9">9</a>Il re gli disse: Và in pace!. Egli si alzò e andò a Ebron.</span> <span class="verse"><a name="10">10</a>Allora Assalonne mandò emissari per tutte le tribù d'Israele a dire: Quando sentirete il suono della tromba, allora direte: Assalonne è divenuto re a Ebron.</span> <span class="verse"><a name="11">11</a>Con Assalonne erano partiti da Gerusalemme duecento uomini, i quali, invitati, partirono con semplicità, senza saper nulla.</span> <span class="verse"><a name="12">12</a>Assalonne convocò Achitòfel il Ghilonita, consigliere di Davide, perché venisse dalla sua città di Ghilo ad assistere mentre offriva i sacrifici. La congiura divenne potente e il popolo andava crescendo di numero intorno ad Assalonne.</span> <span class="verse"><a name="13">13</a>Arrivò un informatore da Davide e disse: Il cuore degli Israeliti si è volto verso Assalonne.</span> <span class="verse"><a name="14">14</a>Allora Davide disse a tutti i suoi ministri che erano con lui a Gerusalemme: Alzatevi, fuggiamo; altrimenti nessuno di noi scamperà dalle mani di Assalonne. Partite in fretta perché non si affretti lui a raggiungerci e faccia cadere su di noi la sventura e colpisca la città a fil di spada.</span> <span class="verse"><a name="15">15</a>I ministri del re gli dissero: Tutto secondo ciò che sceglierà il re mio signore; ecco, noi siamo i tuoi ministri.</span> <span class="verse"><a name="16">16</a>Il re dunque uscì a piedi con tutta la famiglia; lasciò dieci concubine a custodire la reggia.</span> <span class="verse"><a name="17">17</a>Il re uscì dunque a piedi con tutto il popolo e si fermarono all'ultima casa.</span> <span class="verse"><a name="18">18</a>Tutti i ministri del re camminavano al suo fianco e tutti i Cretei e tutti i Peletei e Ittài con tutti quelli di Gat, seicento uomini venuti da Gat al suo seguito, sfilavano davanti al re.</span> <span class="verse"><a name="19">19</a>Allora il re disse a Ittài di Gat: Perché vuoi venire anche tu con noi? Torna indietro e resta con il re, perché sei un forestiero e per di più un esule dalla tua patria.</span> <span class="verse"><a name="20">20</a>Appena ieri sei arrivato e oggi ti farei errare con noi, mentre io stesso vado dove capiterà di andare? Torna indietro e riconduci con te i tuoi fratelli; siano con te la grazia e la fedeltà al Signore!.</span> <span class="verse"><a name="21">21</a>Ma Ittài rispose al re: Per la vita del Signore e la tua, o re mio signore, in qualunque luogo sarà il re mio signore, per morire o per vivere, là sarà anche il tuo servo.</span> <span class="verse"><a name="22">22</a>Allora Davide disse a Ittài: Và, prosegui pure!. Ittài, quello di Gat, proseguì con tutti gli uomini e con tutte le donne e i bambini che erano con lui.</span> <span class="verse"><a name="23">23</a>Tutti quelli del paese piangevano ad alta voce, mentre tutto il popolo passava. Il re stava in piedi nella valle del Cedron e tutto il popolo passava davanti a lui prendendo la via del deserto.</span> <span class="verse"><a name="24">24</a>Ecco venire anche Zadòk con tutti i leviti, i quali portavano l'arca dell'alleanza di Dio. Essi deposero l'arca di Dio presso Ebiatàr, finché tutto il popolo non finì di uscire dalla città.</span> <span class="verse"><a name="25">25</a>Il re disse a Zadòk: Riporta in città l'arca di Dio! Se io trovo grazia agli occhi del Signore, egli mi farà tornare e me la farà rivedere insieme con la sua Dimora.</span> <span class="verse"><a name="26">26</a>Ma se dice: Non ti gradisco, eccomi: faccia di me quello che sarà bene davanti a lui.</span> <span class="verse"><a name="27">27</a>Il re aggiunse al sacerdote Zadòk: Vedi? Torna in pace in città con tuo figlio Achimaaz e Giònata figlio di Ebiatàr.</span> <span class="verse"><a name="28">28</a>Badate: io aspetterò presso i guadi del deserto, finché mi sia portata qualche notizia da parte vostra.</span> <span class="verse"><a name="29">29</a>Così Zadòk ed Ebiatàr riportarono a Gerusalemme l'arca di Dio e là dimorarono.</span> <span class="verse"><a name="30">30</a>Davide saliva l'erta degli Ulivi; saliva piangendo e camminava con il capo coperto e a piedi scalzi; tutta la gente che era con lui aveva il capo coperto e, salendo, piangeva.</span> <span class="verse"><a name="31">31</a>Fu intanto portata a Davide la notizia: Achitòfel è con Assalonne tra i congiurati. Davide disse: Rendi vani i consigli di Achitòfel, Signore!.</span> <span class="verse"><a name="32">32</a>Quando Davide fu giunto in vetta al monte, al luogo dove ci si prostra a Dio, ecco farglisi incontro Cusài, l'Archita, con la tunica stracciata e il capo coperto di polvere.</span> <span class="verse"><a name="33">33</a>Davide gli disse: Se tu procedi con me, mi sarai di peso;</span> <span class="verse"><a name="34">34</a>ma se torni in città e dici ad Assalonne: Io sarò tuo servo, o re; come sono stato servo di tuo padre prima, così sarò ora tuo servo, tu dissiperai in mio favore i consigli di Achitòfel.</span> <span class="verse"><a name="35">35</a>E non avrai forse là con te i sacerdoti Zadòk ed Ebiatàr? Quanto sentirai dire della reggia, lo riferirai ai sacerdoti Zadòk ed Ebiatàr.</span> <span class="verse"><a name="36">36</a>Ecco, essi hanno con loro i due figli, Achimaaz, figlio di Zadòk e Giònata, figlio di Ebiatàr; per mezzo di loro mi farete sapere quanto avrete sentito.</span> <span class="verse"><a name="37">37</a>Cusài, amico di Davide, arrivò in città quando Assalonne entrava in Gerusalemme.</span> </p></div</div></div></body></html>