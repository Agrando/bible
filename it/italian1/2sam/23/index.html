<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/2sam/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/2sam">2 Samuel</a> &gt <strong>Chapter 23</strong></div><p><span class="verse"><a name="1">1</a>Queste sono le ultime parole di Davide: oracolo dell'uomo che l'Altissimo ha innalzato, del consacrato del Dio di Giacobbe, del soave cantore d'Israele.</span> <span class="verse"><a name="2">2</a>Lo spirito del Signore parla in me, la sua parola è sulla mia lingua;</span> <span class="verse"><a name="3">3</a>il Dio di Giacobbe ha parlato, la rupe d'Israele mi ha detto: Chi governa gli uomini ed è giusto, chi governa con timore di Dio,</span> <span class="verse"><a name="4">4</a>è come la luce del mattino al sorgere del sole, in un mattino senza nubi, che fa scintillare dopo la pioggia i germogli della terra.</span> <span class="verse"><a name="5">5</a>Così è stabile la mia casa davanti a Dio, perché ha stabilito con me un'alleanza eterna, in tutto regolata e garantita. Non farà dunque germogliare quanto mi salva e quanto mi diletta?</span> <span class="verse"><a name="6">6</a>Ma gli scellerati sono come spine, che si buttano via a fasci e non si prendono con la mano;</span> <span class="verse"><a name="7">7</a>chi le tocca usa un ferro o un'asta di lancia e si bruciano al completo nel fuoco.</span> <span class="verse"><a name="8">8</a>Questi sono i nomi dei prodi di Davide: Is-Bàal il Cacmonita, capo dei Tre. Egli impugnò la lancia contro ottocento uomini e li trafisse in un solo scontro.</span> <span class="verse"><a name="9">9</a>Dopo di lui veniva Eleàzaro figlio di Dodò l'Acochita, uno dei tre prodi che erano con Davide, quando sfidarono i Filistei schierati in battaglia, mentre gli Israeliti si ritiravano sulle alture.</span> <span class="verse"><a name="10">10</a>Egli si alzò, percosse i Filistei, finché la sua mano, sfinita, rimase attaccata alla spada. Il Signore concesse in quel giorno una grande vittoria e il popolo seguì Eleàzaro soltanto per spogliare i cadaveri.</span> <span class="verse"><a name="11">11</a>Dopo di lui veniva Sammà figlio di Aghè, l'Ararita. I Filistei erano radunati a Lechì; in quel luogo vi era un campo pieno di lenticchie: mentre il popolo fuggiva dinanzi ai Filistei,</span> <span class="verse"><a name="12">12</a>Sammà si piantò in mezzo al campo, lo difese e sconfisse i Filistei. E il Signore concesse una grande vittoria.</span> <span class="verse"><a name="13">13</a>Tre dei Trenta scesero al tempo della mietitura e vennero da Davide nella caverna di Adullàm, mentre una schiera di Filistei era accampata nella valle dei Rèfaim.</span> <span class="verse"><a name="14">14</a>Davide era allora nella fortezza e c'era un appostamento di Filistei a Betlemme.</span> <span class="verse"><a name="15">15</a>Davide espresse un desiderio e disse: Se qualcuno mi desse da bere l'acqua del pozzo che è vicino alla porta di Betlemme!.</span> <span class="verse"><a name="16">16</a>I tre prodi si aprirono un varco attraverso il campo filisteo, attinsero l'acqua dal pozzo di Betlemme, vicino alla porta, la presero e la presentarono a Davide; il quale però non ne volle bere, ma la sparse davanti al Signore,</span> <span class="verse"><a name="17">17</a>dicendo: Lungi da me, Signore, il fare tal cosa! E' il sangue di questi uomini, che sono andati là a rischio della loro vita!. Non la volle bere. Questo fecero quei tre prodi.</span> <span class="verse"><a name="18">18</a>Abisài, fratello di Ioab, figlio di Zeruià, fu il capo dei Trenta. Egli impugnò la lancia contro trecento uomini e li trafisse; si acquistò fama fra i trenta.</span> <span class="verse"><a name="19">19</a>Fu il più glorioso dei Trenta e perciò fu fatto loro capo, ma non giunse alla pari dei Tre.</span> <span class="verse"><a name="20">20</a>Poi veniva Benaià, figlio di Ioiadà, uomo valoroso, celebre per le sue prodezze, oriundo da Cabseèl. Egli uccise i due figli di Arièl, di Moab. Scese anche in mezzo a una cisterna, dove uccise un leone, in un giorno di neve.</span> <span class="verse"><a name="21">21</a>Uccise anche un Egiziano, uomo d'alta statura, che teneva una lancia in mano; Benaià gli scese contro con un bastone, strappò di mano all'Egiziano la lancia e lo uccise con la lancia di lui.</span> <span class="verse"><a name="22">22</a>Questo fece Benaià figlio di Ioiadà, e si acquistò fama tra i trenta prodi.</span> <span class="verse"><a name="23">23</a>Fu il più illustre dei Trenta, ma non giunse alla pari dei Tre. Davide lo ammise nel suo consiglio.</span> <span class="verse"><a name="24">24</a>Poi vi erano Asaèl fratello di Ioab, uno dei Trenta; Elcanàn figlio di Dodò, di Betlemme.</span> <span class="verse"><a name="25">25</a>Sammà di Caròd; Elikà di Caròd;</span> <span class="verse"><a name="26">26</a>Cèles di Pelèt; Ira figlio di Ikkès, di Tekòa;</span> <span class="verse"><a name="27">27</a>Abièzer di Anatot; Mebunnài di Cusà;</span> <span class="verse"><a name="28">28</a>Zalmòn di Acòach; Maharai di Netofà;</span> <span class="verse"><a name="29">29</a>Chèleb figlio di Baanà, di Netofà; Ittài figlio di Ribài, di Gàbaa di Beniamino; Benaià di Piratòn;</span> <span class="verse"><a name="30">30</a>Iddài di Nahale-Gaàs;</span> <span class="verse"><a name="31">31</a>Abi-Albòn di Arbàt; Azmàvet di Bacurìm;</span> <span class="verse"><a name="32">32</a>Eliacbà di Saalbòn; Iasèn di Gun;</span> <span class="verse"><a name="33">33</a>Giònata figlio di Sammà, di Aràr; Achiàm figlio di Saràr, di Afàr;</span> <span class="verse"><a name="34">34</a>Elifèlet figlio di Acasbài, il Maacatita; Eliàm figlio di Achitòfel, di Ghilo;</span> <span class="verse"><a name="35">35</a>Chesrài del Carmelo; Paarài di Aràb;</span> <span class="verse"><a name="36">36</a>Igàl figlio di Natàn, da Zobà; Banì di Gad;</span> <span class="verse"><a name="37">37</a>Zèlek l'Ammonita; Nacrai da Beeròt, scudiero di Ioab, figlio di Zeruià;</span> <span class="verse"><a name="38">38</a>Irà di Ièter; Garèb di Ièter;</span> <span class="verse"><a name="39">39</a>Uria l'Hittita. In tutto trentasette.</span> </p></div</div></div></body></html>