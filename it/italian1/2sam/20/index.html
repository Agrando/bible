<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/2sam/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/2sam">2 Samuel</a> &gt <strong>Chapter 20</strong></div><p><span class="verse"><a name="1">1</a>Ora si trovava là un uomo iniquo chiamato Sèba, figlio di Bicrì, un Beniaminita, il quale suonò la tromba e disse: e non abbiamo un'eredità con il figlio di Iesse. Ognuno alle proprie tende, Israele!.</span> <span class="verse"><a name="2">2</a>Tutti gli Israeliti si allontanarono da Davide per seguire Sèba, figlio di Bicrì; ma gli uomini di Giuda rimasero attaccati al loro re e lo accompagnarono dal Giordano fino a Gerusalemme.</span> <span class="verse"><a name="3">3</a>Davide entrò nella reggia a Gerusalemme. Il re prese le dieci concubine che aveva lasciate a custodia della reggia e le mise in un domicilio sorvegliato; egli somministrava loro gli alimenti, ma non si accostava loro; rimasero così recluse fino al giorno della loro morte, in stato di vedovanza perenne.</span> <span class="verse"><a name="4">4</a>Poi il re disse ad Amasà: Radunami tutti gli uomini di Giuda in tre giorni; poi vieni qui.</span> <span class="verse"><a name="5">5</a>Amasà dunque partì per adunare gli uomini di Giuda; ma tardò più del tempo fissato.</span> <span class="verse"><a name="6">6</a>Allora Davide disse ad Abisài: Sèba figlio di Bicrì ci farà ora più male di Assalonne; prendi i servi del tuo signore e inseguilo, perché non trovi fortezze e ci sfugga.</span> <span class="verse"><a name="7">7</a>Abisài uscì per la spedizione, seguito dalla gente di Ioab, dai Cretei, dai Peletei e da tutti i prodi; uscirono da Gerusalemme per inseguire Sèba figlio di Bicrì.</span> <span class="verse"><a name="8">8</a>Si trovavano presso la grande pietra che è in Gàbaon, quando Amasà venne loro incontro. Ioab indossava la veste militare, sopra la quale portava la cintura con la spada pendente dai fianchi nel fodero; egli la fece uscire e cadere.</span> <span class="verse"><a name="9">9</a>Ioab disse ad Amasà: Stai bene, fratello mio? e con la destra prese Amasà per la barba per baciarlo.</span> <span class="verse"><a name="10">10</a>Amasà non fece attenzione alla spada che Ioab aveva nell'altra mano; Ioab lo colpì al basso ventre e ne sparse le viscere a terra; non lo colpì una seconda volta perché era gia morto. Poi Ioab e Abisài suo fratello inseguirono Sèba, figlio di Bicrì.</span> <span class="verse"><a name="11">11</a>Uno dei giovani di Ioab era rimasto presso Amasà e diceva: Chi ama Ioab e chi è per Davide segua Ioab!.</span> <span class="verse"><a name="12">12</a>Intanto Amasà si rotolava nel sangue in mezzo alla strada e quell'uomo si accorse che tutto il popolo si fermava. Allora trascinò Amasà fuori della strada in un campo e gli buttò addosso una veste, perché quanti gli arrivavano vicino lo vedevano e si fermavano.</span> <span class="verse"><a name="13">13</a>Quando esso fu tolto dalla strada, tutti passarono al seguito di Ioab per dare la caccia a Sèba, figlio di Bicrì.</span> <span class="verse"><a name="14">14</a>Attraversarono il territorio di tutte le tribù d'Israele fino ad Abel-Bet-Maacà, dove tutti quelli della famiglia di Bicrì erano stati convocati ed erano entrati al seguito di Sèba.</span> <span class="verse"><a name="15">15</a>Vennero dunque, assediarono Sèba in Abel-Bet-Maacà e innalzarono contro la città un terrapieno; tutto il popolo che era con Ioab scavava per demolire le mura.</span> <span class="verse"><a name="16">16</a>Allora una donna saggia gridò dalla città: Ascoltate, ascoltate! Dite a Ioab di avvicinarsi, gli voglio parlare!.</span> <span class="verse"><a name="17">17</a>Quando egli si fu avvicinato, la donna gli chiese: Sei tu Ioab?. Egli rispose: Sì. Allora essa gli disse: Ascolta la parola della tua schiava. Egli rispose: Ascolto.</span> <span class="verse"><a name="18">18</a>Riprese: Una volta si soleva dire: Si interroghi bene ad Abèl e a Dan per sapere se sono venute meno le costumanze</span> <span class="verse"><a name="19">19</a>stabilite dai fedeli d'Israele. Tu cerchi di far perire una città che è una madre in Israele. Perché vuoi distruggere l'eredità del Signore?.</span> <span class="verse"><a name="20">20</a>Ioab rispose: Lungi, lungi da me l'idea di distruggere e di rovinare.</span> <span class="verse"><a name="21">21</a>La questione è diversa: un uomo delle montagne di Efraim, chiamato Sèba, figlio di Bicrì, ha alzato la mano contro il re Davide. Consegnatemi lui solo e io mi allontanerò dalla città. La donna disse a Ioab: Ecco, la sua testa ti sarà gettata dall'alto delle mura.</span> <span class="verse"><a name="22">22</a>Allora la donna rientrò in città e parlò a tutto il popolo con saggezza; così quelli tagliarono la testa a Sèba, figlio di Bicrì, e la gettarono a Ioab. Egli fece suonare la tromba; tutti si dispersero lontano dalla città e ognuno andò alla propria tenda. Poi Ioab tornò a Gerusalemme presso il re.</span> <span class="verse"><a name="23">23</a>Ioab era a capo di tutto l'esercito d'Israele; Benaià, figlio di Ioiadà, era capo dei Cretei e dei Peletei;</span> <span class="verse"><a name="24">24</a>Adoràm sovrintendeva ai lavori forzati; Giosafat, figlio di Achilùd, era archivista;</span> <span class="verse"><a name="25">25</a>Seraià era scriba; Zadòk ed Ebiatàr erano sacerdoti e anche Ira lo Iairita era ministro di Davide.</span> </p></div</div></div></body></html>