<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/2sam/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/2sam">2 Samuel</a> &gt <strong>Chapter 14</strong></div><p><span class="verse"><a name="1">1</a>Ioab figlio di Zeruià si accorse che il cuore del re era contro Assalonne.</span> <span class="verse"><a name="2">2</a>Allora mandò a chiamare a Tekòa e fece venire una donna saggia e le disse: Fingi di essere in lutto: mettiti una veste da lutto, non ti ungere con olio e compòrtati da donna che pianga da molto tempo un morto;</span> <span class="verse"><a name="3">3</a>poi entra presso il re e parlagli così e così. Ioab le mise in bocca le parole da dire.</span> <span class="verse"><a name="4">4</a>La donna di Tekòa andò dunque dal re, si gettò con la faccia a terra, si prostrò e disse: Aiuto, o re!.</span> <span class="verse"><a name="5">5</a>Il re le disse: Che hai?. Rispose: Ahimè! Io sono una vedova; mio marito è morto.</span> <span class="verse"><a name="6">6</a>La tua schiava aveva due figli, ma i due vennero tra di loro a contesa in campagna e nessuno li separava; così uno colpì l'altro e l'uccise.</span> <span class="verse"><a name="7">7</a>Ed ecco tutta la famiglia è insorta contro la tua schiava dicendo: consegnaci l'uccisore del fratello, perché lo facciamo morire per vendicare il fratello che egli ha ucciso. Elimineranno così anche l'erede e spegneranno l'ultima scintilla che mi è rimasta e non lasceranno a mio marito né nome, né discendenza sulla terra.</span> <span class="verse"><a name="8">8</a>Il re disse alla donna: Và pure a casa: io darò ordini a tuo riguardo.</span> <span class="verse"><a name="9">9</a>La donna di Tekòa disse al re: Re mio signore, la colpa cada su di me e sulla casa di mio padre, ma il re e il suo trono sono innocenti.</span> <span class="verse"><a name="10">10</a>E il re: Se qualcuno parla contro di te, conducilo da me e vedrai che non ti molesterà più.</span> <span class="verse"><a name="11">11</a>Riprese: Il re pronunzi il nome del Signore suo Dio perché il vendicatore del sangue non aumenti la disgrazia e non mi sopprimano il figlio. Egli rispose: Per la vita del Signore, non cadrà a terra un capello di tuo figlio!.</span> <span class="verse"><a name="12">12</a>Allora la donna disse: La tua schiava possa dire una parola al re mio signore!. Egli rispose: Parla.</span> <span class="verse"><a name="13">13</a>Riprese la donna: Allora perché pensi così contro il popolo di Dio? Intanto il re, pronunziando questa sentenza si è come dichiarato colpevole, per il fatto che il re non fa ritornare colui che ha bandito.</span> <span class="verse"><a name="14">14</a>Noi dobbiamo morire e siamo come acqua versata in terra, che non si può più raccogliere, e Dio non ridà la vita. Il re pensi qualche piano perché il proscritto non sia più bandito lontano da lui.</span> <span class="verse"><a name="15">15</a>Ora, se io sono venuta a parlare così al re mio signore, è perché la gente mi ha fatto paura e la tua schiava ha detto: Voglio parlare al re; forse il re farà quanto gli dirà la sua schiava;</span> <span class="verse"><a name="16">16</a>il re ascolterà la sua schiava e la libererà dalle mani di quelli che cercano di sopprimere me e mio figlio dalla eredità di Dio.</span> <span class="verse"><a name="17">17</a>La donna concluse: La parola del re mio signore conceda la calma. Perché il re mio signore è come un angelo di Dio per distinguere il bene e il male. Il Signore tuo Dio sia con te!.</span> <span class="verse"><a name="18">18</a>Il re rispose e disse alla donna: Non tenermi nascosto nulla di quello che io ti domanderò. La donna disse: Parli pure il re mio signore.</span> <span class="verse"><a name="19">19</a>Disse il re: La mano di Ioab non è forse con te in tutto questo?. La donna rispose: Per la tua vita, o re mio signore, non si può andare né a destra né a sinistra di quanto ha detto il re mio signore! Proprio il tuo servo Ioab mi ha dato questi ordini e ha messo tutte queste parole in bocca alla tua schiava.</span> <span class="verse"><a name="20">20</a>Per dare alla cosa un'altra faccia, il tuo servo Ioab ha agito così; ma il mio signore ha la saggezza di un angelo di Dio e sa quanto avviene sulla terra.</span> <span class="verse"><a name="21">21</a>Allora il re disse a Ioab: Ecco, voglio fare quello che hai chiesto; và dunque e fà tornare il giovane Assalonne.</span> <span class="verse"><a name="22">22</a>Ioab si gettò con la faccia a terra, si prostrò, benedisse il re e disse: Oggi il tuo servo sa di aver trovato grazia ai tuoi occhi, re mio signore, poiché il re ha fatto quello che il suo servo gli ha chiesto.</span> <span class="verse"><a name="23">23</a>Ioab dunque si alzò, andò a Ghesùr e condusse Assalonne a Gerusalemme.</span> <span class="verse"><a name="24">24</a>Ma il re disse: Si ritiri in casa e non veda la mia faccia. Così Assalonne si ritirò in casa e non vide la faccia del re.</span> <span class="verse"><a name="25">25</a>Ora in tutto Israele non vi era uomo che fosse tanto lodato per la sua bellezza quanto Assalonne; dalle piante dei piedi alla cima del capo, non vi era in lui un difetto alcuno.</span> <span class="verse"><a name="26">26</a>Quando si faceva tagliare i capelli, e se li faceva tagliare ogni anno perché la capigliatura gli pesava troppo, egli pesava i suoi capelli e il peso era di duecento sicli a peso del re.</span> <span class="verse"><a name="27">27</a>Ad Assalonne nacquero tre figli e una figlia chiamata Tamàr, che era donna di bell'aspetto.</span> <span class="verse"><a name="28">28</a>Assalonne abitò in Gerusalemme due anni, senza vedere la faccia del re.</span> <span class="verse"><a name="29">29</a>Poi Assalonne convocò Ioab per mandarlo dal re; ma egli non volle andare da lui; lo convocò una seconda volta, ma Ioab non volle andare.</span> <span class="verse"><a name="30">30</a>Allora Assalonne disse ai suoi servi: Vedete, il campo di Ioab è vicino al mio e vi è l'orzo; andate ed appiccatevi il fuoco!. I servi di Assalonne appiccarono il fuoco al campo.</span> <span class="verse"><a name="31">31</a>Allora Ioab si alzò, andò a casa di Assalonne e gli disse: Perché i tuoi servi hanno dato fuoco al mio campo?.</span> <span class="verse"><a name="32">32</a>Assalonne rispose a Ioab: Io ti avevo mandato a dire: Vieni qui, voglio mandarti a dire al re: Perché sono tornato da Ghesùr? Sarebbe meglio per me se fossi rimasto là. Ora voglio vedere la faccia del re e, se vi è in me colpa, mi faccia morire!.</span> <span class="verse"><a name="33">33</a>Ioab allora andò dal re e gli riferì la cosa. Il re fece chiamare Assalonne, il quale venne e si prostrò con la faccia a terra davanti a lui; il re baciò Assalonne.</span> </p></div</div></div></body></html>