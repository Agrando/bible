<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/lam/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/lam">Lamentations</a> &gt <strong>Chapter 3</strong></div><p><span class="verse"><a name="1">1</a>Io sono l'uomo che ha provato la miseria sotto la sferza della sua ira.</span> <span class="verse"><a name="2">2</a>Egli mi ha guidato, mi ha fatto camminare nelle tenebre e non nella luce.</span> <span class="verse"><a name="3">3</a>Solo contro di me egli ha volto e rivolto la sua mano tutto il giorno.</span> <span class="verse"><a name="4">4</a>Egli ha consumato la mia carne e la mia pelle, ha rotto le mie ossa.</span> <span class="verse"><a name="5">5</a>Ha costruito sopra di me, mi ha circondato di veleno e di affanno.</span> <span class="verse"><a name="6">6</a>Mi ha fatto abitare in luoghi tenebrosi come i morti da lungo tempo.</span> <span class="verse"><a name="7">7</a>Mi ha costruito un muro tutt'intorno, perché non potessi più uscire; ha reso pesanti le mie catene.</span> <span class="verse"><a name="8">8</a>Anche se grido e invoco aiuto, egli soffoca la mia preghiera.</span> <span class="verse"><a name="9">9</a>Ha sbarrato le mie vie con blocchi di pietra, ha ostruito i miei sentieri.</span> <span class="verse"><a name="10">10</a>Egli era per me un orso in agguato, un leone in luoghi nascosti.</span> <span class="verse"><a name="11">11</a>Seminando di spine la mia via, mi ha lacerato, mi ha reso desolato.</span> <span class="verse"><a name="12">12</a>Ha teso l'arco, mi ha posto come bersaglio alle sue saette.</span> <span class="verse"><a name="13">13</a>Ha conficcato nei miei fianchi le frecce della sua faretra.</span> <span class="verse"><a name="14">14</a>Son diventato lo scherno di tutti i popoli, la loro canzone d'ogni giorno.</span> <span class="verse"><a name="15">15</a>Mi ha saziato con erbe amare, mi ha dissetato con assenzio.</span> <span class="verse"><a name="16">16</a>Mi ha spezzato con la sabbia i denti, mi ha steso nella polvere.</span> <span class="verse"><a name="17">17</a>Son rimasto lontano dalla pace, ho dimenticato il benessere.</span> <span class="verse"><a name="18">18</a>E dico: E' sparita la mia gloria, la speranza che mi veniva dal Signore.</span> <span class="verse"><a name="19">19</a>Il ricordo della mia miseria e del mio vagare è come assenzio e veleno.</span> <span class="verse"><a name="20">20</a>Ben se ne ricorda e si accascia dentro di me la mia anima.</span> <span class="verse"><a name="21">21</a>Questo intendo richiamare alla mia mente, e per questo voglio riprendere speranza.</span> <span class="verse"><a name="22">22</a>Le misericordie del Signore non sono finite, non è esaurita la sua compassione;</span> <span class="verse"><a name="23">23</a>esse son rinnovate ogni mattina, grande è la sua fedeltà.</span> <span class="verse"><a name="24">24</a>Mia parte è il Signore - io esclamo - per questo in lui voglio sperare.</span> <span class="verse"><a name="25">25</a>Buono è il Signore con chi spera in lui, con l'anima che lo cerca.</span> <span class="verse"><a name="26">26</a>E' bene aspettare in silenzio la salvezza del Signore.</span> <span class="verse"><a name="27">27</a>E' bene per l'uomo portare il giogo fin dalla giovinezza.</span> <span class="verse"><a name="28">28</a>Sieda costui solitario e resti in silenzio, poiché egli glielo ha imposto;</span> <span class="verse"><a name="29">29</a>cacci nella polvere la bocca, forse c'è ancora speranza;</span> <span class="verse"><a name="30">30</a>porga a chi lo percuote la sua guancia, si sazi di umiliazioni.</span> <span class="verse"><a name="31">31</a>Poiché il Signore non rigetta mai...</span> <span class="verse"><a name="32">32</a>Ma, se affligge, avrà anche pietà secondo la sua grande misericordia.</span> <span class="verse"><a name="33">33</a>Poiché contro il suo desiderio egli umilia e affligge i figli dell'uomo.</span> <span class="verse"><a name="34">34</a>Quando schiacciano sotto i loro piedi tutti i prigionieri del paese,</span> <span class="verse"><a name="35">35</a>quando falsano i diritti di un uomo in presenza dell'Altissimo,</span> <span class="verse"><a name="36">36</a>quando fan torto a un altro in una causa, forse non vede il Signore tutto ciò?</span> <span class="verse"><a name="37">37</a>Chi mai ha parlato e la sua parola si è avverata, senza che il Signore lo avesse comandato?</span> <span class="verse"><a name="38">38</a>Dalla bocca dell'Altissimo non procedono forse le sventure e il bene?</span> <span class="verse"><a name="39">39</a>Perché si rammarica un essere vivente, un uomo, per i castighi dei suoi peccati?</span> <span class="verse"><a name="40">40</a>Esaminiamo la nostra condotta e scrutiamola, ritorniamo al Signore.</span> <span class="verse"><a name="41">41</a>Innalziamo i nostri cuori al di sopra delle mani, verso Dio nei cieli.</span> <span class="verse"><a name="42">42</a>Abbiamo peccato e siamo stati ribelli; tu non ci hai perdonato.</span> <span class="verse"><a name="43">43</a>Ti sei avvolto nell'ira e ci hai perseguitati, hai ucciso senza pietà.</span> <span class="verse"><a name="44">44</a>Ti sei avvolto in una nube, così che la supplica non giungesse fino a te.</span> <span class="verse"><a name="45">45</a>Ci hai ridotti a spazzatura e rifiuto in mezzo ai popoli.</span> <span class="verse"><a name="46">46</a>Han spalancato la bocca contro di noi tutti i nostri nemici.</span> <span class="verse"><a name="47">47</a>Terrore e trabocchetto sono la nostra sorte, desolazione e rovina.</span> <span class="verse"><a name="48">48</a>Rivoli di lacrime scorrono dai miei occhi, per la rovina della figlia del mio popolo.</span> <span class="verse"><a name="49">49</a>Il mio occhio piange senza sosta perché non ha pace</span> <span class="verse"><a name="50">50</a>finché non guardi e non veda il Signore dal cielo.</span> <span class="verse"><a name="51">51</a>Il mio occhio mi tormenta per tutte le figlie della mia città.</span> <span class="verse"><a name="52">52</a>Mi han dato la caccia come a un passero coloro che mi son nemici senza ragione.</span> <span class="verse"><a name="53">53</a>Mi han chiuso vivo nella fossa e han gettato pietre su di me.</span> <span class="verse"><a name="54">54</a>Son salite le acque fin sopra il mio capo; io dissi: E' finita per me.</span> <span class="verse"><a name="55">55</a>Ho invocato il tuo nome, o Signore, dalla fossa profonda.</span> <span class="verse"><a name="56">56</a>Tu hai udito la mia voce: Non chiudere l'orecchio al mio sfogo.</span> <span class="verse"><a name="57">57</a>Tu eri vicino quando ti invocavo, hai detto: Non temere!.</span> <span class="verse"><a name="58">58</a>Tu hai difeso, Signore, la mia causa, hai riscattato la mia vita.</span> <span class="verse"><a name="59">59</a>Hai visto, o Signore, il torto che ho patito, difendi il mio diritto!</span> <span class="verse"><a name="60">60</a>Hai visto tutte le loro vendette, tutte le loro trame contro di me.</span> <span class="verse"><a name="61">61</a>Hai udito, Signore, i loro insulti, tutte le loro trame contro di me,</span> <span class="verse"><a name="62">62</a>i discorsi dei miei oppositori e le loro ostilità contro di me tutto il giorno.</span> <span class="verse"><a name="63">63</a>Osserva quando siedono e quando si alzano; io sono la loro beffarda canzone.</span> <span class="verse"><a name="64">64</a>Rendi loro il contraccambio, o Signore, secondo l'opera delle loro mani.</span> <span class="verse"><a name="65">65</a>Rendili duri di cuore, la tua maledizione su di loro!</span> <span class="verse"><a name="66">66</a>Perseguitali nell'ira e distruggili sotto il cielo, Signore.</span> </p></div</div></div></body></html>