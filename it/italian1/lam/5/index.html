<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/lam/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/lam">Lamentations</a> &gt <strong>Chapter 5</strong></div><p><span class="verse"><a name="1">1</a>Ricordati, Signore, di quanto ci è accaduto, guarda e considera il nostro obbrobrio.</span> <span class="verse"><a name="2">2</a>La nostra eredità è passata a stranieri, le nostre case a estranei.</span> <span class="verse"><a name="3">3</a>Orfani siam diventati, senza padre; le nostre madri come vedove.</span> <span class="verse"><a name="4">4</a>L'acqua nostra beviamo per denaro, la nostra legna si acquista a pagamento.</span> <span class="verse"><a name="5">5</a>Con un giogo sul collo siamo perseguitati siamo sfiniti, non c'è per noi riposo.</span> <span class="verse"><a name="6">6</a>All'Egitto abbiamo teso la mano, all'Assiria per saziarci di pane.</span> <span class="verse"><a name="7">7</a>I nostri padri peccarono e non sono più, noi portiamo la pena delle loro iniquità.</span> <span class="verse"><a name="8">8</a>Schiavi comandano su di noi, non c'è chi ci liberi dalle loro mani.</span> <span class="verse"><a name="9">9</a>A rischio della nostra vita ci procuriamo il pane davanti alla spada nel deserto.</span> <span class="verse"><a name="10">10</a>La nostra pelle si è fatta bruciante come un forno a causa degli ardori della fame.</span> <span class="verse"><a name="11">11</a>Han disonorato le donne in Sion, le vergini nelle città di Giuda.</span> <span class="verse"><a name="12">12</a>I capi sono stati impiccati dalle loro mani, i volti degli anziani non sono stati rispettati.</span> <span class="verse"><a name="13">13</a>I giovani han girato la mola; i ragazzi son caduti sotto il peso della legna.</span> <span class="verse"><a name="14">14</a>Gli anziani hanno disertato la porta, i giovani i loro strumenti a corda.</span> <span class="verse"><a name="15">15</a>La gioia si è spenta nei nostri cuori, si è mutata in lutto la nostra danza.</span> <span class="verse"><a name="16">16</a>E' caduta la corona dalla nostra testa; guai a noi, perché abbiamo peccato!</span> <span class="verse"><a name="17">17</a>Per questo è diventato mesto il nostro cuore, per tali cose si sono annebbiati i nostri occhi:</span> <span class="verse"><a name="18">18</a>perché il monte di Sion è desolato; le volpi vi scorrazzano.</span> <span class="verse"><a name="19">19</a>Ma tu, Signore, rimani per sempre, il tuo trono di generazione in generazione.</span> <span class="verse"><a name="20">20</a>Perché ci vuoi dimenticare per sempre? Ci vuoi abbandonare per lunghi giorni?</span> <span class="verse"><a name="21">21</a>Facci ritornare a te, Signore, e noi ritorneremo; rinnova i nostri giorni come in antico,</span> <span class="verse"><a name="22">22</a>poiché non ci hai rigettati per sempre, nè senza limite sei sdegnato contro di noi.</span> </p></div</div></div></body></html>