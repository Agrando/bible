<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/jdt/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/jdt">Judith</a> &gt <strong>Chapter 3</strong></div><p><span class="verse"><a name="1">1</a>Signore onnipotente, Dio d'Israele, un'anima angosciata, uno spirito tormentato grida verso di te.</span> <span class="verse"><a name="2">2</a>Ascolta, Signore, abbi pietà, perché abbiamo peccato contro di te.</span> <span class="verse"><a name="3">3</a>Tu domini sempre, noi continuamente periamo.</span> <span class="verse"><a name="4">4</a>Signore onnipotente, Dio d'Israele, ascolta dunque la supplica dei morti d'Israele, dei figli di coloro che hanno peccato contro di te: essi non hanno ascoltato la voce del Signore loro Dio e a noi si sono attaccati questi mali.</span> <span class="verse"><a name="5">5</a>Non ricordare l'iniquità dei nostri padri, ma ricordati ora della tua potenza e del tuo nome,</span> <span class="verse"><a name="6">6</a>poiché tu sei il Signore nostro Dio e noi ti loderemo, Signore.</span> <span class="verse"><a name="7">7</a>Per questo tu hai riempito i nostri cuori del tuo timore perché invocassimo il tuo nome. Noi ti lodiamo ora nell'esilio, poiché abbiamo allontanato dal cuore tutta l'iniquità dei nostri padri, i quali hanno peccato contro di te.</span> <span class="verse"><a name="8">8</a>Ecco, siamo ancor oggi esiliati e dispersi, oggetto di obbrobrio, di maledizione e di condanna per tutte le iniquità dei nostri padri, che si sono ribellati al Signore nostro Dio.</span> <span class="verse"><a name="9">9</a>Ascolta, Israele, i comandamenti della vita, porgi l'orecchio per intender la prudenza.</span> <span class="verse"><a name="10">10</a>Perché, Israele, perché ti trovi in terra nemica e invecchi in terra straniera?</span> <span class="verse"><a name="11">11</a>Perché ti contamini con i cadaveri e sei annoverato fra coloro che scendono negli inferi?</span> <span class="verse"><a name="12">12</a>Tu hai abbandonato la fonte della sapienza!</span> <span class="verse"><a name="13">13</a>Se tu avessi camminato nei sentieri di Dio, saresti vissuto sempre in pace.</span> <span class="verse"><a name="14">14</a>Impara dov'è la prudenza, dov'è la forza, dov'è l'intelligenza, per comprendere anche dov'è la longevità e la vita, dov'è la luce degli occhi e la pace.</span> <span class="verse"><a name="15">15</a>Ma chi ha scoperto la sua dimora, chi è penetrato nei suoi forzieri?</span> <span class="verse"><a name="16">16</a>Dove sono i capi delle nazioni, quelli che dominano le belve che sono sulla terra?</span> <span class="verse"><a name="17">17</a>Coloro che si divertono con gli uccelli del cielo, quelli che ammassano argento e oro, in cui confidano gli uomini, e non pongono fine ai loro possessi?</span> <span class="verse"><a name="18">18</a>Coloro che lavorano l'argento e lo cesellano senza rivelare il segreto dei loro lavori?</span> <span class="verse"><a name="19">19</a>Sono scomparsi, sono scesi negli inferi e altri hanno preso il loro posto.</span> <span class="verse"><a name="20">20</a>Nuove generazioni hanno visto la luce e sono venute ad abitare il paese, ma non hanno conosciuto la via della sapienza,</span> <span class="verse"><a name="21">21</a>non hanno appreso i suoi sentieri; neppure i loro figli l'hanno raggiunta, anzi, si sono allontanati dalla sua via.</span> <span class="verse"><a name="22">22</a>Non se n'è sentito parlare in Canaan, non si è vista in Teman.</span> <span class="verse"><a name="23">23</a>I figli di Agar, che cercano sapienza terrena, i mercanti di Merra e di Teman, i narratori di favole, i ricercatori dell'intelligenza non hanno conosciuto la via della sapienza, non si son ricordati dei suoi sentieri.</span> <span class="verse"><a name="24">24</a>Israele, quanto è grande la casa di Dio, quanto è vasto il luogo del suo dominio!</span> <span class="verse"><a name="25">25</a>E' grande e non ha fine, è alto e non ha misura!</span> <span class="verse"><a name="26">26</a>Là nacquero i famosi giganti dei tempi antichi, alti di statura, esperti nella guerra;</span> <span class="verse"><a name="27">27</a>ma Dio non scelse costoro e non diede loro la via della sapienza:</span> <span class="verse"><a name="28">28</a>perirono perché non ebbero saggezza, perirono per la loro insipienza.</span> <span class="verse"><a name="29">29</a>Chi è salito al cielo per prenderla e farla scendere dalle nubi?</span> <span class="verse"><a name="30">30</a>Chi ha attraversato il mare e l'ha trovata e l'ha comprata a prezzo d'oro puro?</span> <span class="verse"><a name="31">31</a>Nessuno conosce la sua via, nessuno pensa al suo sentiero.</span> <span class="verse"><a name="32">32</a>Ma colui che sa tutto, la conosce e l'ha scrutata con l'intelligenza. E' lui che nel volger dei tempi ha stabilito la terra e l'ha riempita d'animali;</span> <span class="verse"><a name="33">33</a>lui che invia la luce ed essa va, che la richiama ed essa obbedisce con tremore.</span> <span class="verse"><a name="34">34</a>Le stelle brillano dalle loro vedette e gioiscono;</span> <span class="verse"><a name="35">35</a>egli le chiama e rispondono: Eccoci! e brillano di gioia per colui che le ha create.</span> <span class="verse"><a name="36">36</a>Egli è il nostro Dio e nessun altro può essergli paragonato.</span> <span class="verse"><a name="37">37</a>Egli ha scrutato tutta la via della sapienza e ne ha fatto dono a Giacobbe suo servo, a Israele suo diletto.</span> <span class="verse"><a name="38">38</a>Per questo è apparsa sulla terra e ha vissuto fra gli uomini.</span> </p></div</div></div></body></html>