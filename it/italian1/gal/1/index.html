<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/gal/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/gal">Galatians</a> &gt <strong>Chapter 1</strong></div><p><span class="verse"><a name="1">1</a>Paolo, apostolo non da parte di uomini, né per mezzo di uomo, ma per mezzo di Gesù Cristo e di Dio Padre che lo ha risuscitato dai morti,</span> <span class="verse"><a name="2">2</a>e tutti i fratelli che sono con me, alle Chiese della Galazia.</span> <span class="verse"><a name="3">3</a>Grazia a voi e pace da parte di Dio Padre nostro e dal Signore Gesù Cristo,</span> <span class="verse"><a name="4">4</a>che ha dato se stesso per i nostri peccati, per strapparci da questo mondo perverso, secondo la volontà di Dio e Padre nostro,</span> <span class="verse"><a name="5">5</a>al quale sia gloria nei secoli dei secoli. Amen.</span> <span class="verse"><a name="6">6</a>Mi meraviglio che così in fretta da colui che vi ha chiamati con la grazia di Cristo passiate ad un altro vangelo.</span> <span class="verse"><a name="7">7</a>In realtà, però, non ce n'è un altro; solo che vi sono alcuni che vi turbano e vogliono sovvertire il vangelo di Cristo.</span> <span class="verse"><a name="8">8</a>Orbene, se anche noi stessi o un angelo dal cielo vi predicasse un vangelo diverso da quello che vi abbiamo predicato, sia anatema!</span> <span class="verse"><a name="9">9</a>L'abbiamo gia detto e ora lo ripeto: se qualcuno vi predica un vangelo diverso da quello che avete ricevuto, sia anatema!</span> <span class="verse"><a name="10">10</a>Infatti, è forse il favore degli uomini che intendo guadagnarmi, o non piuttosto quello di Dio? Oppure cerco di piacere agli uomini? Se ancora io piacessi agli uomini, non sarei più servitore di Cristo!</span> <span class="verse"><a name="11">11</a>Vi dichiaro dunque, fratelli, che il vangelo da me annunziato non è modellato sull'uomo;</span> <span class="verse"><a name="12">12</a>infatti io non l'ho ricevuto né l'ho imparato da uomini, ma per rivelazione di Gesù Cristo.</span> <span class="verse"><a name="13">13</a>Voi avete certamente sentito parlare della mia condotta di un tempo nel giudaismo, come io perseguitassi fieramente la Chiesa di Dio e la devastassi,</span> <span class="verse"><a name="14">14</a>superando nel giudaismo la maggior parte dei miei coetanei e connazionali, accanito com'ero nel sostenere le tradizioni dei padri.</span> <span class="verse"><a name="15">15</a>Ma quando colui che mi scelse fin dal seno di mia madre e mi chiamò con la sua grazia si compiacque</span> <span class="verse"><a name="16">16</a>di rivelare a me suo Figlio perché lo annunziassi in mezzo ai pagani, subito, senza consultare nessun uomo,</span> <span class="verse"><a name="17">17</a>senza andare a Gerusalemme da coloro che erano apostoli prima di me, mi recai in Arabia e poi ritornai a Damasco.</span> <span class="verse"><a name="18">18</a>In seguito, dopo tre anni andai a Gerusalemme per consultare Cefa, e rimasi presso di lui quindici giorni;</span> <span class="verse"><a name="19">19</a>degli apostoli non vidi nessun altro, se non Giacomo, il fratello del Signore.</span> <span class="verse"><a name="20">20</a>In ciò che vi scrivo, io attesto davanti a Dio che non mentisco.</span> <span class="verse"><a name="21">21</a>Quindi andai nelle regioni della Siria e della Cilicia.</span> <span class="verse"><a name="22">22</a>Ma ero sconosciuto personalmente alle Chiese della Giudea che sono in Cristo;</span> <span class="verse"><a name="23">23</a>soltanto avevano sentito dire: Colui che una volta ci perseguitava, va ora annunziando la fede che un tempo voleva distruggere.</span> <span class="verse"><a name="24">24</a>E glorificavano Dio a causa mia.</span> </p></div</div></div></body></html>