<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/gal/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/gal">Galatians</a> &gt <strong>Chapter 6</strong></div><p><span class="verse"><a name="1">1</a>Fratelli, qualora uno venga sorpreso in qualche colpa, voi che avete lo Spirito correggetelo con dolcezza. E vigila su te stesso, per non cadere anche tu in tentazione.</span> <span class="verse"><a name="2">2</a>Portate i pesi gli uni degli altri, così adempirete la legge di Cristo.</span> <span class="verse"><a name="3">3</a>Se infatti uno pensa di essere qualcosa mentre non è nulla, inganna se stesso.</span> <span class="verse"><a name="4">4</a>Ciascuno esamini invece la propria condotta e allora solo in se stesso e non negli altri troverà motivo di vanto:</span> <span class="verse"><a name="5">5</a>ciascuno infatti porterà il proprio fardello.</span> <span class="verse"><a name="6">6</a>Chi viene istruito nella dottrina, faccia parte di quanto possiede a chi lo istruisce.</span> <span class="verse"><a name="7">7</a>Non vi fate illusioni; non ci si può prendere gioco di Dio. Ciascuno raccoglierà quello che avrà seminato.</span> <span class="verse"><a name="8">8</a>Chi semina nella sua carne, dalla carne raccoglierà corruzione; chi semina nello Spirito, dallo Spirito raccoglierà vita eterna.</span> <span class="verse"><a name="9">9</a>E non stanchiamoci di fare il bene; se infatti non desistiamo, a suo tempo mieteremo.</span> <span class="verse"><a name="10">10</a>Poiché dunque ne abbiamo l'occasione, operiamo il bene verso tutti, soprattutto verso i fratelli nella fede.</span> <span class="verse"><a name="11">11</a>Vedete con che grossi caratteri vi scrivo, ora, di mia mano.</span> <span class="verse"><a name="12">12</a>Quelli che vogliono fare bella figura nella carne, vi costringono a farvi circoncidere, solo per non essere perseguitati a causa della croce di Cristo.</span> <span class="verse"><a name="13">13</a>Infatti neanche gli stessi circoncisi osservano la legge, ma vogliono la vostra circoncisione per trarre vanto dalla vostra carne.</span> <span class="verse"><a name="14">14</a>Quanto a me invece non ci sia altro vanto che nella croce del Signore nostro Gesù Cristo, per mezzo della quale il mondo per me è stato crocifisso, come io per il mondo.</span> <span class="verse"><a name="15">15</a>Non è infatti la circoncisione che conta, né la non circoncisione, ma l'essere nuova creatura.</span> <span class="verse"><a name="16">16</a>E su quanti seguiranno questa norma sia pace e misericordia, come su tutto l'Israele di Dio.</span> <span class="verse"><a name="17">17</a>D'ora innanzi nessuno mi procuri fastidi: difatti io porto le stigmate di Gesù nel mio corpo.</span> <span class="verse"><a name="18">18</a>La grazia del Signore nostro Gesù Cristo sia con il vostro spirito, fratelli. Amen.</span> </p></div</div></div></body></html>