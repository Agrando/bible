<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/1esd/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/1esd">1 Esdras</a> &gt <strong>Chapter 4</strong></div><p><span class="verse"><a name="1">1</a>Meglio essere senza figli e avere la virtù, poiché nel ricordo di questa c'è immortalità, per il fatto che è riconosciuta da Dio e dagli uomini.</span> <span class="verse"><a name="2">2</a>Presente è imitata; assente è desiderata; nell'eternità trionfa, cinta di corona, per aver vinto nella gara di combattimenti senza macchia.</span> <span class="verse"><a name="3">3</a>La discendenza numerosa degli empi non servirà a nulla; e dalle sue bastarde propaggini non metterà profonde radici né si consoliderà su una base sicura.</span> <span class="verse"><a name="4">4</a>Anche se per qualche tempo mette gemme sui rami, i suoi germogli precari saranno scossi dal vento e sradicati dalla violenza delle bufere.</span> <span class="verse"><a name="5">5</a>Si spezzeranno i ramoscelli ancora teneri; il loro frutto sarà inutile, non maturo da mangiare, e a nulla servirà.</span> <span class="verse"><a name="6">6</a>Infatti i figli nati da unioni illegali attestano la perversità dei genitori nel giudizio di essi.</span> <span class="verse"><a name="7">7</a>Il giusto, anche se muore prematuramente, troverà riposo.</span> <span class="verse"><a name="8">8</a>Vecchiaia veneranda non è la longevità, né si calcola dal numero degli anni;</span> <span class="verse"><a name="9">9</a>ma la canizie per gli uomini sta nella sapienza; e un'età senile è una vita senza macchia.</span> <span class="verse"><a name="10">10</a>Divenuto caro a Dio, fu amato da lui e poiché viveva fra peccatori, fu trasferito.</span> <span class="verse"><a name="11">11</a>Fu rapito, perché la malizia non ne mutasse i sentimenti o l'inganno non ne traviasse l'animo,</span> <span class="verse"><a name="12">12</a>poiché il fascino del vizio deturpa anche il bene e il turbine della passione travolge una mente semplice.</span> <span class="verse"><a name="13">13</a>Giunto in breve alla perfezione, ha compiuto una lunga carriera.</span> <span class="verse"><a name="14">14</a>La sua anima fu gradita al Signore; perciò egli lo tolse in fretta da un ambiente malvagio. I popoli vedono senza comprendere; non riflettono nella mente a questo fatto</span> <span class="verse"><a name="15">15</a>che la grazia e la misericordia sono per i suoi eletti e la protezione per i suoi santi.</span> <span class="verse"><a name="16">16</a>Il giusto defunto condanna gli empi ancora in vita; una giovinezza, giunta in breve alla perfezione, condanna la lunga vecchiaia dell'ingiusto.</span> <span class="verse"><a name="17">17</a>Le folle vedranno la fine del saggio, ma non capiranno ciò che Dio ha deciso a suo riguardo né in vista di che cosa il Signore l'ha posto al sicuro.</span> <span class="verse"><a name="18">18</a>Vedranno e disprezzeranno, ma il Signore li deriderà.</span> <span class="verse"><a name="19">19</a>Infine diventeranno un cadavere spregevole, oggetto di scherno fra i morti per sempre. Dio infatti li precipiterà muti, a capofitto, e li schianterà dalle fondamenta; saranno del tutto rovinati, si troveranno tra dolori e il loro ricordo perirà.</span> <span class="verse"><a name="20">20</a>Si presenteranno tremanti al rendiconto dei loro peccati; le loro iniquità si alzeranno contro di essi per accusarli.</span> </p></div</div></div></body></html>