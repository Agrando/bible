<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/1esd/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/1esd">1 Esdras</a> &gt <strong>Chapter 12</strong></div><p><span class="verse"><a name="1">1</a>poiché il tuo spirito incorruttibile è in tutte le cose.</span> <span class="verse"><a name="2">2</a>Per questo tu castighi poco alla volta i colpevoli e li ammonisci ricordando loro i propri peccati, perché, rinnegata la malvagità, credano in te, Signore.</span> <span class="verse"><a name="3">3</a>Tu odiavi gli antichi abitanti della tua terra santa,</span> <span class="verse"><a name="4">4</a>perché compivano delitti ripugnanti, pratiche di magia e riti sacrileghi.</span> <span class="verse"><a name="5">5</a>Questi spietati uccisori dei loro figli, divoratori di visceri in banchetti di carne umana, iniziati in orgiastici riti,</span> <span class="verse"><a name="6">6</a>genitori carnefici di vite indifese, tu li hai voluti distruggere per mano dei nostri antenati,</span> <span class="verse"><a name="7">7</a>perché ricevesse una degna colonia di figli di Dio la regione da te stimata più di ogni altra.</span> <span class="verse"><a name="8">8</a>Ma anche con loro, perché uomini, fosti indulgente mandando loro le vespe come avanguardie del tuo esercito, perché li distruggessero a poco a poco.</span> <span class="verse"><a name="9">9</a>Pur potendo in battaglia dare gli empi in mano dei giusti, oppure distruggerli con bestie feroci o all'istante con un ordine inesorabile,</span> <span class="verse"><a name="10">10</a>colpendoli invece a poco a poco, lasciavi posto al pentimento, sebbene tu non ignorassi che la loro razza era perversa e la loro malvagità naturale e che la loro mentalità non sarebbe mai cambiata,</span> <span class="verse"><a name="11">11</a>perché era una stirpe maledetta fin da principio. lasciavi impunite le loro colpe.</span> <span class="verse"><a name="12">12</a>E chi potrebbe domandarti: Che hai fatto?, o chi potrebbe opporsi a una tua sentenza? Chi oserebbe accusarti per l'eliminazione di genti da te create? Chi si potrebbe costituire contro di te come difensore di uomini ingiusti?</span> <span class="verse"><a name="13">13</a>Non c'è Dio fuori di te, che abbia cura di tutte le cose, perché tu debba difenderti dall'accusa di giudice ingiusto.</span> <span class="verse"><a name="14">14</a>Né un re né un tiranno potrebbe affrontarti in difesa di quelli che hai punito.</span> <span class="verse"><a name="15">15</a>Essendo giusto, governi tutto con giustizia. Condannare chi non merita il castigo lo consideri incompatibile con la tua potenza.</span> <span class="verse"><a name="16">16</a>La tua forza infatti è principio di giustizia; il tuo dominio universale ti rende indulgente con tutti.</span> <span class="verse"><a name="17">17</a>Mostri la forza se non si crede nella tua onnipotenza e reprimi l'insolenza in coloro che la conoscono.</span> <span class="verse"><a name="18">18</a>Tu, padrone della forza, giudichi con mitezza; ci governi con molta indulgenza, perché il potere lo eserciti quando vuoi.</span> <span class="verse"><a name="19">19</a>Con tale modo di agire hai insegnato al tuo popolo che il giusto deve amare gli uomini; inoltre hai reso i tuoi figli pieni di dolce speranza perché tu concedi dopo i peccati la possibilità di pentirsi.</span> <span class="verse"><a name="20">20</a>Se gente nemica dei tuoi figli e degna di morte tu hai punito con tanto riguardo e indulgenza, concedendole tempo e modo per ravvedersi dalla sua malvagità,</span> <span class="verse"><a name="21">21</a>con quanta attenzione hai castigato i tuoi figli, con i cui padri concludesti, giurando, alleanze di così buone promesse?</span> <span class="verse"><a name="22">22</a>Mentre dunque ci correggi, tu colpisci i nostri nemici in svariatissimi modi, perché nel giudicare riflettiamo sulla tua bontà e speriamo nella misericordia, quando siamo giudicati.</span> <span class="verse"><a name="23">23</a>Perciò quanti vissero ingiustamente con stoltezza tu li hai tormentati con i loro stessi abomini.</span> <span class="verse"><a name="24">24</a>Essi s'erano allontanati troppo sulla via dell'errore, ritenendo dei i più abietti e i più ripugnanti animali, ingannati come bambini senza ragione.</span> <span class="verse"><a name="25">25</a>Per questo, come a fanciulli irragionevoli, hai mandato loro un castigo per derisione.</span> <span class="verse"><a name="26">26</a>Ma chi non si lascia correggere da castighi di derisione, sperimenterà un giudizio degno di Dio.</span> <span class="verse"><a name="27">27</a>Infatti, soffrendo per questi animali, si sdegnavano, perché puniti con gli stessi esseri che stimavano dei, e capirono e riconobbero il vero Dio, che prima non avevano voluto conoscere. Per questo si abbattè su di loro il supremo dei castighi.</span> </p></div</div></div></body></html>