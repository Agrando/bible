<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/rom/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/rom">Romans</a> &gt <strong>Chapter 1</strong></div><p><span class="verse"><a name="1">1</a>Paolo, servo di Cristo Gesù, apostolo per vocazione, prescelto per annunziare il vangelo di Dio,</span> <span class="verse"><a name="2">2</a>che egli aveva promesso per mezzo dei suoi profeti nelle sacre Scritture,</span> <span class="verse"><a name="3">3</a>riguardo al Figlio suo, nato dalla stirpe di Davide secondo la carne,</span> <span class="verse"><a name="4">4</a>costituito Figlio di Dio con potenza secondo lo Spirito di santificazione mediante la risurrezione dai morti, Gesù Cristo, nostro Signore.</span> <span class="verse"><a name="5">5</a>Per mezzo di lui abbiamo ricevuto la grazia dell'apostolato per ottenere l'obbedienza alla fede da parte di tutte le genti, a gloria del suo nome;</span> <span class="verse"><a name="6">6</a>e tra queste siete anche voi, chiamati da Gesù Cristo.</span> <span class="verse"><a name="7">7</a>A quanti sono in Roma diletti da Dio e santi per vocazione, grazia a voi e pace da Dio, Padre nostro, e dal Signore Gesù Cristo.</span> <span class="verse"><a name="8">8</a>Anzitutto rendo grazie al mio Dio per mezzo di Gesù Cristo riguardo a tutti voi, perché la fama della vostra fede si espande in tutto il mondo.</span> <span class="verse"><a name="9">9</a>Quel Dio, al quale rendo culto nel mio spirito annunziando il vangelo del Figlio suo, mi è testimone che io mi ricordo sempre di voi,</span> <span class="verse"><a name="10">10</a>chiedendo sempre nelle mie preghiere che per volontà di Dio mi si apra una strada per venire fino a voi.</span> <span class="verse"><a name="11">11</a>Ho infatti un vivo desiderio di vedervi per comunicarvi qualche dono spirituale perché ne siate fortificati,</span> <span class="verse"><a name="12">12</a>o meglio, per rinfrancarmi con voi e tra voi mediante la fede che abbiamo in comune, voi e io.</span> <span class="verse"><a name="13">13</a>Non voglio pertanto che ignoriate, fratelli, che più volte mi sono proposto di venire fino a voi - ma finora ne sono stato impedito - per raccogliere qualche frutto anche tra voi, come tra gli altri Gentili.</span> <span class="verse"><a name="14">14</a>Poiché sono in debito verso i Greci come verso i barbari, verso i dotti come verso gli ignoranti:</span> <span class="verse"><a name="15">15</a>sono quindi pronto, per quanto sta in me, a predicare il vangelo anche a voi di Roma.</span> <span class="verse"><a name="16">16</a>Io infatti non mi vergogno del vangelo, poiché è potenza di Dio per la salvezza di chiunque crede, del Giudeo prima e poi del Greco.</span> <span class="verse"><a name="17">17</a>E' in esso che si rivela la giustizia di Dio di fede in fede, come sta scritto: Il giusto vivrà mediante la fede.</span> <span class="verse"><a name="18">18</a>In realtà l'ira di Dio si rivela dal cielo contro ogni empietà e ogni ingiustizia di uomini che soffocano la verità nell'ingiustizia,</span> <span class="verse"><a name="19">19</a>poiché ciò che di Dio si può conoscere è loro manifesto; Dio stesso lo ha loro manifestato.</span> <span class="verse"><a name="20">20</a>Infatti, dalla creazione del mondo in poi, le sue perfezioni invisibili possono essere contemplate con l'intelletto nelle opere da lui compiute, come la sua eterna potenza e divinità;</span> <span class="verse"><a name="21">21</a>essi sono dunque inescusabili, perché, pur conoscendo Dio, non gli hanno dato gloria né gli hanno reso grazie come a Dio, ma hanno vaneggiato nei loro ragionamenti e si è ottenebrata la loro mente ottusa.</span> <span class="verse"><a name="22">22</a>Mentre si dichiaravano sapienti, sono diventati stolti</span> <span class="verse"><a name="23">23</a>e hanno cambiato la gloria dell'incorruttibile Dio con l'immagine e la figura dell'uomo corruttibile, di uccelli, di quadrupedi e di rettili.</span> <span class="verse"><a name="24">24</a>Perciò Dio li ha abbandonati all'impurità secondo i desideri del loro cuore, sì da disonorare fra di loro i propri corpi,</span> <span class="verse"><a name="25">25</a>poiché essi hanno cambiato la verità di Dio con la menzogna e hanno venerato e adorato la creatura al posto del creatore, che è benedetto nei secoli. Amen.</span> <span class="verse"><a name="26">26</a>Per questo Dio li ha abbandonati a passioni infami; le loro donne hanno cambiato i rapporti naturali in rapporti contro natura.</span> <span class="verse"><a name="27">27</a>Egualmente anche gli uomini, lasciando il rapporto naturale con la donna, si sono accesi di passione gli uni per gli altri, commettendo atti ignominiosi uomini con uomini, ricevendo così in se stessi la punizione che s'addiceva al loro traviamento.</span> <span class="verse"><a name="28">28</a>E poiché hanno disprezzato la conoscenza di Dio, Dio li ha abbandonati in balìa d'una intelligenza depravata, sicché commettono ciò che è indegno,</span> <span class="verse"><a name="29">29</a>colmi come sono di ogni sorta di ingiustizia, di malvagità, di cupidigia, di malizia; pieni d'invidia, di omicidio, di rivalità, di frodi, di malignità; diffamatori,</span> <span class="verse"><a name="30">30</a>maldicenti, nemici di Dio, oltraggiosi, superbi, fanfaroni, ingegnosi nel male, ribelli ai genitori,</span> <span class="verse"><a name="31">31</a>insensati, sleali, senza cuore, senza misericordia.</span> <span class="verse"><a name="32">32</a>E pur conoscendo il giudizio di Dio, che cioè gli autori di tali cose meritano la morte, non solo continuano a farle, ma anche approvano chi le fa.</span> </p></div</div></div></body></html>