<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/rom/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/rom">Romans</a> &gt <strong>Chapter 12</strong></div><p><span class="verse"><a name="1">1</a>Vi esorto dunque, fratelli, per la misericordia di Dio, ad offrire i vostri corpi come sacrificio vivente, santo e gradito a Dio; è questo il vostro culto spirituale.</span> <span class="verse"><a name="2">2</a>Non conformatevi alla mentalità di questo secolo, ma trasformatevi rinnovando la vostra mente, per poter discernere la volontà di Dio, ciò che è buono, a lui gradito e perfetto.</span> <span class="verse"><a name="3">3</a>Per la grazia che mi è stata concessa, io dico a ciascuno di voi: non valutatevi più di quanto è conveniente valutarsi, ma valutatevi in maniera da avere di voi una giusta valutazione, ciascuno secondo la misura di fede che Dio gli ha dato.</span> <span class="verse"><a name="4">4</a>Poiché, come in un solo corpo abbiamo molte membra e queste membra non hanno tutte la medesima funzione,</span> <span class="verse"><a name="5">5</a>così anche noi, pur essendo molti, siamo un solo corpo in Cristo e ciascuno per la sua parte siamo membra gli uni degli altri.</span> <span class="verse"><a name="6">6</a>Abbiamo pertanto doni diversi secondo la grazia data a ciascuno di noi. Chi ha il dono della profezia la eserciti secondo la misura della fede;</span> <span class="verse"><a name="7">7</a>chi ha un ministero attenda al ministero; chi l'insegnamento, all'insegnamento;</span> <span class="verse"><a name="8">8</a>chi l'esortazione, all'esortazione. Chi dà, lo faccia con semplicità; chi presiede, lo faccia con diligenza; chi fa opere di misericordia, le compia con gioia.</span> <span class="verse"><a name="9">9</a>La carità non abbia finzioni: fuggite il male con orrore, attaccatevi al bene;</span> <span class="verse"><a name="10">10</a>amatevi gli uni gli altri con affetto fraterno, gareggiate nello stimarvi a vicenda.</span> <span class="verse"><a name="11">11</a>Non siate pigri nello zelo; siate invece ferventi nello spirito, servite il Signore.</span> <span class="verse"><a name="12">12</a>Siate lieti nella speranza, forti nella tribolazione, perseveranti nella preghiera,</span> <span class="verse"><a name="13">13</a>solleciti per le necessità dei fratelli, premurosi nell'ospitalità.</span> <span class="verse"><a name="14">14</a>Benedite coloro che vi perseguitano, benedite e non maledite.</span> <span class="verse"><a name="15">15</a>Rallegratevi con quelli che sono nella gioia, piangete con quelli che sono nel pianto.</span> <span class="verse"><a name="16">16</a>Abbiate i medesimi sentimenti gli uni verso gli altri; non aspirate a cose troppo alte, piegatevi invece a quelle umili. Non fatevi un'idea troppo alta di voi stessi.</span> <span class="verse"><a name="17">17</a>Non rendete a nessuno male per male. Cercate di compiere il bene davanti a tutti gli uomini.</span> <span class="verse"><a name="18">18</a>Se possibile, per quanto questo dipende da voi, vivete in pace con tutti.</span> <span class="verse"><a name="19">19</a>Non fatevi giustizia da voi stessi, carissimi, ma lasciate fare all'ira divina. Sta scritto infatti: A me la vendetta, sono io che ricambierò, dice il Signore.</span> <span class="verse"><a name="20">20</a>Al contrario, se il tuo nemico ha fame, dagli da mangiare; se ha sete, dagli da bere: facendo questo, infatti, ammasserai carboni ardenti sopra il suo capo.</span> <span class="verse"><a name="21">21</a>Non lasciarti vincere dal male, ma vinci con il bene il male.</span> </p></div</div></div></body></html>