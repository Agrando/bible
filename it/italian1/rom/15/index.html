<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/rom/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/rom">Romans</a> &gt <strong>Chapter 15</strong></div><p><span class="verse"><a name="1">1</a>Noi che siamo i forti abbiamo il dovere di sopportare l'infermità dei deboli, senza compiacere noi stessi.</span> <span class="verse"><a name="2">2</a>Ciascuno di noi cerchi di compiacere il prossimo nel bene, per edificarlo.</span> <span class="verse"><a name="3">3</a>Cristo infatti non cercò di piacere a se stesso, ma come sta scritto: gli insulti di coloro che ti insultano sono caduti sopra di me.</span> <span class="verse"><a name="4">4</a>Ora, tutto ciò che è stato scritto prima di noi, è stato scritto per nostra istruzione, perché in virtù della perseveranza e della consolazione che ci vengono dalle Scritture teniamo viva la nostra speranza.</span> <span class="verse"><a name="5">5</a>E il Dio della perseveranza e della consolazione vi conceda di avere gli uni verso gli altri gli stessi sentimenti ad esempio di Cristo Gesù,</span> <span class="verse"><a name="6">6</a>perché con un solo animo e una voce sola rendiate gloria a Dio, Padre del Signore nostro Gesù Cristo.</span> <span class="verse"><a name="7">7</a>Accoglietevi perciò gli uni gli altri come Cristo accolse voi, per la gloria di Dio.</span> <span class="verse"><a name="8">8</a>Dico infatti che Cristo si è fatto servitore dei circoncisi in favore della veracità di Dio, per compiere le promesse dei padri;</span> <span class="verse"><a name="9">9</a>le nazioni pagane invece glorificano Dio per la sua misericordia, come sta scritto: e canterò inni al tuo nome.</span> <span class="verse"><a name="10">10</a>E ancora:</span> <span class="verse"><a name="11">11</a>E di nuovo: i popoli tutti lo esaltino.</span> <span class="verse"><a name="12">12</a>E a sua volta Isaia dice: colui che sorgerà a giudicare le nazioni: in lui le nazioni spereranno.</span> <span class="verse"><a name="13">13</a>Il Dio della speranza vi riempia di ogni gioia e pace nella fede, perché abbondiate nella speranza per la virtù dello Spirito Santo.</span> <span class="verse"><a name="14">14</a>Fratelli miei, sono anch'io convinto, per quel che vi riguarda, che voi pure siete pieni di bontà, colmi di ogni conoscenza e capaci di correggervi l'un l'altro.</span> <span class="verse"><a name="15">15</a>Tuttavia vi ho scritto con un po' di audacia, in qualche parte, come per ricordarvi quello che gia sapete, a causa della grazia che mi è stata concessa da parte di Dio</span> <span class="verse"><a name="16">16</a>di essere un ministro di Gesù Cristo tra i pagani, esercitando l'ufficio sacro del vangelo di Dio perché i pagani divengano una oblazione gradita, santificata dallo Spirito Santo.</span> <span class="verse"><a name="17">17</a>Questo è in realtà il mio vanto in Gesù Cristo di fronte a Dio;</span> <span class="verse"><a name="18">18</a>non oserei infatti parlare di ciò che Cristo non avesse operato per mezzo mio per condurre i pagani all'obbedienza, con parole e opere,</span> <span class="verse"><a name="19">19</a>con la potenza di segni e di prodigi, con la potenza dello Spirito. Così da Gerusalemme e dintorni fino all'Illiria, ho portato a termine la predicazione del vangelo di Cristo.</span> <span class="verse"><a name="20">20</a>Ma mi sono fatto un punto di onore di non annunziare il vangelo se non dove ancora non era giunto il nome di Cristo, per non costruire su un fondamento altrui,</span> <span class="verse"><a name="21">21</a>ma come sta scritto: e coloro che non ne avevano udito parlare, comprenderanno.</span> <span class="verse"><a name="22">22</a>Per questo appunto fui impedito più volte di venire da voi.</span> <span class="verse"><a name="23">23</a>Ora però, non trovando più un campo d'azione in queste regioni e avendo gia da parecchi anni un vivo desiderio di venire da voi,</span> <span class="verse"><a name="24">24</a>quando andrò in Spagna spero, passando, di vedervi, e di esser da voi aiutato per recarmi in quella regione, dopo avere goduto un poco della vostra presenza.</span> <span class="verse"><a name="25">25</a>Per il momento vado a Gerusalemme, a rendere un servizio a quella comunità;</span> <span class="verse"><a name="26">26</a>la Macedonia e l'Acaia infatti hanno voluto fare una colletta a favore dei poveri che sono nella comunità di Gerusalemme.</span> <span class="verse"><a name="27">27</a>L'hanno voluto perché sono ad essi debitori: infatti, avendo i pagani partecipato ai loro beni spirituali, sono in debito di rendere un servizio sacro nelle loro necessità materiali.</span> <span class="verse"><a name="28">28</a>Fatto questo e presentato ufficialmente ad essi questo frutto, andrò in Spagna passando da voi.</span> <span class="verse"><a name="29">29</a>E so che, giungendo presso di voi, verrò con la pienezza della benedizione di Cristo.</span> <span class="verse"><a name="30">30</a>Vi esorto perciò, fratelli, per il Signore nostro Gesù Cristo e l'amore dello Spirito, a lottare con me nelle preghiere che rivolgete per me a Dio,</span> <span class="verse"><a name="31">31</a>perché io sia liberato dagli infedeli della Giudea e il mio servizio a Gerusalemme torni gradito a quella comunità,</span> <span class="verse"><a name="32">32</a>sicché io possa venire da voi nella gioia, se così vuole Dio, e riposarmi in mezzo a voi. Il Dio della pace sia con tutti voi. Amen.</span> </p></div</div></div></body></html>