<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/rom/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/rom">Romans</a> &gt <strong>Chapter 3</strong></div><p><span class="verse"><a name="1">1</a>Qual è dunque la superiorità del Giudeo? O quale l'utilità della circoncisione? -</span> <span class="verse"><a name="2">2</a>Grande, sotto ogni aspetto. Anzitutto perché a loro sono state affidate le rivelazioni di Dio. -</span> <span class="verse"><a name="3">3</a>Che dunque? Se alcuni non hanno creduto, la loro incredulità può forse annullare la fedeltà di Dio? -</span> <span class="verse"><a name="4">4</a>Impossibile! Resti invece fermo che Dio è verace e ogni uomo mentitore, come sta scritto: e trionfi quando sei giudicato. -</span> <span class="verse"><a name="5">5</a>Se però la nostra ingiustizia mette in risalto la giustizia di Dio, che diremo? Forse è ingiusto Dio quando riversa su di noi la sua ira? Parlo alla maniera umana. -</span> <span class="verse"><a name="6">6</a>Impossibile! Altrimenti, come potrà Dio giudicare il mondo? -</span> <span class="verse"><a name="7">7</a>Ma se per la mia menzogna la verità di Dio risplende per sua gloria, perché dunque sono ancora giudicato come peccatore?</span> <span class="verse"><a name="8">8</a>Perché non dovremmo fare il male affinché venga il bene, come alcuni - la cui condanna è ben giusta - ci calunniano, dicendo che noi lo affermiamo?</span> <span class="verse"><a name="9">9</a>Che dunque? Dobbiamo noi ritenerci superiori? Niente affatto! Abbiamo infatti dimostrato precedentemente che Giudei e Greci, tutti, sono sotto il dominio del peccato,</span> <span class="verse"><a name="10">10</a>come sta scritto:</span> <span class="verse"><a name="11">11</a>non c'è sapiente, non c'è chi cerchi Dio!</span> <span class="verse"><a name="12">12</a>Tutti hanno traviato e si son pervertiti; non c'è chi compia il bene, non ce n'è neppure uno.</span> <span class="verse"><a name="13">13</a>La loro gola è un sepolcro spalancato, tramano inganni con la loro lingua, veleno di serpenti è sotto le loro labbra,</span> <span class="verse"><a name="14">14</a>la loro bocca è piena di maledizione e di amarezza.</span> <span class="verse"><a name="15">15</a>I loro piedi corrono a versare il sangue;</span> <span class="verse"><a name="16">16</a>strage e rovina è sul loro cammino</span> <span class="verse"><a name="17">17</a>e la via della pace non conoscono.</span> <span class="verse"><a name="18">18</a>Non c'è timore di Dio davanti ai loro occhi.</span> <span class="verse"><a name="19">19</a>Ora, noi sappiamo che tutto ciò che dice la legge lo dice per quelli che sono sotto la legge, perché sia chiusa ogni bocca e tutto il mondo sia riconosciuto colpevole di fronte a Dio.</span> <span class="verse"><a name="20">20</a>Infatti in virtù delle opere della legge nessun uomo sarà giustificato davanti a lui, perché per mezzo della legge si ha solo la conoscenza del peccato.</span> <span class="verse"><a name="21">21</a>Ora invece, indipendentemente dalla legge, si è manifestata la giustizia di Dio, testimoniata dalla legge e dai profeti;</span> <span class="verse"><a name="22">22</a>giustizia di Dio per mezzo della fede in Gesù Cristo, per tutti quelli che credono. E non c'è distinzione:</span> <span class="verse"><a name="23">23</a>tutti hanno peccato e sono privi della gloria di Dio,</span> <span class="verse"><a name="24">24</a>ma sono giustificati gratuitamente per la sua grazia, in virtù della redenzione realizzata da Cristo Gesù.</span> <span class="verse"><a name="25">25</a>Dio lo ha prestabilito a servire come strumento di espiazione per mezzo della fede, nel suo sangue, al fine di manifestare la sua giustizia, dopo la tolleranza usata verso i peccati passati,</span> <span class="verse"><a name="26">26</a>nel tempo della divina pazienza. Egli manifesta la sua giustizia nel tempo presente, per essere giusto e giustificare chi ha fede in Gesù.</span> <span class="verse"><a name="27">27</a>Dove sta dunque il vanto? Esso è stato escluso! Da quale legge? Da quella delle opere? No, ma dalla legge della fede.</span> <span class="verse"><a name="28">28</a>Noi riteniamo infatti che l'uomo è giustificato per la fede indipendentemente dalle opere della legge.</span> <span class="verse"><a name="29">29</a>Forse Dio è Dio soltanto dei Giudei? Non lo è anche dei pagani? Certo, anche dei pagani!</span> <span class="verse"><a name="30">30</a>Poiché non c'è che un solo Dio, il quale giustificherà per la fede i circoncisi, e per mezzo della fede anche i non circoncisi.</span> <span class="verse"><a name="31">31</a>Togliamo dunque ogni valore alla legge mediante la fede? Nient'affatto, anzi confermiamo la legge.</span> </p></div</div></div></body></html>