<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/rom/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/rom">Romans</a> &gt <strong>Chapter 14</strong></div><p><span class="verse"><a name="1">1</a>Accogliete tra voi chi è debole nella fede, senza discuterne le esitazioni.</span> <span class="verse"><a name="2">2</a>Uno crede di poter mangiare di tutto, l'altro invece, che è debole, mangia solo legumi.</span> <span class="verse"><a name="3">3</a>Colui che mangia non disprezzi chi non mangia; chi non mangia, non giudichi male chi mangia, perché Dio lo ha accolto.</span> <span class="verse"><a name="4">4</a>Chi sei tu per giudicare un servo che non è tuo? Stia in piedi o cada, ciò riguarda il suo padrone; ma starà in piedi, perché il Signore ha il potere di farcelo stare.</span> <span class="verse"><a name="5">5</a>C'è chi distingue giorno da giorno, chi invece li giudica tutti uguali; ciascuno però cerchi di approfondire le sue convinzioni personali.</span> <span class="verse"><a name="6">6</a>Chi si preoccupa del giorno, se ne preoccupa per il Signore; chi mangia, mangia per il Signore, dal momento che rende grazie a Dio; anche chi non mangia, se ne astiene per il Signore e rende grazie a Dio.</span> <span class="verse"><a name="7">7</a>Nessuno di noi, infatti, vive per se stesso e nessuno muore per se stesso,</span> <span class="verse"><a name="8">8</a>perché se noi viviamo, viviamo per il Signore, se noi moriamo, moriamo per il Signore. Sia che viviamo, sia che moriamo, siamo dunque del Signore.</span> <span class="verse"><a name="9">9</a>Per questo infatti Cristo è morto ed è ritornato alla vita: per essere il Signore dei morti e dei vivi.</span> <span class="verse"><a name="10">10</a>Ma tu, perché giudichi il tuo fratello? E anche tu, perché disprezzi il tuo fratello? Tutti infatti ci presenteremo al tribunale di Dio,</span> <span class="verse"><a name="11">11</a>poiché sta scritto: ogni ginocchio si piegherà davanti a me e ogni lingua renderà gloria a Dio.</span> <span class="verse"><a name="12">12</a>Quindi ciascuno di noi renderà conto a Dio di se stesso.</span> <span class="verse"><a name="13">13</a>Cessiamo dunque di giudicarci gli uni gli altri; pensate invece a non esser causa di inciampo o di scandalo al fratello.</span> <span class="verse"><a name="14">14</a>Io so, e ne sono persuaso nel Signore Gesù, che nulla è immondo in se stesso; ma se uno ritiene qualcosa come immondo, per lui è immondo.</span> <span class="verse"><a name="15">15</a>Ora se per il tuo cibo il tuo fratello resta turbato, tu non ti comporti più secondo carità. Guardati perciò dal rovinare con il tuo cibo uno per il quale Cristo è morto!</span> <span class="verse"><a name="16">16</a>Non divenga motivo di biasimo il bene di cui godete!</span> <span class="verse"><a name="17">17</a>Il regno di Dio infatti non è questione di cibo o di bevanda, ma è giustizia, pace e gioia nello Spirito Santo:</span> <span class="verse"><a name="18">18</a>chi serve il Cristo in queste cose, è bene accetto a Dio e stimato dagli uomini.</span> <span class="verse"><a name="19">19</a>Diamoci dunque alle opere della pace e alla edificazione vicendevole.</span> <span class="verse"><a name="20">20</a>Non distruggere l'opera di Dio per una questione di cibo! Tutto è mondo, d'accordo; ma è male per un uomo mangiare dando scandalo.</span> <span class="verse"><a name="21">21</a>Perciò è bene non mangiare carne, né bere vino, né altra cosa per la quale il tuo fratello possa scandalizzarsi.</span> <span class="verse"><a name="22">22</a>La fede che possiedi, conservala per te stesso davanti a Dio. Beato chi non si condanna per ciò che egli approva.</span> <span class="verse"><a name="23">23</a>Ma chi è nel dubbio, mangiando si condanna, perché non agisce per fede; tutto quello, infatti, che non viene dalla fede è peccato.</span> </p></div</div></div></body></html>