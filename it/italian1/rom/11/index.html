<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/rom/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/rom">Romans</a> &gt <strong>Chapter 11</strong></div><p><span class="verse"><a name="1">1</a>Io domando dunque: Dio avrebbe forse ripudiato il suo popolo? Impossibile! Anch'io infatti sono Israelita, della discendenza di Abramo, della tribù di Beniamino.</span> <span class="verse"><a name="2">2</a>Dio non ha ripudiato il suo popolo, che egli ha scelto fin da principio. O non sapete forse ciò che dice la Scrittura, nel passo in cui Elia ricorre a Dio contro Israele?</span> <span class="verse"><a name="3">3</a>Signore, hanno ucciso i tuoi profeti, hanno rovesciato i tuoi altari e io sono rimasto solo e ora vogliono la mia vita.</span> <span class="verse"><a name="4">4</a>Cosa gli risponde però la voce divina? ginocchio davanti a Baal.</span> <span class="verse"><a name="5">5</a>Così anche al presente c'è un resto, conforme a un'elezione per grazia.</span> <span class="verse"><a name="6">6</a>E se lo è per grazia, non lo è per le opere; altrimenti la grazia non sarebbe più grazia.</span> <span class="verse"><a name="7">7</a>Che dire dunque? Israele non ha ottenuto quello che cercava; lo hanno ottenuto invece gli eletti; gli altri sono stati induriti,</span> <span class="verse"><a name="8">8</a>come sta scritto: occhi per non vedere e orecchi per non sentire, fino al giorno d'oggi.</span> <span class="verse"><a name="9">9</a>E Davide dice: e un inciampo e serva loro di giusto castigo!</span> <span class="verse"><a name="10">10</a>Siano oscurati i loro occhi sì da non vedere, e fà loro curvare la schiena per sempre!</span> <span class="verse"><a name="11">11</a>Ora io domando: Forse inciamparono per cadere per sempre? Certamente no. Ma a causa della loro caduta la salvezza è giunta ai pagani, per suscitare la loro gelosia.</span> <span class="verse"><a name="12">12</a>Se pertanto la loro caduta è stata ricchezza del mondo e il loro fallimento ricchezza dei pagani, che cosa non sarà la loro partecipazione totale!</span> <span class="verse"><a name="13">13</a>Pertanto, ecco che cosa dico a voi, Gentili: come apostolo dei Gentili, io faccio onore al mio ministero,</span> <span class="verse"><a name="14">14</a>nella speranza di suscitare la gelosia di quelli del mio sangue e di salvarne alcuni.</span> <span class="verse"><a name="15">15</a>Se infatti il loro rifiuto ha segnato la riconciliazione del mondo, quale potrà mai essere la loro riammissione, se non una risurrezione dai morti?</span> <span class="verse"><a name="16">16</a>Se le primizie sono sante, lo sarà anche tutta la pasta; se è santa la radice, lo saranno anche i rami.</span> <span class="verse"><a name="17">17</a>Se però alcuni rami sono stati tagliati e tu, essendo oleastro, sei stato innestato al loro posto, diventando così partecipe della radice e della linfa dell'olivo,</span> <span class="verse"><a name="18">18</a>non menar tanto vanto contro i rami! Se ti vuoi proprio vantare, sappi che non sei tu che porti la radice, ma è la radice che porta te.</span> <span class="verse"><a name="19">19</a>Dirai certamente: Ma i rami sono stati tagliati perché vi fossi innestato io!</span> <span class="verse"><a name="20">20</a>Bene; essi però sono stati tagliati a causa dell'infedeltà, mentre tu resti lì in ragione della fede. Non montare dunque in superbia, ma temi!</span> <span class="verse"><a name="21">21</a>Se infatti Dio non ha risparmiato quelli che erano rami naturali, tanto meno risparmierà te!</span> <span class="verse"><a name="22">22</a>Considera dunque la bontà e la severità di Dio: severità verso quelli che sono caduti; bontà di Dio invece verso di te, a condizione però che tu sia fedele a questa bontà. Altrimenti anche tu verrai reciso.</span> <span class="verse"><a name="23">23</a>Quanto a loro, se non persevereranno nell'infedeltà, saranno anch'essi innestati; Dio infatti ha la potenza di innestarli di nuovo!</span> <span class="verse"><a name="24">24</a>Se tu infatti sei stato reciso dall'oleastro che eri secondo la tua natura e contro natura sei stato innestato su un olivo buono, quanto più essi, che sono della medesima natura, potranno venire di nuovo innestati sul proprio olivo!</span> <span class="verse"><a name="25">25</a>Non voglio infatti che ignoriate, fratelli, questo mistero, perché non siate presuntuosi: l'indurimento di una parte di Israele è in atto fino a che saranno entrate tutte le genti.</span> <span class="verse"><a name="26">26</a>Allora tutto Israele sarà salvato come sta scritto: egli toglierà le empietà da Giacobbe.</span> <span class="verse"><a name="27">27</a>Sarà questa la mia alleanza con loro quando distruggerò i loro peccati.</span> <span class="verse"><a name="28">28</a>Quanto al vangelo, essi sono nemici, per vostro vantaggio; ma quanto alla elezione, sono amati, a causa dei padri,</span> <span class="verse"><a name="29">29</a>perché i doni e la chiamata di Dio sono irrevocabili!</span> <span class="verse"><a name="30">30</a>Come voi un tempo siete stati disobbedienti a Dio e ora avete ottenuto misericordia per la loro disobbedienza,</span> <span class="verse"><a name="31">31</a>così anch'essi ora sono diventati disobbedienti in vista della misericordia usata verso di voi, perché anch'essi ottengano misericordia.</span> <span class="verse"><a name="32">32</a>Dio infatti ha rinchiuso tutti nella disobbedienza, per usare a tutti misericordia!</span> <span class="verse"><a name="33">33</a>O profondità della ricchezza, della sapienza e della scienza di Dio! Quanto sono imperscrutabili i suoi giudizi e inaccessibili le sue vie!</span> <span class="verse"><a name="34">34</a>Infatti, chi mai ha potuto conoscere il pensiero del Signore? O chi mai è stato suo consigliere?</span> <span class="verse"><a name="35">35</a>O chi gli ha dato qualcosa per primo, sì che abbia a riceverne il contraccambio?</span> <span class="verse"><a name="36">36</a>Poiché da lui, grazie a lui e per lui sono tutte le cose. A lui la gloria nei secoli. Amen.</span> </p></div</div></div></body></html>