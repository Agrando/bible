<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/col/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/col">Colossians</a> &gt <strong>Chapter 3</strong></div><p><span class="verse"><a name="1">1</a>Se dunque siete risorti con Cristo, cercate le cose di lassù, dove si trova Cristo assiso alla destra di Dio;</span> <span class="verse"><a name="2">2</a>pensate alle cose di lassù, non a quelle della terra.</span> <span class="verse"><a name="3">3</a>Voi infatti siete morti e la vostra vita è ormai nascosta con Cristo in Dio!</span> <span class="verse"><a name="4">4</a>Quando si manifesterà Cristo, la vostra vita, allora anche voi sarete manifestati con lui nella gloria.</span> <span class="verse"><a name="5">5</a>Mortificate dunque quella parte di voi che appartiene alla terra: fornicazione, impurità, passioni, desideri cattivi e quella avarizia insaziabile che è idolatria,</span> <span class="verse"><a name="6">6</a>cose tutte che attirano l'ira di Dio su coloro che disobbediscono.</span> <span class="verse"><a name="7">7</a>Anche voi un tempo eravate così, quando la vostra vita era immersa in questi vizi.</span> <span class="verse"><a name="8">8</a>Ora invece deponete anche voi tutte queste cose: ira, passione, malizia, maldicenze e parole oscene dalla vostra bocca.</span> <span class="verse"><a name="9">9</a>Non mentitevi gli uni gli altri. Vi siete infatti spogliati dell'uomo vecchio con le sue azioni</span> <span class="verse"><a name="10">10</a>e avete rivestito il nuovo, che si rinnova, per una piena conoscenza, ad immagine del suo Creatore.</span> <span class="verse"><a name="11">11</a>Qui non c'è più Greco o Giudeo, circoncisione o incirconcisione, barbaro o Scita, schiavo o libero, ma Cristo è tutto in tutti.</span> <span class="verse"><a name="12">12</a>Rivestitevi dunque, come amati di Dio, santi e diletti, di sentimenti di misericordia, di bontà, di umiltà, di mansuetudine, di pazienza;</span> <span class="verse"><a name="13">13</a>sopportandovi a vicenda e perdonandovi scambievolmente, se qualcuno abbia di che lamentarsi nei riguardi degli altri. Come il Signore vi ha perdonato, così fate anche voi.</span> <span class="verse"><a name="14">14</a>Al di sopra di tutto poi vi sia la carità, che è il vincolo di perfezione.</span> <span class="verse"><a name="15">15</a>E la pace di Cristo regni nei vostri cuori, perché ad essa siete stati chiamati in un solo corpo. E siate riconoscenti!</span> <span class="verse"><a name="16">16</a>La parola di Cristo dimori tra voi abbondantemente; ammaestratevi e ammonitevi con ogni sapienza, cantando a Dio di cuore e con gratitudine salmi, inni e cantici spirituali.</span> <span class="verse"><a name="17">17</a>E tutto quello che fate in parole ed opere, tutto si compia nel nome del Signore Gesù, rendendo per mezzo di lui grazie a Dio Padre.</span> <span class="verse"><a name="18">18</a>Voi, mogli, state sottomesse ai mariti, come si conviene nel Signore.</span> <span class="verse"><a name="19">19</a>Voi, mariti, amate le vostre mogli e non inaspritevi con esse.</span> <span class="verse"><a name="20">20</a>Voi, figli, obbedite ai genitori in tutto; ciò è gradito al Signore.</span> <span class="verse"><a name="21">21</a>Voi, padri, non esasperate i vostri figli, perché non si scoraggino.</span> <span class="verse"><a name="22">22</a>Voi, servi, siate docili in tutto con i vostri padroni terreni; non servendo solo quando vi vedono, come si fa per piacere agli uomini, ma con cuore semplice e nel timore del Signore.</span> <span class="verse"><a name="23">23</a>Qualunque cosa facciate, fatela di cuore come per il Signore e non per gli uomini,</span> <span class="verse"><a name="24">24</a>sapendo che come ricompensa riceverete dal Signore l'eredità. Servite a Cristo Signore.</span> <span class="verse"><a name="25">25</a>Chi commette ingiustizia infatti subirà le conseguenze del torto commesso, e non v'è parzialità per nessuno.</span> </p></div</div></div></body></html>