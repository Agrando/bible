<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/eph/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/eph">Ephesians</a> &gt <strong>Chapter 6</strong></div><p><span class="verse"><a name="1">1</a>Figli, obbedite ai vostri genitori nel Signore, perché questo è giusto.</span> <span class="verse"><a name="2">2</a>Onora tuo padre e tua madre: è questo il primo comandamento associato a una promessa:</span> <span class="verse"><a name="3">3</a>perché tu sia felice e goda di una vita lunga sopra la terra.</span> <span class="verse"><a name="4">4</a>E voi, padri, non inasprite i vostri figli, ma allevateli nell'educazione e nella disciplina del Signore.</span> <span class="verse"><a name="5">5</a>Schiavi, obbedite ai vostri padroni secondo la carne con timore e tremore, con semplicità di spirito, come a Cristo,</span> <span class="verse"><a name="6">6</a>e non servendo per essere visti, come per piacere agli uomini, ma come servi di Cristo, compiendo la volontà di Dio di cuore,</span> <span class="verse"><a name="7">7</a>prestando servizio di buona voglia come al Signore e non come a uomini.</span> <span class="verse"><a name="8">8</a>Voi sapete infatti che ciascuno, sia schiavo sia libero, riceverà dal Signore secondo quello che avrà fatto di bene.</span> <span class="verse"><a name="9">9</a>Anche voi, padroni, comportatevi allo stesso modo verso di loro, mettendo da parte le minacce, sapendo che per loro come per voi c'è un solo Signore nel cielo, e che non v'è preferenza di persone presso di lui.</span> <span class="verse"><a name="10">10</a>Per il resto, attingete forza nel Signore e nel vigore della sua potenza.</span> <span class="verse"><a name="11">11</a>Rivestitevi dell'armatura di Dio, per poter resistere alle insidie del diavolo.</span> <span class="verse"><a name="12">12</a>La nostra battaglia infatti non è contro creature fatte di sangue e di carne, ma contro i Principati e le Potestà, contro i dominatori di questo mondo di tenebra, contro gli spiriti del male che abitano nelle regioni celesti.</span> <span class="verse"><a name="13">13</a>Prendete perciò l'armatura di Dio, perché possiate resistere nel giorno malvagio e restare in piedi dopo aver superato tutte le prove.</span> <span class="verse"><a name="14">14</a>State dunque ben fermi, cinti i fianchi con la verità, rivestiti con la corazza della giustizia,</span> <span class="verse"><a name="15">15</a>e avendo come calzatura ai piedi lo zelo per propagare il vangelo della pace.</span> <span class="verse"><a name="16">16</a>Tenete sempre in mano lo scudo della fede, con il quale potrete spegnere tutti i dardi infuocati del maligno;</span> <span class="verse"><a name="17">17</a>prendete anche l'elmo della salvezza e la spada dello Spirito, cioè la parola di Dio.</span> <span class="verse"><a name="18">18</a>Pregate inoltre incessantemente con ogni sorta di preghiere e di suppliche nello Spirito, vigilando a questo scopo con ogni perseveranza e pregando per tutti i santi,</span> <span class="verse"><a name="19">19</a>e anche per me, perché quando apro la bocca mi sia data una parola franca, per far conoscere il mistero del vangelo,</span> <span class="verse"><a name="20">20</a>del quale sono ambasciatore in catene, e io possa annunziarlo con franchezza come è mio dovere.</span> <span class="verse"><a name="21">21</a>Desidero che anche voi sappiate come sto e ciò che faccio; di tutto vi informerà Tìchico, fratello carissimo e fedele ministro nel Signore.</span> <span class="verse"><a name="22">22</a>Ve lo mando proprio allo scopo di farvi conoscere mie notizie e per confortare i vostri cuori.</span> <span class="verse"><a name="23">23</a>Pace ai fratelli, e carità e fede da parte di Dio Padre e del Signore Gesù Cristo.</span> <span class="verse"><a name="24">24</a>La grazia sia con tutti quelli che amano il Signore nostro Gesù Cristo, con amore incorruttibile.</span> </p></div</div></div></body></html>