<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/2chr/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/2chr">2 Chronicles</a> &gt <strong>Chapter 18</strong></div><p><span class="verse"><a name="1">1</a>Giòsafat, che aveva ricchezza e gloria in abbondanza, si imparentò con Acab.</span> <span class="verse"><a name="2">2</a>Dopo alcuni anni scese da Acab in Samaria e Acab uccise per lui e per la gente del suo seguito pecore e buoi in quantità e lo persuase ad attaccare con lui Ramot di Gàlaad.</span> <span class="verse"><a name="3">3</a>Acab re di Israele disse a Giòsafat re di Giuda: Vuoi venire con me contro Ramot di Gàlaad?. Gli rispose: Conta su di me come su di te, sul mio popolo come sul tuo; sarò con te in battaglia.</span> <span class="verse"><a name="4">4</a>Allora Giòsafat disse al re di Israele: Consulta oggi stesso l'oracolo del Signore.</span> <span class="verse"><a name="5">5</a>Il re di Israele radunò i profeti, quattrocento circa, e domandò loro: Devo marciare contro Ramot di Gàlaad o devo rinunziarvi?. Gli risposero: Attacca; Dio la metterà nelle mani del re.</span> <span class="verse"><a name="6">6</a>Giòsafat disse: Non c'è qui nessun profeta del Signore da consultare?.</span> <span class="verse"><a name="7">7</a>Il re di Israele rispose a Giòsafat: Ci sarebbe un uomo con cui consultare il Signore, ma io lo detesto perché non mi predice il bene ma sempre il male. Si tratta di Michea figlio di Imla. Giòsafat disse: Il re mio signore non parli così.</span> <span class="verse"><a name="8">8</a>Il re di Israele, chiamato un consigliere, gli ordinò: Convoca subito Michea figlio di Imla!.</span> <span class="verse"><a name="9">9</a>Il re di Israele e Giòsafat re di Giuda, seduti ognuno sul suo trono, vestiti dei loro mantelli sedevano nell'aia di fronte alla porta di Samaria e tutti i profeti predicevano davanti a loro.</span> <span class="verse"><a name="10">10</a>Sedecia, figlio di Chenaana, che si era fatto corna di ferro, affermava: Così dice il Signore: Con queste cozzerai contro gli Aramei sino ad annientarli.</span> <span class="verse"><a name="11">11</a>Tutti i profeti predicevano allo stesso modo: Assali Ramot di Gàlaad, avrai successo; il Signore la metterà nelle mani del re.</span> <span class="verse"><a name="12">12</a>Il messaggero, che era andato a chiamare Michea, gli disse: Ecco le parole dei profeti sono concordi nel predire il successo del re; ora la tua parola sia identica alle loro; predici il successo.</span> <span class="verse"><a name="13">13</a>Michea rispose: Per la vita del Signore, io annunzierò solo quanto mi dirà il mio Dio.</span> <span class="verse"><a name="14">14</a>Si presentò al re, che gli domandò: Michea, dobbiamo marciare contro Ramot di Gàlaad oppure dobbiamo rinunziarvi?. Quegli rispose: Attaccatela, avrete successo; i suoi abitanti saranno messi nelle vostre mani.</span> <span class="verse"><a name="15">15</a>Il re gli disse: Quante volte ti devo scongiurare di non dirmi altro che la verità in nome del Signore?.</span> <span class="verse"><a name="16">16</a>Allora egli disse: vagare sui monti come pecore senza pastore. Il Signore dice: Non hanno padroni; ognuno torni a casa in pace!.</span> <span class="verse"><a name="17">17</a>Il re di Israele disse a Giòsafat: Non te l'avevo forse detto che non mi avrebbe predetto nulla di buono, ma solo il male?.</span> <span class="verse"><a name="18">18</a>Michea disse: Pertanto, ascoltate la parola del Signore. Io ho visto il Signore seduto sul trono; tutto l'esercito celeste stava alla sua destra e alla sua sinistra.</span> <span class="verse"><a name="19">19</a>Il Signore domandò: Chi ingannerà Acab re di Israele, perché marci contro Ramot di Gàlaad e vi perisca? Chi rispose in un modo e chi in un altro.</span> <span class="verse"><a name="20">20</a>Si fece avanti uno spirito che - presentatosi al Signore - disse: Io lo ingannerò. Il Signore gli domandò: Come?</span> <span class="verse"><a name="21">21</a>Rispose: Andrò e diventerò uno spirito di menzogna sulla bocca di tutti i suoi profeti. Quegli disse: Lo ingannerai; certo riuscirai; và e fà così.</span> <span class="verse"><a name="22">22</a>Ecco, dunque, il Signore ha messo uno spirito di menzogna nella bocca di tutti questi tuoi profeti, ma il Signore a tuo riguardo preannunzia una sciagura.</span> <span class="verse"><a name="23">23</a>Allora Sedecia figlio di Chenaana si avvicinò e percosse Michea sulla guancia dicendo: Per quale via lo spirito del Signore è passato da me per venire a parlare in te?.</span> <span class="verse"><a name="24">24</a>Michea rispose: Ecco lo vedrai quando passerai di stanza in stanza per nasconderti.</span> <span class="verse"><a name="25">25</a>Il re di Israele disse: Prendete Michea e conducetelo ad Amon capo della città e a Ioas figlio del re.</span> <span class="verse"><a name="26">26</a>Riferite loro: Il re ordina: Mettetelo in prigione e mantenetelo con il minimo di pane e di acqua finché tornerò in pace.</span> <span class="verse"><a name="27">27</a>Michea disse: Se tu tornerai in pace, il Signore non ha parlato per mezzo mio.</span> <span class="verse"><a name="28">28</a>Il re di Israele e Giòsafat re di Giuda marciarono su Ramot di Gàlaad.</span> <span class="verse"><a name="29">29</a>Il re di Israele disse a Giòsafat: Io mi travestirò per andare in battaglia. Tu resta con i tuoi abiti. Il re di Israele si travestì ed entrarono in battaglia.</span> <span class="verse"><a name="30">30</a>Il re di Aram aveva ordinato ai suoi capi dei carri: Non combattete contro nessuno, piccolo o grande, ma unicamente contro il re di Israele!.</span> <span class="verse"><a name="31">31</a>Quando i capi dei carri videro Giòsafat dissero: E' il re di Israele!. Lo circondarono per assalirlo; Giòsafat gridò e il Signore gli venne in aiuto e Dio li allontanò dalla sua persona.</span> <span class="verse"><a name="32">32</a>Quando si accorsero che non era il re di Israele, i capi dei carri si allontanarono da lui.</span> <span class="verse"><a name="33">33</a>Ma uno, teso a caso l'arco, colpì il re di Israele fra le maglie dell'armatura e la corazza. Il re disse al suo cocchiere: Gira, portami fuori dalla mischia, perché sono ferito.</span> <span class="verse"><a name="34">34</a>La battaglia infuriò per tutto quel giorno; il re di Israele stette sul carro di fronte agli Aramei sino alla sera e morì al tramonto del sole.</span> </p></div</div></div></body></html>