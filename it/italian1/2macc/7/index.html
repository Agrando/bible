<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/2macc/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/2macc">2 Maccabees</a> &gt <strong>Chapter 7</strong></div><p><span class="verse"><a name="1">1</a>Nell'anno centocinquantuno Demetrio, figlio di Selèuco, evase da Roma e sbarcò con pochi uomini in una città della costa e là si proclamò re.</span> <span class="verse"><a name="2">2</a>Quando rientrò nella reggia dei suoi padri, l'esercito catturò Antioco e Lisia per consegnarglieli.</span> <span class="verse"><a name="3">3</a>Informato della cosa, disse: Non mostratemi la loro faccia.</span> <span class="verse"><a name="4">4</a>Perciò i soldati li uccisero e Demetrio sedette sul trono del suo regno.</span> <span class="verse"><a name="5">5</a>Allora andarono da lui tutti gli uomini perfidi ed empi d'Israele, guidati da Alcimo che aspirava al sommo sacerdozio.</span> <span class="verse"><a name="6">6</a>Essi accusarono il popolo davanti al re dicendo: Giuda con i suoi fratelli ha sterminato tutti i tuoi amici e ci ha strappato dal nostro paese.</span> <span class="verse"><a name="7">7</a>Ora manda un uomo fidato, che venga e prenda visione della rovina generale da quello procurata a noi e ai domini del re e provveda a punire quella famiglia e tutti i suoi sostenitori.</span> <span class="verse"><a name="8">8</a>Il re designò Bàcchide, uno degli amici del re, preposto alla regione dell'Oltrefiume, potente nel regno e fedele al re,</span> <span class="verse"><a name="9">9</a>e lo inviò con l'empio Alcimo; attribuì a questi il sommo sacerdozio e gli diede ordine di far vendetta contro gli Israeliti.</span> <span class="verse"><a name="10">10</a>Così partirono e giunsero in Giudea con forze numerose. Bàcchide mandò messaggeri a Giuda e ai suoi fratelli per portare con inganno parole di pace.</span> <span class="verse"><a name="11">11</a>Ma essi non credettero alle sue parole: avevano infatti saputo che era giunto con un forte esercito.</span> <span class="verse"><a name="12">12</a>Si radunò tuttavia presso Alcimo e Bàcchide un gruppo di scribi per chiedere il riconoscimento dei diritti.</span> <span class="verse"><a name="13">13</a>Gli Asidei furono i primi tra gli Israeliti a chieder loro la pace.</span> <span class="verse"><a name="14">14</a>Dicevano infatti: Un uomo della stirpe di Aronne è venuto con i soldati, non ci farà certo del male.</span> <span class="verse"><a name="15">15</a>Egli usò con loro parole di pace e giurò loro: Non faremo alcun male né a voi né ai vostri amici.</span> <span class="verse"><a name="16">16</a>E quelli credettero. Ma egli prese sessanta di loro e li uccise in un sol giorno, proprio secondo la parola che sta scritta:</span> <span class="verse"><a name="17">17</a>Le carni dei tuoi santi e il loro sangue hanno sparso intorno a Gerusalemme e nessuno li seppelliva.</span> <span class="verse"><a name="18">18</a>Allora la paura e il terrore si sparsero per tutto il popolo, perché tutti dicevano: Non c'è in loro verità né giustizia, perché hanno trasgredito l'alleanza e il giuramento prestato.</span> <span class="verse"><a name="19">19</a>Bàcchide levò il campo da Gerusalemme e si accampò in Bet-Zait; mandò ad arrestare molti degli uomini che erano passati dalla sua parte e alcuni del popolo e li fece uccidere e gettare nel pozzo grande.</span> <span class="verse"><a name="20">20</a>Affidò il paese ad Alcimo e gli lasciò soldati che lo sostenessero; quindi Bàcchide fece ritorno dal re.</span> <span class="verse"><a name="21">21</a>Alcimo rivendicava con le armi il sommo sacerdozio;</span> <span class="verse"><a name="22">22</a>tutti i perturbatori del popolo si unirono a lui, si impadronirono della Giudea e procurarono grandi sventure a Israele.</span> <span class="verse"><a name="23">23</a>Giuda vide tutti i mali che facevano Alcimo e i suoi fautori agli Israeliti peggio dei pagani,</span> <span class="verse"><a name="24">24</a>uscì allora nelle regioni intorno alla Giudea, fece vendetta degli uomini che avevano disertato e impedì loro di far scorrerie nella regione.</span> <span class="verse"><a name="25">25</a>Quando Alcimo vide che Giuda e i suoi si erano rinforzati e che non avrebbe potuto resister loro, ritornò presso il re e mosse contro di loro accuse di misfatti.</span> <span class="verse"><a name="26">26</a>Allora il re mandò Nicànore, uno dei suoi capi più illustri, che aveva odio e inimicizia per Israele e gli ordinò di sterminare il popolo.</span> <span class="verse"><a name="27">27</a>Nicànore venne in Gerusalemme con truppe ingenti e mandò messaggeri a Giuda e ai suoi fratelli con inganno a far queste proposte di pace:</span> <span class="verse"><a name="28">28</a>Non ci sia battaglia tra me e voi. Verrò con pochi uomini per incontrarmi pacificamente.</span> <span class="verse"><a name="29">29</a>Venne da Giuda e si salutarono a vicenda con segni di pace: ma i nemici stavano pronti per metter le mani su Giuda.</span> <span class="verse"><a name="30">30</a>Giuda fu informato che quello era venuto da lui con inganno, ed ebbe timore di lui e non volle più vedere la sua faccia.</span> <span class="verse"><a name="31">31</a>Nicànore si accorse che il suo piano era stato scoperto e uscì all'attacco contro Giuda verso Cafarsalama.</span> <span class="verse"><a name="32">32</a>Caddero dalla parte di Nicànore circa cinquecento uomini; gli altri ripararono nella città di Davide.</span> <span class="verse"><a name="33">33</a>Dopo questi fatti Nicànore salì al monte Sion e gli vennero incontro dal santuario alcuni sacerdoti e anziani del popolo per salutarlo con espressioni di pace e mostrargli l'olocausto offerto per il re.</span> <span class="verse"><a name="34">34</a>Ma egli li schernì, li derise, anzi li contaminò e parlò con arroganza;</span> <span class="verse"><a name="35">35</a>giurò incollerito: Se non sarà consegnato subito Giuda e il suo esercito nelle mie mani, vi assicuro che quando tornerò a guerra finita, darò alle fiamme questo tempio e se ne andò tutto furioso.</span> <span class="verse"><a name="36">36</a>I sacerdoti rientrarono e stando davanti all'altare e al tempio dissero tra il pianto:</span> <span class="verse"><a name="37">37</a>Tu hai scelto questo tempio perché su di esso fosse invocato il tuo nome e fosse casa di orazione e di supplica per il tuo popolo.</span> <span class="verse"><a name="38">38</a>Fà vendetta di questo uomo e delle sue schiere; siano trafitti di spada. Ricòrdati delle loro bestemmie: non lasciarli sopravvivere.</span> <span class="verse"><a name="39">39</a>Nicànore uscì da Gerusalemme, si accampò a Bet-Coròn e gli andò incontro l'esercito della Siria.</span> <span class="verse"><a name="40">40</a>Giuda pose il campo in Adasa con tremila uomini e pregò:</span> <span class="verse"><a name="41">41</a>Quando gli ufficiali del re assiro dissero bestemmie, venne il tuo angelo e ne abbattè centottantacinquemila:</span> <span class="verse"><a name="42">42</a>abbatti allo stesso modo questo esercito davanti a noi oggi; sappiano tutti gli altri che egli ha parlato empiamente contro il tuo santuario e tu giudicalo secondo le sue empietà.</span> <span class="verse"><a name="43">43</a>Si scontrarono gli eserciti in combattimento il tredici del mese di Adar e fu sconfitto l'esercito di Nicànore, anzi egli cadde in battaglia per primo.</span> <span class="verse"><a name="44">44</a>Quando i suoi soldati videro che Nicànore era caduto, gettarono le armi e fuggirono.</span> <span class="verse"><a name="45">45</a>Li inseguirono per una giornata di cammino da Adasa fino a Ghezer e suonavano le trombe dietro a loro per dare l'allarme.</span> <span class="verse"><a name="46">46</a>Uscirono allora uomini da tutti i villaggi della Giudea all'intorno e li accerchiarono; essi si voltavano gli uni contro gli altri e caddero tutti di spada: non ne rimase neppure uno.</span> <span class="verse"><a name="47">47</a>I Giudei presero le spoglie e il bottino, mozzarono la testa di Nicànore e la destra, che aveva steso con superbia, e le portarono e le esposero in Gerusalemme.</span> <span class="verse"><a name="48">48</a>Il popolo fece gran festa e passò quel giorno come giornata di gioia straordinaria.</span> <span class="verse"><a name="49">49</a>Stabilirono di celebrare ogni anno questo giorno il tredici di Adar.</span> <span class="verse"><a name="50">50</a>Così la Giudea ebbe quiete per un po' di tempo.</span> </p></div</div></div></body></html>