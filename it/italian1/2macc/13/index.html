<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/2macc/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/2macc">2 Maccabees</a> &gt <strong>Chapter 13</strong></div><p><span class="verse"><a name="1">1</a>Simone seppe che Trifone stava radunando un numeroso esercito per venire in Giudea a schiacciarla;</span> <span class="verse"><a name="2">2</a>vide che il popolo era tremante e impaurito, andò a Gerusalemme e radunò il popolo;</span> <span class="verse"><a name="3">3</a>li confortò e disse loro: Voi sapete bene quanto io e i miei fratelli e la casa di mio padre abbiamo fatto per le leggi e per il santuario e le guerre e le difficoltà che abbiamo sostenute.</span> <span class="verse"><a name="4">4</a>Per questa causa sono morti i miei fratelli, tutti per la causa di Israele, e sono restato io solo.</span> <span class="verse"><a name="5">5</a>Ebbene, mai risparmierò la vita di fronte a qualunque tribolazione: perché io non sono più importante dei miei fratelli.</span> <span class="verse"><a name="6">6</a>Anzi io difenderò il mio popolo e il santuario e le vostre mogli e i figli vostri, poiché si sono radunati tutti i pagani per sterminarci, spinti dall'odio.</span> <span class="verse"><a name="7">7</a>Lo spirito del popolo si infiammò all'udire queste parole;</span> <span class="verse"><a name="8">8</a>perciò risposero gridando a gran voce: Tu sei il nostro condottiero al posto di Giuda e di Giònata tuo fratello;</span> <span class="verse"><a name="9">9</a>combatti la nostra guerra e quanto ci comanderai noi faremo.</span> <span class="verse"><a name="10">10</a>Egli allora radunò tutti gli uomini atti alle armi e accelerò il completamento delle mura di Gerusalemme e le fortificò tutt'attorno.</span> <span class="verse"><a name="11">11</a>Poi inviò Giònata figlio di Assalonne con un forte esercito a Giaffa; egli ne scacciò gli occupanti e rimase là sul posto.</span> <span class="verse"><a name="12">12</a>Intanto Trifone si mosse da Tolemàide con ingenti forze per venire in Giudea e aveva con sé Giònata come prigioniero.</span> <span class="verse"><a name="13">13</a>Simone a sua volta si accampò in Adida di fronte alla pianura.</span> <span class="verse"><a name="14">14</a>Trifone venne a sapere che Simone era succeduto a Giònata suo fratello e che si accingeva a muovergli guerra, perciò mandò messaggeri a proporgli:</span> <span class="verse"><a name="15">15</a>Giònata tuo fratello lo tratteniamo a causa del denaro che doveva all'erario del re per gli affari che amministrava.</span> <span class="verse"><a name="16">16</a>Ora, mandaci cento talenti d'argento e due dei suoi figli in ostaggio, perché una volta liberato non si allontani per ribellarsi a noi. Con questo lo rimetteremo in libertà.</span> <span class="verse"><a name="17">17</a>Simone si rese conto che gli parlavano con inganno, ma mandò ugualmente a prendere l'argento e i figli, per non attirarsi forte inimicizia da parte del popolo,</span> <span class="verse"><a name="18">18</a>che poteva commentare: E' perito perché non gli hai mandato l'argento né i figli.</span> <span class="verse"><a name="19">19</a>Perciò gli mandò i cento talenti e i figli; ma quegli non mantenne la parola e non liberò Giònata.</span> <span class="verse"><a name="20">20</a>Fatto questo, Trifone si mosse per entrare nel paese e devastarlo, girando per la via che conduce ad Adòra. Ma Simone con le sue truppe ne seguiva le mosse puntando su tutti i luoghi dove quegli si dirigeva.</span> <span class="verse"><a name="21">21</a>Quelli dell'Acra intanto inviarono messaggeri a Trifone sollecitandolo a venire da loro attraverso il deserto e a inviare loro vettovaglie.</span> <span class="verse"><a name="22">22</a>Trifone allestì tutta la sua cavalleria per andare, ma in quella notte cadde neve abbondantissima, e così a causa della neve non potè andare. Perciò si mosse e andò in Gàlaad.</span> <span class="verse"><a name="23">23</a>Quando fu vicino a Bascama, uccise Giònata e lo seppellì sul posto.</span> <span class="verse"><a name="24">24</a>Poi tornò e partì per la sua regione.</span> <span class="verse"><a name="25">25</a>Simone mandò a prendere le ossa di Giònata suo fratello e lo seppellì in Modin, città dei suoi padri.</span> <span class="verse"><a name="26">26</a>Tutto Israele lo pianse con un grande lamento e fece lutto su di lui per molti giorni.</span> <span class="verse"><a name="27">27</a>Simone sopraelevò il sepolcro del padre e dei fratelli e lo pose bene in vista con pietre levigate, dietro e davanti.</span> <span class="verse"><a name="28">28</a>Poi dispose sette piramidi, l'una di fronte all'altra, per il padre, per la madre e per i quattro fratelli.</span> <span class="verse"><a name="29">29</a>Le completò con una struttura architettonica, ponendovi attorno grandi colonne; pose sulle colonne trofei di armi a perenne memoria e presso i trofei navi scolpite che si potessero osservare da quanti erano in navigazione sul mare.</span> <span class="verse"><a name="30">30</a>Tale è il mausoleo che eresse in Modin e che esiste ancora.</span> <span class="verse"><a name="31">31</a>Trifone agiva con perfidia verso Antioco, il re ancora giovinetto, finché lo uccise</span> <span class="verse"><a name="32">32</a>e si fece re al suo posto, si mise in capo la corona dell'Asia e procurò grandi rovine al paese.</span> <span class="verse"><a name="33">33</a>Simone intanto completò le fortezze della Giudea, le cinse di torri elevate e di mura solide con portoni e sbarre e rifornì le fortezze di viveri.</span> <span class="verse"><a name="34">34</a>Poi Simone scelse uomini adatti e li inviò al re Demetrio per ottenere esoneri al paese; perché tutti gli atti di Trifone erano state rapine.</span> <span class="verse"><a name="35">35</a>Il re Demetrio lo assicurò in questo senso, poi gli rispose per iscritto inviandogli la seguente lettera:</span> <span class="verse"><a name="36">36</a>Il re Demetrio a Simone sommo sacerdote e amico del re, agli anziani e al popolo dei Giudei salute.</span> <span class="verse"><a name="37">37</a>Abbiamo ricevuto la corona d'oro e la palma che ci avete inviata e siamo pronti a concludere con voi una pace solenne e a scrivere ai sovrintendenti agli affari di concedervi le esenzioni;</span> <span class="verse"><a name="38">38</a>quanto stabilimmo con voi resta stabilito e le fortezze che avete costruite restino di vostra proprietà.</span> <span class="verse"><a name="39">39</a>Vi condoniamo le mancanze e le colpe fino ad oggi e la corona che ci dovete; se altro si riscuoteva in Gerusalemme, non sia più riscosso.</span> <span class="verse"><a name="40">40</a>Se alcuni di voi sono atti ad essere iscritti al seguito della nostra persona, siano iscritti e regni la pace tra di noi.</span> <span class="verse"><a name="41">41</a>Nell'anno centosettanta fu tolto il giogo dei pagani da Israele</span> <span class="verse"><a name="42">42</a>e il popolo cominciò a scrivere negli atti pubblici e nei contratti: Anno primo di Simone il grande, sommo sacerdote, stratega e capo dei Giudei.</span> <span class="verse"><a name="43">43</a>In quel tempo Simone pose il campo contro Ghezer, la circondò di accampamenti, fece allestire una torre mobile, la spinse contro la città e abbattè una torre impadronendosene.</span> <span class="verse"><a name="44">44</a>I soldati della torre mobile si lanciarono nella città e si produsse in città un grande trambusto.</span> <span class="verse"><a name="45">45</a>I cittadini salirono sulle mura insieme con le mogli e i bambini, con le vesti stracciate, e supplicarono a gran voce per indurre Simone a dar loro la destra</span> <span class="verse"><a name="46">46</a>e dissero: Non trattarci secondo le nostre iniquità, ma secondo la tua clemenza.</span> <span class="verse"><a name="47">47</a>Simone venne a patti con loro e non combattè oltre contro di loro; ma li scacciò dalla città, purificò le case nelle quali c'erano idoli, e così entrò in città con canti di lode e di ringraziamento.</span> <span class="verse"><a name="48">48</a>Egli eliminò da essa ogni contaminazione e vi stabilì uomini che fossero osservanti della legge; poi la fortificò e costruì in essa la propria dimora.</span> <span class="verse"><a name="49">49</a>Ora quelli dell'Acra in Gerusalemme, messi nell'impossibilità di uscire e venire nel paese a comprare e vendere, erano terribilmente affamati e buon numero di essi moriva di fame.</span> <span class="verse"><a name="50">50</a>Allora fecero giungere il loro grido a Simone, perché desse loro la destra, e Simone la diede; così li sloggiò di là e purificò l'Acra da tutte le contaminazioni.</span> <span class="verse"><a name="51">51</a>Fecero ingresso in quel luogo il ventitrè del secondo mese dell'anno centosettantuno, con canti di lode e con palme, con suoni di cetre, cembali e arpe e con inni e canti, perché era stato eliminato un grande nemico da Israele.</span> <span class="verse"><a name="52">52</a>Simone stabilì di celebrare ogni anno questo giorno di festa. Intanto completò la fortificazione del monte del tempio lungo l'Acra; qui abitò con i suoi.</span> <span class="verse"><a name="53">53</a>Vedendo poi che suo figlio Giovanni era ormai uomo, Simone lo fece capo di tutte le milizie e questi pose la sua residenza in Ghezer.</span> </p></div</div></div></body></html>