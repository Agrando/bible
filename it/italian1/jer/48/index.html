<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/jer/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/jer">Jeremiah</a> &gt <strong>Chapter 48</strong></div><p><span class="verse"><a name="1">1</a>Su Moab.  Così dice il Signore degli eserciti,  Dio di Israele:  Guai a Nebo poiché è devastata,  piena di vergogna e catturata è Kiriatàim;  sente vergogna, è abbattuta la roccaforte.</span> <span class="verse"><a name="2">2</a>Non esiste più la fama di Moab;  in Chesbòn tramano contro di essa:  Venite ed eliminiamola dalle nazioni.  Anche tu, Madmèn, sarai demolita,  la spada ti inseguirà.</span> <span class="verse"><a name="3">3</a>Una voce, un grido da Coronàim:  Devastazione e rovina grande!</span> <span class="verse"><a name="4">4</a>Abbattuto è Moab,  le grida si fanno sentire fino in Zoar.</span> <span class="verse"><a name="5">5</a>Su per la salita di Luchìt vanno piangendo,  giù per la discesa di Coronàim  si ode un grido di disfatta.</span> <span class="verse"><a name="6">6</a>Fuggite, salvate la vostra vita!  Siate come l'asino selvatico nel deserto.</span> <span class="verse"><a name="7">7</a>Poiché hai posto la fiducia  nelle tue fortezze e nei tuoi tesori,  anche tu sarai preso e Camos andrà in esilio  insieme con i suoi sacerdoti e con i suoi capi.</span> <span class="verse"><a name="8">8</a>Il devastatore verrà contro ogni città;  nessuna città potrà scampare.  Sarà devastata la valle e la pianura desolata,  come dice il Signore.</span> <span class="verse"><a name="9">9</a>Date ali a Moab,  perché dovrà prendere il volo.  Le sue città diventeranno un deserto,  perché non vi sarà alcun abitante.</span> <span class="verse"><a name="10">10</a>Maledetto chi compie fiaccamente l'opera del Signore,  maledetto chi trattiene la spada dal sangue!</span> <span class="verse"><a name="11">11</a>Moab era tranquillo fin dalla giovinezza,  riposava come vino sulla sua feccia,  non è stato travasato di botte in botte,  né è mai andato in esilio;  per questo gli è rimasto il suo sapore,  il suo profumo non si è alterato.</span> <span class="verse"><a name="12">12</a>Per questo, ecco, giorni verranno  - dice il Signore -  nei quali gli manderò travasatori a travasarlo,  vuoteranno le sue botti  e frantumeranno i suoi otri.</span> <span class="verse"><a name="13">13</a>Moab si vergognerà di Camos come la casa di Israele si è vergognata di Betel, oggetto della sua fiducia.</span> <span class="verse"><a name="14">14</a>Come potete dire:  Noi siamo uomini prodi  e uomini valorosi per la battaglia?</span> <span class="verse"><a name="15">15</a>Il devastatore di Moab sale contro di lui,  i suoi giovani migliori scendono al macello -  dice il re il cui nome è Signore degli eserciti.</span> <span class="verse"><a name="16">16</a>E' vicina la rovina di Moab,  la sua sventura avanza in gran fretta.</span> <span class="verse"><a name="17">17</a>Compiangetelo, voi tutti suoi vicini  e tutti voi che conoscete il suo nome;  dite: Come si è spezzata la verga robusta,  quello scettro magnifico?</span> <span class="verse"><a name="18">18</a>Scendi dalla tua gloria, siedi sull'arido suolo,  o popolo che abiti a Dibon;  poiché il devastatore di Moab è salito contro di te,  egli ha distrutto le tue fortezze.</span> <span class="verse"><a name="19">19</a>Stà sulla strada e osserva,  tu che abiti in Aroer.  Interroga il fuggiasco e lo scampato,  domanda: Che cosa è successo?</span> <span class="verse"><a name="20">20</a>Moab prova vergogna, è in rovina;  urlate, gridate,  annunziate sull'Arnon  che Moab è devastato.</span> <span class="verse"><a name="21">21</a>E' arrivato il giudizio per la regione dell'altipiano, per Colòn, per Iaaz e per Mefàat,</span> <span class="verse"><a name="22">22</a>per Dibon, per Nebo e per Bet-Diblatàim,</span> <span class="verse"><a name="23">23</a>per Kiriatàim, per Bet-Gamùl e per Bet-Meòn,</span> <span class="verse"><a name="24">24</a>per Kiriòt e per Bozra, per tutte le città della regione di Moab, lontane e vicine.</span> <span class="verse"><a name="25">25</a>E' infranta la potenza di Moab  ed è rotto il suo braccio.</span> <span class="verse"><a name="26">26</a>Inebriatelo, perché si è levato contro il Signore, e Moab si rotolerà nel vomito e anch'esso diventerà oggetto di scherno.</span> <span class="verse"><a name="27">27</a>Non è stato forse Israele per te oggetto di scherno? Fu questi forse sorpreso fra i ladri, dato che quando parli di lui scuoti sempre la testa?</span> <span class="verse"><a name="28">28</a>Abbandonate le città e abitate nelle rupi,  abitanti di Moab,  siate come la colomba che fa il nido  nelle pareti d'una gola profonda.</span> <span class="verse"><a name="29">29</a>Abbiamo udito l'orgoglio di Moab,  il grande orgoglioso,  la sua superbia, il suo orgoglio, la sua alterigia,  l'altezzosità del suo cuore.</span> <span class="verse"><a name="30">30</a>Conosco bene la sua tracotanza - dice il Signore - l'inconsistenza delle sue chiacchiere, le sue opere vane.</span> <span class="verse"><a name="31">31</a>Per questo alzo un lamento su Moab, grido per tutto Moab, gemo per gli uomini di Kir-Cheres.</span> <span class="verse"><a name="32">32</a>Io piango per te come per Iazèr,  o vigna di Sibma!  I tuoi tralci arrivavano al mare,  giungevano fino a Iazèr.  Sulle tue frutta e sulla tua vendemmia  è piombato il devastatore.</span> <span class="verse"><a name="33">33</a>Sono scomparse la gioia e l'allegria  dai frutteti e dalla regione di Moab.  E' sparito il vino nei tini,  non pigia più il pigiatore,  il canto di gioia non è più canto di gioia.</span> <span class="verse"><a name="34">34</a>Delle grida di Chesbòn e di Elealè si diffonde l'eco fino a Iacaz; da Zoar si odono grida fino a Coronàim e a Eglat-Selisià, poiché le acque di Nimrìm son diventate una zona desolata.</span> <span class="verse"><a name="35">35</a>Io farò scomparire in Moab - dice il Signore - chi sale sulle alture e chi brucia incenso ai suoi dei.</span> <span class="verse"><a name="36">36</a>Perciò il mio cuore per Moab geme come i flauti, il mio cuore geme come i flauti per gli uomini di Kir-Cheres, essendo venute meno le loro scorte.</span> <span class="verse"><a name="37">37</a>Poiché ogni testa è rasata, ogni barba è tagliata; ci sono incisioni su tutte le mani e tutti hanno i fianchi cinti di sacco.</span> <span class="verse"><a name="38">38</a>Sopra tutte le terrazze di Moab e nelle sue piazze è tutto un lamento, perché io ho spezzato Moab come un vaso senza valore. Parola del Signore.</span> <span class="verse"><a name="39">39</a>Come è rovinato! Gridate! Come Moab ha voltato vergognosamente le spalle! Moab è diventato oggetto di scherno e di orrore per tutti i suoi vicini.</span> <span class="verse"><a name="40">40</a>Poiché così dice il Signore:  Ecco, come l'aquila egli spicca il volo  e spande le ali su Moab.</span> <span class="verse"><a name="41">41</a>Le città son prese, le fortezze sono occupate.  In quel giorno il cuore dei prodi di Moab  sarà come il cuore di donna nei dolori del parto.</span> <span class="verse"><a name="42">42</a>Moab è distrutto, ha cessato d'essere popolo,  perché si è insuperbito contro il Signore.</span> <span class="verse"><a name="43">43</a>Terrore, trabocchetto, tranello  cadranno su di te, abitante di Moab.  Oracolo del Signore.</span> <span class="verse"><a name="44">44</a>Chi sfugge al terrore cadrà nel trabocchetto;  chi risale dal trabocchetto  sarà preso nel tranello,  perché io manderò sui Moabiti tutto questo  nell'anno del loro castigo.  Oracolo del Signore.</span> <span class="verse"><a name="45">45</a>All'ombra di Chesbòn si fermano  spossati i fuggiaschi,  ma un fuoco esce da Chesbòn,  una fiamma dal palazzo di Sicòn  e divora le tempie di Moab  e il cranio di uomini turbolenti.</span> <span class="verse"><a name="46">46</a>Guai a te, Moab,  sei perduto, popolo di Camos,  poiché i tuoi figli sono condotti schiavi,  le tue figlie portate in esilio.</span> <span class="verse"><a name="47">47</a>Ma io cambierò la sorte di Moab  negli ultimi giorni.  Oracolo del Signore.  Qui finisce il giudizio su Moab.</span> </p></div</div></div></body></html>