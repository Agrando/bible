<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/jer/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/jer">Jeremiah</a> &gt <strong>Chapter 38</strong></div><p><span class="verse"><a name="1">1</a>Sefatià figlio di Mattàn, Godolia figlio di Pascùr, Iucàl figlio di Selemia e Pascùr figlio di Malchia udirono queste parole che Geremia rivolgeva a tutto il popolo:</span> <span class="verse"><a name="2">2</a>Dice il Signore: Chi rimane in questa città morirà di spada, di fame e di peste, mentre chi passerà ai Caldei vivrà: per lui la sua vita sarà come bottino e vivrà.</span> <span class="verse"><a name="3">3</a>Dice il Signore: Certo questa città sarà data in mano all'esercito del re di Babilonia che la prenderà.</span> <span class="verse"><a name="4">4</a>I capi allora dissero al re: Si metta a morte questo uomo, appunto perché egli scoraggia i guerrieri che sono rimasti in questa città e scoraggia tutto il popolo dicendo loro simili parole, poiché questo uomo non cerca il benessere del popolo, ma il male.</span> <span class="verse"><a name="5">5</a>Il re Sedecìa rispose: Ecco, egli è nelle vostre mani; il re infatti non ha poteri contro di voi.</span> <span class="verse"><a name="6">6</a>Essi allora presero Geremia e lo gettarono nella cisterna di Malchia, principe regale, la quale si trovava nell'atrio della prigione. Calarono Geremia con corde. Nella cisterna non c'era acqua ma fango, e così Geremia affondò nel fango.</span> <span class="verse"><a name="7">7</a>Ebed-Mèlech l'Etiope, un eunuco che era nella reggia, sentì che Geremia era stato messo nella cisterna. Ora, mentre il re stava alla porta di Beniamino,</span> <span class="verse"><a name="8">8</a>Ebed-Mèlech uscì dalla reggia e disse al re:</span> <span class="verse"><a name="9">9</a>Re mio signore, quegli uomini hanno agito male facendo quanto hanno fatto al profeta Geremia, gettandolo nella cisterna. Egli morirà di fame sul posto, perché non c'è più pane nella città.</span> <span class="verse"><a name="10">10</a>Allora il re diede quest'ordine a Ebed-Mèlech l'Etiope: Prendi con te da qui tre uomini e fà risalire il profeta Geremia dalla cisterna prima che muoia.</span> <span class="verse"><a name="11">11</a>Ebed-Mèlech prese con sé gli uomini, andò nella reggia, nel guardaroba del tesoro e, presi di là pezzi di cenci e di stracci, li gettò a Geremia nella cisterna con corde.</span> <span class="verse"><a name="12">12</a>Ebed-Mèlech disse a Geremia: Su, mettiti i pezzi dei cenci e degli stracci alle ascelle sotto le corde. Geremia fece così.</span> <span class="verse"><a name="13">13</a>Allora tirarono su Geremia con le corde, facendolo uscire dalla cisterna, e Geremia rimase nell'atrio della prigione.</span> <span class="verse"><a name="14">14</a>Il re Sedecìa mandò a prendere il profeta Geremia e, fattolo venire presso di sé al terzo ingresso del tempio del Signore, il re gli disse: Ti domando una cosa, non nascondermi nulla!.</span> <span class="verse"><a name="15">15</a>Geremia rispose a Sedecìa: Se te la dico, non mi farai forse morire? E se ti do un consiglio, non mi darai ascolto.</span> <span class="verse"><a name="16">16</a>Allora il re Sedecìa giurò in segreto a Geremia: Com'è vero che vive il Signore che ci ha dato questa vita, non ti farò morire né ti consegnerò in balìa di quegli uomini che attentano alla tua vita!.</span> <span class="verse"><a name="17">17</a>Geremia allora disse a Sedecìa: Dice il Signore, Dio degli eserciti, Dio di Israele: Se uscirai incontro ai generali del re di Babilonia, allora avrai salva la vita e questa città non sarà data in fiamme; tu e la tua famiglia vivrete;</span> <span class="verse"><a name="18">18</a>se invece non uscirai incontro ai generali del re di Babilonia, allora questa città sarà messa in mano ai Caldei, i quali la daranno alle fiamme e tu non scamperai dalle loro mani.</span> <span class="verse"><a name="19">19</a>Il re Sedecìa rispose a Geremia: Ho paura dei Giudei che sono passati ai Caldei; temo di essere consegnato in loro potere e che essi mi maltrattino.</span> <span class="verse"><a name="20">20</a>Ma Geremia disse: Non ti consegneranno a loro. Ascolta la voce del Signore riguardo a ciò che ti dico; ti andrà bene e tu vivrai;</span> <span class="verse"><a name="21">21</a>se, invece, rifiuti di uscire, questo il Signore mi ha rivelato:</span> <span class="verse"><a name="22">22</a>Ecco, tutte le donne rimaste nella reggia di Giuda saranno condotte ai generali del re di Babilonia e diranno: gli uomini di tua fiducia. I tuoi piedi si sono affondati nella melma, mentre essi sono spariti.</span> <span class="verse"><a name="23">23</a>Tutte le donne e tutti i tuoi figli saranno condotti ai Caldei e tu non sfuggirai alle loro mani, ma sarai tenuto prigioniero in mano del re di Babilonia e questa città sarà data alle fiamme.</span> <span class="verse"><a name="24">24</a>Sedecìa disse a Geremia: Nessuno sappia di questi discorsi perché tu non muoia.</span> <span class="verse"><a name="25">25</a>Se i dignitari sentiranno che ho parlato con te e verranno da te e ti domanderanno: Riferiscici quanto hai detto al re, non nasconderci nulla, altrimenti ti uccideremo; raccontaci che cosa ti ha detto il re,</span> <span class="verse"><a name="26">26</a>tu risponderai loro: Ho presentato la supplica al re perché non mi mandasse di nuovo nella casa di Giònata a morirvi.</span> <span class="verse"><a name="27">27</a>Ora tutti i dignitari vennero da Geremia e lo interrogarono; egli rispose proprio come il re gli aveva ordinato, così che lo lasciarono tranquillo, poiché la conversazione non era stata ascoltata.</span> <span class="verse"><a name="28">28</a>Geremia rimase nell'atrio della prigione fino al giorno in cui fu presa Gerusalemme.</span> </p></div</div></div></body></html>