<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/jer/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/jer">Jeremiah</a> &gt <strong>Chapter 36</strong></div><p><span class="verse"><a name="1">1</a>Nel quarto anno di Ioiakìm figlio di Giosia, re di Giuda, questa parola fu rivolta a Geremia da parte del Signore:</span> <span class="verse"><a name="2">2</a>Prendi un rotolo da scrivere e scrivici tutte le cose che ti ho detto riguardo a Gerusalemme, a Giuda e a tutte le nazioni, da quando cominciai a parlarti dal tempo di Giosia fino ad oggi.</span> <span class="verse"><a name="3">3</a>Forse quelli della casa di Giuda, sentendo tutto il male che mi propongo di fare loro, abbandoneranno ciascuno la sua condotta perversa e allora perdonerò le loro iniquità e i loro peccati.</span> <span class="verse"><a name="4">4</a>Geremia chiamò Baruc figlio di Neria e Baruc scrisse, sotto la dettatura di Geremia, tutte le cose che il Signore gli aveva detto su un rotolo per scrivere.</span> <span class="verse"><a name="5">5</a>Quindi Geremia ordinò a Baruc: Io ne sono impedito e non posso andare nel tempio del Signore.</span> <span class="verse"><a name="6">6</a>Andrai dunque tu a leggere, nel rotolo che hai scritto sotto la mia dettatura, le parole del Signore, facendole udire al popolo nel tempio del Signore in un giorno di digiuno; le leggerai anche ad alta voce a tutti quelli di Giuda che vengono dalle loro città.</span> <span class="verse"><a name="7">7</a>Forse si umilieranno con suppliche dinanzi al Signore e abbandoneranno ciascuno la sua condotta perversa, perché grande è l'ira e il furore che il Signore ha espresso verso questo popolo.</span> <span class="verse"><a name="8">8</a>Baruc figlio di Neria fece quanto gli aveva comandato il profeta Geremia, leggendo sul rotolo le parole del Signore nel tempio.</span> <span class="verse"><a name="9">9</a>Nel quinto anno di Ioiakìm figlio di Giosia, re di Giuda, nel nono mese, fu indetto un digiuno davanti al Signore per tutto il popolo di Gerusalemme e per tutto il popolo che era venuto dalle città di Giuda a Gerusalemme.</span> <span class="verse"><a name="10">10</a>Baruc dunque lesse nel libro facendo udire a tutto il popolo le parole di Geremia, nel tempio del Signore, nella stanza di Ghemarià, figlio di Safàn lo scriba, nel cortile superiore presso l'ingresso della Porta Nuova del tempio del Signore.</span> <span class="verse"><a name="11">11</a>Michea figlio di Ghemarià, figlio di Safàn, udite tutte le parole del Signore lette dal libro,</span> <span class="verse"><a name="12">12</a>scese alla reggia nella stanza dello scriba; ed ecco là si trovavano in seduta tutti i capi dignitari: Elisamà lo scriba e Delaià figlio di Semaià, Elnatàn figlio di Acbòr, Ghemarià figlio di Safàn, e Sedecìa figlio di Anania, insieme con tutti i capi.</span> <span class="verse"><a name="13">13</a>Michea riferì loro tutte le parole che aveva udite quando Baruc leggeva nel libro al popolo in ascolto.</span> <span class="verse"><a name="14">14</a>Allora tutti i capi inviarono da Baruc Iudi figlio di Natania, figlio di Selemia, figlio dell'Etiope, per dirgli: Prendi nelle mani il rotolo che leggevi ad alta voce al popolo e vieni. Baruc figlio di Neria prese il rotolo in mano e si recò da loro.</span> <span class="verse"><a name="15">15</a>Ed essi gli dissero: Siedi e leggi davanti a noi. Baruc lesse davanti a loro.</span> <span class="verse"><a name="16">16</a>Allora, quando udirono tutte quelle parole, ebbero paura e si dissero l'un l'altro: Dobbiamo senz'altro riferire al re tutte queste parole.</span> <span class="verse"><a name="17">17</a>Poi interrogarono Baruc: Dicci come hai fatto a scrivere tutte queste parole.</span> <span class="verse"><a name="18">18</a>Baruc rispose: Di sua bocca Geremia mi dettava tutte queste parole e io le scrivevo nel libro con l'inchiostro.</span> <span class="verse"><a name="19">19</a>I capi dissero a Baruc: Và e nasconditi insieme con Geremia; nessuno sappia dove siete.</span> <span class="verse"><a name="20">20</a>Essi poi si recarono dal re nell'appartamento interno, dopo aver riposto il rotolo nella stanza di Elisamà lo scriba, e riferirono al re tutte queste cose.</span> <span class="verse"><a name="21">21</a>Allora il re mandò Iudi a prendere il rotolo. Iudi lo prese dalla stanza di Elisamà lo scriba e lo lesse davanti al re e a tutti i capi che stavano presso il re.</span> <span class="verse"><a name="22">22</a>Il re sedeva nel palazzo d'inverno - si era al nono mese - con un braciere acceso davanti.</span> <span class="verse"><a name="23">23</a>Ora, quando Iudi aveva letto tre o quattro colonne, il re le lacerava con il temperino da scriba e le gettava nel fuoco sul braciere, finché non fu distrutto l'intero rotolo nel fuoco che era sul braciere.</span> <span class="verse"><a name="24">24</a>Il re e tutti i suoi ministri non tremarono né si strapparono le vesti all'udire tutte quelle cose.</span> <span class="verse"><a name="25">25</a>Eppure Elnatàn, Delaià e Ghemarià avevano supplicato il re di non bruciare il rotolo, ma egli non diede loro ascolto.</span> <span class="verse"><a name="26">26</a>Anzi ordinò a Ieracmeèl, un principe regale, a Seraià figlio di Azrièl e a Selemia figlio di Abdeèl, di arrestare Baruc lo scriba e il profeta Geremia, ma il Signore li aveva nascosti.</span> <span class="verse"><a name="27">27</a>Questa parola del Signore fu rivolta a Geremia dopo che il re ebbe bruciato il rotolo con le parole che Baruc aveva scritte sotto la dettatura di Geremia:</span> <span class="verse"><a name="28">28</a>Prendi di nuovo un rotolo e scrivici tutte le parole di prima, che erano nel primo rotolo bruciato da Ioiakìm re di Giuda.</span> <span class="verse"><a name="29">29</a>Contro Ioiakìm re di Giuda dichiarerai: Dice il Signore: Hai bruciato quel rotolo, dicendo: Perché vi hai scritto queste parole: Certo verrà il re di Babilonia e devasterà questo paese e farà scomparire da esso uomini e bestie?</span> <span class="verse"><a name="30">30</a>Per questo dice il Signore contro Ioiakìm re di Giuda: Egli non avrà un erede sul trono di Davide; il suo cadavere sarà esposto al calore del giorno e al freddo della notte.</span> <span class="verse"><a name="31">31</a>Io punirò lui, la sua discendenza e i suoi ministri per le loro iniquità e manderò su di loro, sugli abitanti di Gerusalemme e sugli uomini di Giuda, tutto il male che ho minacciato, senza che mi abbiano dato ascolto.</span> <span class="verse"><a name="32">32</a>Geremia prese un altro rotolo e lo consegnò a Baruc figlio di Neria, lo scriba, il quale vi scrisse, sotto la dettatura di Geremia, tutte le parole del libro che Ioiakìm re di Giuda aveva bruciato nel fuoco; inoltre vi furono aggiunte molte parole simili a quelle.</span> </p></div</div></div></body></html>