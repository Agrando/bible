<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/jer/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/jer">Jeremiah</a> &gt <strong>Chapter 49</strong></div><p><span class="verse"><a name="1">1</a>Sugli Ammoniti.  Dice il Signore:  Israele non ha forse figli,  non ha egli alcun erede?  Perché Milcom ha ereditato la terra di Gad  e il suo popolo ne ha occupate le città?</span> <span class="verse"><a name="2">2</a>Perciò ecco, verranno giorni  - dice il Signore -  nei quali io farò udire a Rabbà degli Ammoniti  fragore di guerra;  essa diventerà un cumulo di rovine,  le sue borgate saranno consumate dal fuoco,  Israele spoglierà i suoi spogliatori,  dice il Signore.</span> <span class="verse"><a name="3">3</a>Urla, Chesbòn, arriva il devastatore;  gridate, borgate di Rabbà,  cingetevi di sacco, innalzate lamenti  e andate raminghe con tagli sulla pelle,  perché Milcom andrà in esilio,  insieme con i suoi sacerdoti e i suoi capi.</span> <span class="verse"><a name="4">4</a>Perché ti vanti delle tue valli,  figlia ribelle?  Confidi nelle tue scorte ed esclami:  Chi verrà contro di me?</span> <span class="verse"><a name="5">5</a>Ecco io manderò su di te il terrore  - parola del Signore Dio degli eserciti -  da tutti i dintorni.  Voi sarete scacciati, ognuno per la sua via,  e non vi sarà nessuno che raduni i fuggiaschi.</span> <span class="verse"><a name="6">6</a>Ma dopo cambierò la sorte  degli Ammoniti.  Parola del Signore.</span> <span class="verse"><a name="7">7</a>Su Edom.  Così dice il Signore degli eserciti:  Non c'è più sapienza in Teman?  E' scomparso il consiglio dei saggi?  E' svanita la loro sapienza?</span> <span class="verse"><a name="8">8</a>Fuggite, partite, nascondetevi in un luogo segreto,  abitanti di Dedan,  poiché io mando su Esaù la sua rovina,  il tempo del suo castigo.</span> <span class="verse"><a name="9">9</a>Se vendemmiatori verranno da te,  non lasceranno nulla da racimolare.  Se ladri notturni verranno da te,  saccheggeranno quanto loro piace.</span> <span class="verse"><a name="10">10</a>Poiché io intendo spogliare Esaù,  rivelo i suoi nascondigli  ed egli non ha dove nascondersi.  La sua stirpe, i suoi fratelli, i suoi vicini  sono distrutti ed egli non è più.</span> <span class="verse"><a name="11">11</a>Lascia i tuoi orfani, io li farò vivere,  le tue vedove confidino in me!</span> <span class="verse"><a name="12">12</a>Poiché così dice il Signore: Ecco, coloro che non erano obbligati a bere il calice lo devono bere e tu pretendi di rimanere impunito? Non resterai impunito, ma dovrai berlo</span> <span class="verse"><a name="13">13</a>poiché io ho giurato per me stesso - dice il Signore - che Bozra diventerà un orrore, un obbrobrio, un deserto, una maledizione e tutte le sue città saranno ridotte a rovine perenni.</span> <span class="verse"><a name="14">14</a>Ho udito un messaggio da parte del Signore,  un messaggero è stato inviato fra le nazioni:  Adunatevi e marciate contro di lui!  Alzatevi per la battaglia.</span> <span class="verse"><a name="15">15</a>Poiché ecco, ti renderò piccolo fra i popoli  e disprezzato fra gli uomini.</span> <span class="verse"><a name="16">16</a>La tua arroganza ti ha indotto in errore,  la superbia del tuo cuore;  tu che abiti nelle caverne delle rocce,  che ti aggrappi alle cime dei colli,  anche se ponessi, come l'aquila, in alto il tuo nido,  di lassù ti farò precipitare. Oracolo del Signore.</span> <span class="verse"><a name="17">17</a>Edom sarà oggetto di orrore; chiunque passerà lì vicino ne resterà attonito e fischierà davanti a tutte le sue piaghe.</span> <span class="verse"><a name="18">18</a>Come nello sconvolgimento di Sòdoma e Gomorra e delle città vicine - dice il Signore - non vi abiterà più uomo né vi fisserà la propria dimora un figlio d'uomo.</span> <span class="verse"><a name="19">19</a>Ecco, come un leone sale dalla boscaglia del Giordano verso i prati sempre verdi, così in un baleno io lo scaccerò di là e il mio eletto porrò su di esso; poiché chi è come me? Chi può citarmi in giudizio? Chi è dunque il pastore che può resistere davanti a me?</span> <span class="verse"><a name="20">20</a>Per questo ascoltate il progetto che il Signore ha fatto contro Edom e le decisioni che egli ha prese contro gli abitanti di Teman.  e per loro sarà desolato il loro prato.</span> <span class="verse"><a name="21">21</a>Al fragore della loro caduta tremerà la terra.  Un grido! Fino al Mare Rosso se ne ode l'eco.</span> <span class="verse"><a name="22">22</a>Ecco, come l'aquila, egli sale e si libra,  espande le ali su Bozra.  In quel giorno il cuore dei prodi di Edom  sarà come il cuore di una donna nei dolori del parto.</span> <span class="verse"><a name="23">23</a>Su Damasco.  perché hanno sentito una cattiva notizia;  esse sono agitate come il mare, sono in angoscia,  non possono calmarsi.</span> <span class="verse"><a name="24">24</a>Spossata è Damasco, si volge per fuggire;  un tremito l'ha colta,  angoscia e dolori l'assalgono  come una partoriente.</span> <span class="verse"><a name="25">25</a>Come fu abbandonata la città gloriosa,  la città del tripudio?</span> <span class="verse"><a name="26">26</a>Cadranno i suoi giovani nelle sue piazze  e tutti i suoi guerrieri periranno in quel giorno.  Oracolo del Signore degli eserciti.</span> <span class="verse"><a name="27">27</a>Appiccherò il fuoco alle mura di Damasco  e divorerà i palazzi di Ben-Hadàd.</span> <span class="verse"><a name="28">28</a>Su Kedàr e sui regni di Cazòr, che Nabucodònosor re di Babilonia sconfisse.  Su, marciate contro Kedàr,  saccheggiate i figli dell'oriente.</span> <span class="verse"><a name="29">29</a>Prendete le loro tende e le loro pecore,  i loro teli da tenda, tutti i loro attrezzi;  portate via i loro cammelli;  un grido si leverà su di loro: Terrore all'intorno!</span> <span class="verse"><a name="30">30</a>Fuggite, andate lontano, nascondetevi in luoghi segreti  o abitanti di Cazòr - dice il Signore -  perché ha ideato un disegno contro di voi.  Nabucodònosor re di Babilonia  ha preparato un piano contro di voi.</span> <span class="verse"><a name="31">31</a>Su, marciate contro la nazione tranquilla,  che vive in sicurezza. Oracolo del Signore.  Essa non ha né porte né sbarre  e vive isolata.</span> <span class="verse"><a name="32">32</a>I suoi cammelli saranno portati via come preda  e la massa dei suoi greggi come bottino.  Disperderò a tutti i venti  coloro che si tagliano i capelli alle tempie,  da ogni parte farò venire la loro rovina.  Parola del Signore.</span> <span class="verse"><a name="33">33</a>Cazòr diventerà rifugio di sciacalli,  una desolazione per sempre;  nessuno vi dimorerà più,  non vi abiterà più un figlio d'uomo.</span> <span class="verse"><a name="34">34</a>Parola che il Signore rivolse al profeta Geremia riguardo all'Elam all'inizio del regno di Sedecìa re di Giuda.</span> <span class="verse"><a name="35">35</a>Dice il Signore degli eserciti:  Ecco io spezzerò l'arco dell'Elam,  il nerbo della sua potenza.</span> <span class="verse"><a name="36">36</a>Manderò contro l'Elam i quattro venti  dalle quattro estremità del cielo  e li sparpaglierò davanti a questi venti;  non ci sarà nazione  in cui non giungeranno  i profughi dell'Elam.</span> <span class="verse"><a name="37">37</a>Incuterò terrore negli Elamiti davanti ai loro nemici  e davanti a coloro che vogliono la loro vita;  manderò su di essi la sventura,  la mia ira ardente. Parola del Signore.  Manderò la spada a inseguirli  finché non li avrò sterminati.</span> <span class="verse"><a name="38">38</a>Porrò il mio trono sull'Elam  e farò morire il re e i capi.  Oracolo del Signore.</span> <span class="verse"><a name="39">39</a>Ma negli ultimi giorni  cambierò la sorte dell'Elam. Parola del Signore.</span> </p></div</div></div></body></html>