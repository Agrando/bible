<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/jer/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/jer">Jeremiah</a> &gt <strong>Chapter 5</strong></div><p><span class="verse"><a name="1">1</a>Percorrete le vie di Gerusalemme, osservate bene e informatevi, cercate nelle sue piazze se trovate un uomo, uno solo che agisca giustamente e cerchi di mantenersi fedele, e io le perdonerò, dice il Signore.</span> <span class="verse"><a name="2">2</a>Anche quando esclamano: Per la vita del Signore!, certo giurano il falso.</span> <span class="verse"><a name="3">3</a>Signore, i tuoi occhi non cercano forse la fedeltà? Tu li hai percossi, ma non mostrano dolore; li hai fiaccati, ma rifiutano di comprendere la correzione. Hanno indurito la faccia più di una rupe, non vogliono convertirsi.</span> <span class="verse"><a name="4">4</a>Io pensavo: Certo, sono di bassa condizione, agiscono da stolti, perché non conoscono la via del Signore, il diritto del loro Dio.</span> <span class="verse"><a name="5">5</a>Mi rivolgerò ai grandi e parlerò loro. Certo, essi conoscono la via del Signore, il diritto del loro Dio. Ahimè, anche questi hanno rotto il giogo, hanno spezzato i legami!</span> <span class="verse"><a name="6">6</a>Per questo li azzanna il leone della foresta, il lupo delle steppe ne fa scempio, il leopardo sta in agguato vicino alle loro città quanti ne escono saranno sbranati; perché si sono moltiplicati i loro peccati, sono aumentate le loro ribellioni.</span> <span class="verse"><a name="7">7</a>Perché ti dovrei perdonare? I tuoi figli mi hanno abbandonato, hanno giurato per chi non è Dio. Io li ho saziati ed essi hanno commesso adulterio, si affollano nelle case di prostituzione.</span> <span class="verse"><a name="8">8</a>Sono come stalloni ben pasciuti e focosi; ciascuno nitrisce dietro la moglie del suo prossimo.</span> <span class="verse"><a name="9">9</a>Non dovrei forse punirli per questo? Oracolo del Signore. E di un popolo come questo non dovrei vendicarmi?</span> <span class="verse"><a name="10">10</a>Salite sui suoi filari e distruggeteli, compite uno sterminio; strappatene i tralci, perché non sono del Signore.</span> <span class="verse"><a name="11">11</a>Poiché, certo, mi si sono ribellate la casa di Israele e la casa di Giuda. Oracolo del Signore.</span> <span class="verse"><a name="12">12</a>Hanno rinnegato il Signore, hanno proclamato: Non è lui! Non verrà sopra di noi la sventura, non vedremo né spada né fame.</span> <span class="verse"><a name="13">13</a>I profeti sono come il vento, la sua parola non è in essi.</span> <span class="verse"><a name="14">14</a>Perciò dice il Signore, Dio degli eserciti: Questo sarà fatto loro, poiché hanno pronunziato questo discorso: Ecco io farò delle mie parole come un fuoco sulla tua bocca. Questo popolo sarà la legna che esso divorerà.</span> <span class="verse"><a name="15">15</a>Ecco manderò contro di voi una nazione da lontano, o casa di Israele. Oracolo del Signore. E' una nazione valorosa, è una nazione antica! Una nazione di cui non conosci la lingua e non comprendi che cosa dice.</span> <span class="verse"><a name="16">16</a>La sua faretra è come un sepolcro aperto. Essi sono tutti prodi.</span> <span class="verse"><a name="17">17</a>Divorerà le tue messi e il tuo pane; divorerà i tuoi figli e le tue figlie; divorerà i greggi e gli armenti; divorerà le tue vigne e i tuoi fichi; distruggerà le città fortificate nelle quali riponevi la fiducia.</span> <span class="verse"><a name="18">18</a>Ma anche in quei giorni, dice il Signore, non farò di voi uno sterminio.</span> <span class="verse"><a name="19">19</a>Allora, se diranno: Perché il Signore nostro Dio ci fa tutte queste cose?, tu risponderai: Come voi avete abbandonato il Signore e avete servito divinità straniere nel vostro paese, così servirete gli stranieri in un paese non vostro.</span> <span class="verse"><a name="20">20</a>Annunziatelo nella casa di Giacobbe, fatelo udire in Giuda dicendo:</span> <span class="verse"><a name="21">21</a>Questo dunque ascoltate, o popolo stolto e privo di senno, che ha occhi ma non vede, che ha orecchi ma non ode.</span> <span class="verse"><a name="22">22</a>Voi non mi temerete? Oracolo del Signore. Non tremerete dinanzi a me, che ho posto la sabbia per confine al mare, come barriera perenne che esso non varcherà? Le sue onde si agitano ma non prevalgono, rumoreggiano ma non l'oltrepassano.</span> <span class="verse"><a name="23">23</a>Ma questo popolo ha un cuore indocile e ribelle; si voltano indietro e se ne vanno,</span> <span class="verse"><a name="24">24</a>e non dicono in cuor loro: Temiamo il Signore nostro Dio che elargisce la pioggia d'autunno e quella di primavera a suo tempo, ha fissato le settimane per la messe e ce le mantiene costanti.</span> <span class="verse"><a name="25">25</a>Le vostre iniquità hanno sconvolto queste cose e i vostri peccati tengono lontano da voi il benessere;</span> <span class="verse"><a name="26">26</a>poiché tra il mio popolo vi sono malvagi che spiano come cacciatori in agguato, pongono trappole per prendere uomini.</span> <span class="verse"><a name="27">27</a>Come una gabbia piena di uccelli, così le loro case sono piene di inganni; perciò diventano grandi e ricchi.</span> <span class="verse"><a name="28">28</a>Sono grassi e pingui, oltrepassano i limiti del male; non difendono la giustizia, non si curano della causa dell'orfano, non fanno giustizia ai poveri.</span> <span class="verse"><a name="29">29</a>Non dovrei forse punire queste colpe? Oracolo del Signore. Di un popolo come questo non dovrei vendicarmi?</span> <span class="verse"><a name="30">30</a>Cose spaventose e orribili avvengono nel paese.</span> <span class="verse"><a name="31">31</a>I profeti predicono in nome della menzogna e i sacerdoti governano al loro cenno; eppure il mio popolo è contento di questo. Che farete quando verrà la fine?</span> </p></div</div></div></body></html>