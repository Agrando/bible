<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/1john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/1john">1 John</a> &gt <strong>Chapter 2</strong></div><p><span class="verse"><a name="1">1</a>Figlioli miei, vi scrivo queste cose perché non pecchiate; ma se qualcuno ha peccato, abbiamo un avvocato presso il Padre: Gesù Cristo giusto.</span> <span class="verse"><a name="2">2</a>Egli è vittima di espiazione per i nostri peccati; non soltanto per i nostri, ma anche per quelli di tutto il mondo. carità</span> <span class="verse"><a name="3">3</a>Da questo sappiamo d'averlo conosciuto: se osserviamo i suoi comandamenti.</span> <span class="verse"><a name="4">4</a>Chi dice: Lo conosco e non osserva i suoi comandamenti, è bugiardo e la verità non è in lui;</span> <span class="verse"><a name="5">5</a>ma chi osserva la sua parola, in lui l'amore di Dio è veramente perfetto. Da questo conosciamo di essere in lui.</span> <span class="verse"><a name="6">6</a>Chi dice di dimorare in Cristo, deve comportarsi come lui si è comportato.</span> <span class="verse"><a name="7">7</a>Carissimi, non vi scrivo un nuovo comandamento, ma un comandamento antico, che avete ricevuto fin da principio. Il comandamento antico è la parola che avete udito.</span> <span class="verse"><a name="8">8</a>E tuttavia è un comandamento nuovo quello di cui vi scrivo, il che è vero in lui e in voi, perché le tenebre stanno diradandosi e la vera luce gia risplende.</span> <span class="verse"><a name="9">9</a>Chi dice di essere nella luce e odia suo fratello, è ancora nelle tenebre.</span> <span class="verse"><a name="10">10</a>Chi ama suo fratello, dimora nella luce e non v'è in lui occasione di inciampo.</span> <span class="verse"><a name="11">11</a>Ma chi odia suo fratello è nelle tenebre, cammina nelle tenebre e non sa dove va, perché le tenebre hanno accecato i suoi occhi.</span> <span class="verse"><a name="12">12</a>Scrivo a voi, figlioli, perché vi sono stati rimessi i peccati in virtù del suo nome.</span> <span class="verse"><a name="13">13</a>Scrivo a voi, padri, perché avete conosciuto colui che è fin dal principio. Scrivo a voi, giovani, perché avete vinto il maligno.</span> <span class="verse"><a name="14">14</a>Ho scritto a voi, figlioli, perché avete conosciuto il Padre. Ho scritto a voi, padri, perché avete conosciuto colui che è fin dal principio. Ho scritto a voi, giovani, perché siete forti, e la parola di Dio dimora in voi e avete vinto il maligno.</span> <span class="verse"><a name="15">15</a>Non amate né il mondo, né le cose del mondo! Se uno ama il mondo, l'amore del Padre non è in lui;</span> <span class="verse"><a name="16">16</a>perché tutto quello che è nel mondo, la concupiscenza della carne, la concupiscenza degli occhi e la superbia della vita, non viene dal Padre, ma dal mondo.</span> <span class="verse"><a name="17">17</a>E il mondo passa con la sua concupiscenza; ma chi fa la volontà di Dio rimane in eterno!</span> <span class="verse"><a name="18">18</a>Figlioli, questa è l'ultima ora. Come avete udito che deve venire l'anticristo, di fatto ora molti anticristi sono apparsi. Da questo conosciamo che è l'ultima ora.</span> <span class="verse"><a name="19">19</a>Sono usciti di mezzo a noi, ma non erano dei nostri; se fossero stati dei nostri, sarebbero rimasti con noi; ma doveva rendersi manifesto che non tutti sono dei nostri.</span> <span class="verse"><a name="20">20</a>Ora voi avete l'unzione ricevuta dal Santo e tutti avete la scienza.</span> <span class="verse"><a name="21">21</a>Non vi ho scritto perché non conoscete la verità, ma perché la conoscete e perché nessuna menzogna viene dalla verità.</span> <span class="verse"><a name="22">22</a>Chi è il menzognero se non colui che nega che Gesù è il Cristo? L'anticristo è colui che nega il Padre e il Figlio.</span> <span class="verse"><a name="23">23</a>Chiunque nega il Figlio, non possiede nemmeno il Padre; chi professa la sua fede nel Figlio possiede anche il Padre.</span> <span class="verse"><a name="24">24</a>Quanto a voi, tutto ciò che avete udito da principio rimanga in voi. Se rimane in voi quel che avete udito da principio, anche voi rimarrete nel Figlio e nel Padre.</span> <span class="verse"><a name="25">25</a>E questa è la promessa che egli ci ha fatto: la vita eterna.</span> <span class="verse"><a name="26">26</a>Questo vi ho scritto riguardo a coloro che cercano di traviarvi.</span> <span class="verse"><a name="27">27</a>E quanto a voi, l'unzione che avete ricevuto da lui rimane in voi e non avete bisogno che alcuno vi ammaestri; ma come la sua unzione vi insegna ogni cosa, è veritiera e non mentisce, così state saldi in lui, come essa vi insegna.</span> <span class="verse"><a name="28">28</a>E ora, figlioli, rimanete in lui, perché possiamo aver fiducia quando apparirà e non veniamo svergognati da lui alla sua venuta.</span> <span class="verse"><a name="29">29</a>Se sapete che egli è giusto, sappiate anche che chiunque opera la giustizia, è nato da lui.</span> </p></div</div></div></body></html>