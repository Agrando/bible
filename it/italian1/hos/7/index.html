<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/hos/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/hos">Hosea</a> &gt <strong>Chapter 7</strong></div><p><span class="verse"><a name="1">1</a>Mentre sto per guarire Israele, si scopre l'iniquità di Efraim e la malvagità di Samaria, poiché si pratica la menzogna: il ladro entra nelle case e fuori saccheggia il brigante.</span> <span class="verse"><a name="2">2</a>Non pensano dunque che io ricordo tutte le loro malvagità? Ora sono circondati dalle loro azioni: esse stanno davanti a me.</span> <span class="verse"><a name="3">3</a>Con la loro malvagità rallegrano il re, rallegrano i capi con le loro finzioni.</span> <span class="verse"><a name="4">4</a>Tutti bruciano d'ira, ardono come un forno quando il fornaio cessa di rattizzare il fuoco, dopo che, preparata la pasta, aspetta che sia lievitata.</span> <span class="verse"><a name="5">5</a>Nel giorno del nostro re i capi lo sommergono negli ardori del vino, ed egli si compromette con i ribelli.</span> <span class="verse"><a name="6">6</a>Il loro cuore è un forno nelle loro trame, tutta la notte sonnecchia il loro furore e la mattina divampa come fiamma.</span> <span class="verse"><a name="7">7</a>Tutti ardono come un forno e divorano i loro governanti. Così sono caduti tutti i loro sovrani e nessuno si preoccupa di ricorrere a me.</span> <span class="verse"><a name="8">8</a>Efraim si mescola con le genti, Efraim è come una focaccia non rivoltata.</span> <span class="verse"><a name="9">9</a>Gli stranieri divorano la sua forza ed egli non se ne accorge; la canizie gli ricopre la testa ed egli non se ne accorge.</span> <span class="verse"><a name="10">10</a>L'arroganza d'Israele testimonia contro di loro, non ritornano al Signore loro Dio e, malgrado tutto, non lo ricercano.</span> <span class="verse"><a name="11">11</a>Efraim è come un'ingenua colomba, priva d'intelligenza; ora chiamano l'Egitto, ora invece l'Assiria.</span> <span class="verse"><a name="12">12</a>Dovunque si rivolgeranno stenderò la mia rete contro di loro e li abbatterò come gli uccelli dell'aria, li punirò nelle loro assemblee.</span> <span class="verse"><a name="13">13</a>Guai a costoro, ormai lontani da me! Distruzione per loro, perché hanno agito male contro di me! Li volevo salvare, ma essi hanno proferito menzogne contro di me.</span> <span class="verse"><a name="14">14</a>Non gridano a me con il loro cuore quando gridano sui loro giacigli. Si fanno incisioni per il grano e il mosto e intanto si ribellano contro di me.</span> <span class="verse"><a name="15">15</a>Eppure io ho rafforzato il loro braccio, ma essi hanno tramato il male contro di me.</span> <span class="verse"><a name="16">16</a>Si sono rivolti ma non a colui che è in alto, sono stati come un arco fallace. I loro capi cadranno di spada per l'insolenza della loro lingua e nell'Egitto rideranno di loro.</span> </p></div</div></div></body></html>