<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/hos/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/hos">Hosea</a> &gt <strong>Chapter 5</strong></div><p><span class="verse"><a name="1">1</a>Ascoltate questo, o sacerdoti, state attenti, gente d'Israele, o casa del re, porgete l'orecchio, poiché contro di voi si fa il giudizio. Voi foste infatti un laccio in Mizpà, una rete tesa sul Tabor</span> <span class="verse"><a name="2">2</a>e una fossa profonda a Sittìm; ma io sarò una frusta per tutti costoro.</span> <span class="verse"><a name="3">3</a>Io conosco Efraim e non mi è ignoto Israele. Ti sei prostituito, Efraim! Si è contaminato Israele.</span> <span class="verse"><a name="4">4</a>Non dispongono le loro opere per far ritorno al loro Dio, poiché uno spirito di prostituzione è fra loro e non conoscono il Signore.</span> <span class="verse"><a name="5">5</a>L'arroganza d'Israele testimonia contro di lui, Israele ed Efraim cadranno per le loro colpe e Giuda soccomberà con loro.</span> <span class="verse"><a name="6">6</a>Con i loro greggi e i loro armenti andranno in cerca del Signore, ma non lo troveranno: egli si è allontanato da loro.</span> <span class="verse"><a name="7">7</a>Sono stati sleali verso il Signore, generando figli bastardi: un conquistatore li divorerà insieme con i loro campi.</span> <span class="verse"><a name="8">8</a>Suonate il corno in Gàbaa e la tromba in Rama, date l'allarme a Bet-Avèn, all'erta, Beniamino!</span> <span class="verse"><a name="9">9</a>Efraim sarà devastato nel giorno del castigo: per le tribù d'Israele annunzio una cosa sicura.</span> <span class="verse"><a name="10">10</a>I capi di Giuda sono diventati come quelli che spostano i confini e su di essi come acqua verserò la mia ira.</span> <span class="verse"><a name="11">11</a>Efraim è un oppressore, un violatore del diritto, ha cominciato a inseguire le vanità.</span> <span class="verse"><a name="12">12</a>Ma io sarò come una tignola per Efraim e come un tarlo per la casa di Giuda.</span> <span class="verse"><a name="13">13</a>Efraim ha visto la sua infermità e Giuda la sua piaga. Efraim è ricorso all'Assiria e Giuda si è rivolto al gran re; ma egli non potrà curarvi, non guarirà la vostra piaga,</span> <span class="verse"><a name="14">14</a>perché io sarò come un leone per Efraim, come un leoncello per la casa di Giuda. Io farò strage e me ne andrò, porterò via la preda e nessuno me la toglierà.</span> <span class="verse"><a name="15">15</a>Me ne ritornerò alla mia dimora finché non avranno espiato e cercheranno il mio volto, e ricorreranno a me nella loro angoscia.</span> </p></div</div></div></body></html>