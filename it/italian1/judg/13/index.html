<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/judg/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/judg">Judges</a> &gt <strong>Chapter 13</strong></div><p><span class="verse"><a name="1">1</a>Gli Israeliti tornarono a fare quello che è male agli occhi del Signore e il Signore li mise nelle mani dei Filistei per quarant'anni.</span> <span class="verse"><a name="2">2</a>C'era allora un uomo di Zorea di una famiglia dei Daniti, chiamato Manoach; sua moglie era sterile e non aveva mai partorito.</span> <span class="verse"><a name="3">3</a>L'angelo del Signore apparve a questa donna e le disse: Ecco, tu sei sterile e non hai avuto figli, ma concepirai e partorirai un figlio.</span> <span class="verse"><a name="4">4</a>Ora guardati dal bere vino o bevanda inebriante e dal mangiare nulla d'immondo.</span> <span class="verse"><a name="5">5</a>Poiché ecco, tu concepirai e partorirai un figlio, sulla cui testa non passerà rasoio, perché il fanciullo sarà un nazireo consacrato a Dio fin dal seno materno; egli comincerà a liberare Israele dalle mani dei Filistei.</span> <span class="verse"><a name="6">6</a>La donna andò a dire al marito: Un uomo di Dio è venuto da me; aveva l'aspetto di un angelo di Dio, un aspetto terribile. Io non gli ho domandato da dove veniva ed egli non mi ha rivelato il suo nome,</span> <span class="verse"><a name="7">7</a>ma mi ha detto: Ecco tu concepirai e partorirai un figlio; ora non bere vino né bevanda inebriante e non mangiare nulla d'immondo, perché il fanciullo sarà un nazireo di Dio dal seno materno fino al giorno della sua morte.</span> <span class="verse"><a name="8">8</a>Allora Manoach pregò il Signore e disse: Signore, l'uomo di Dio mandato da te venga di nuovo da noi e c'insegni quello che dobbiamo fare per il nascituro.</span> <span class="verse"><a name="9">9</a>Dio ascoltò la preghiera di Manoach e l'angelo di Dio tornò ancora dalla donna, mentre stava nel campo; ma Manoach suo marito non era con lei.</span> <span class="verse"><a name="10">10</a>La donna corse in fretta ad informare il marito e gli disse: Ecco, mi è apparso quell'uomo che venne da me l'altro giorno.</span> <span class="verse"><a name="11">11</a>Manoach si alzò, seguì la moglie e giunto a quell'uomo gli disse: Sei tu l'uomo che hai parlato a questa donna?. Quegli rispose: Sono io.</span> <span class="verse"><a name="12">12</a>Manoach gli disse: Quando la tua parola si sarà avverata, quale sarà la norma da seguire per il bambino e che si dovrà fare per lui?.</span> <span class="verse"><a name="13">13</a>L'angelo del Signore rispose a Manoach: Si astenga la donna da quanto le ho detto.</span> <span class="verse"><a name="14">14</a>Non mangi nessun prodotto della vigna, né beva vino o bevanda inebriante e non mangi nulla d'immondo; osservi quanto le ho comandato.</span> <span class="verse"><a name="15">15</a>Manoach disse all'angelo del Signore: Permettici di trattenerti e di prepararti un capretto!.</span> <span class="verse"><a name="16">16</a>L'angelo del Signore rispose a Manoach: Anche se tu mi trattenessi, non mangerei il tuo cibo; ma se vuoi fare un olocausto, offrilo al Signore. Manoach non sapeva che quello fosse l'angelo del Signore.</span> <span class="verse"><a name="17">17</a>Poi Manoach disse all'angelo del Signore: Come ti chiami, perché quando si saranno avverate le tue parole, noi ti rendiamo onore?.</span> <span class="verse"><a name="18">18</a>L'angelo del Signore gli rispose: Perché mi chiedi il nome? Esso è misterioso.</span> <span class="verse"><a name="19">19</a>Manoach prese il capretto e l'offerta e li bruciò sulla pietra al Signore, che opera cose misteriose. Mentre Manoach e la moglie stavano guardando,</span> <span class="verse"><a name="20">20</a>mentre la fiamma saliva dall'altare al cielo, l'angelo del Signore salì con la fiamma dell'altare. Manoach e la moglie, che stavano guardando, si gettarono allora con la faccia a terra</span> <span class="verse"><a name="21">21</a>e l'angelo del Signore non apparve più né a Manoach né alla moglie. Allora Manoach comprese che quello era l'angelo del Signore.</span> <span class="verse"><a name="22">22</a>Manoach disse alla moglie: Noi moriremo certamente, perché abbiamo visto Dio.</span> <span class="verse"><a name="23">23</a>Ma sua moglie gli disse: Se il Signore avesse voluto farci morire, non avrebbe accettato dalle nostre mani l'olocausto e l'offerta; non ci avrebbe mostrato tutte queste cose né ci avrebbe fatto udire proprio ora cose come queste.</span> <span class="verse"><a name="24">24</a>Poi la donna partorì un figlio che chiamò Sansone. Il bambino crebbe e il Signore lo benedisse.</span> <span class="verse"><a name="25">25</a>Lo spirito del Signore cominciò a investirlo quando era a Macane-Dan, fra Zorea ed Estaol.</span> </p></div</div></div></body></html>