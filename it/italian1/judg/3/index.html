<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/judg/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/judg">Judges</a> &gt <strong>Chapter 3</strong></div><p><span class="verse"><a name="1">1</a>Queste sono le nazioni che il Signore risparmiò allo scopo di mettere alla prova Israele per mezzo loro, cioè quanti non avevano visto le guerre di Canaan.</span> <span class="verse"><a name="2">2</a>Ciò avvenne soltanto per l'istruzione delle nuove generazioni degli Israeliti, perché imparassero la guerra, quelli, per lo meno, che prima non l'avevano mai vista:</span> <span class="verse"><a name="3">3</a>i cinque capi dei Filistei, tutti i Cananei, quei di Sidòne e gli Evei, che abitavano le montagne del Libano, dal monte Baal-Ermon fino all'ingresso di Amat.</span> <span class="verse"><a name="4">4</a>Queste nazioni servirono a mettere Israele alla prova per vedere se Israele avrebbe obbedito ai comandi, che il Signore aveva dati ai loro padri per mezzo di Mosè.</span> <span class="verse"><a name="5">5</a>Così gli Israeliti abitarono in mezzo ai Cananei, agli Hittiti, agli Amorrei, ai Perizziti, agli Evei e ai Gebusei;</span> <span class="verse"><a name="6">6</a>presero in mogli le figlie di essi, maritarono le proprie figlie con i loro figli e servirono i loro dei.</span> <span class="verse"><a name="7">7</a>Gli Israeliti fecero ciò che è male agli occhi del Signore; dimenticarono il Signore loro Dio e servirono i Baal e le Asere.</span> <span class="verse"><a name="8">8</a>Perciò l'ira del Signore si accese contro Israele e li mise nelle mani di Cusan-Risataim, re del Paese dei due fiumi; gli Israeliti furono servi di Cusan-Risataim per otto anni.</span> <span class="verse"><a name="9">9</a>Poi gli Israeliti gridarono al Signore, e il Signore suscitò loro un liberatore, Otniel, figlio di Kenaz, fratello minore di Caleb, ed egli li liberò.</span> <span class="verse"><a name="10">10</a>Lo spirito del Signore fu su di lui ed egli fu giudice d'Israele; uscì a combattere e il Signore gli diede nelle mani Cusan-Risataim, re di Aram; la sua mano fu potente contro Cusan-Risataim.</span> <span class="verse"><a name="11">11</a>Il paese rimase in pace per quarant'anni, poi Otniel, figlio di Kenaz, morì.</span> <span class="verse"><a name="12">12</a>Gli Israeliti ripresero a fare ciò che è male agli occhi del Signore; il Signore rese forte Eglon, re di Moab, contro Israele, perché facevano ciò che è male agli occhi del Signore.</span> <span class="verse"><a name="13">13</a>Eglon radunò intorno a sé gli Ammoniti e gli Amaleciti, fece una spedizione contro Israele, lo battè e si impadronì della città delle Palme.</span> <span class="verse"><a name="14">14</a>Gli Israeliti furono schiavi di Eglon, re di Moab, per diciotto anni.</span> <span class="verse"><a name="15">15</a>Poi gridarono al Signore ed egli suscitò loro un liberatore, Eud, figlio di Ghera, Beniaminita, che era mancino. Gli Israeliti mandarono per mezzo di lui un tributo a Eglon re di Moab.</span> <span class="verse"><a name="16">16</a>Eud si fece una spada a due tagli, lunga un gomed, e se la cinse sotto la veste, al fianco destro.</span> <span class="verse"><a name="17">17</a>Poi presentò il tributo a Eglon, re di Moab, che era uomo molto grasso.</span> <span class="verse"><a name="18">18</a>Finita la presentazione del tributo, ripartì con la gente che l'aveva portato.</span> <span class="verse"><a name="19">19</a>Ma egli, dal luogo detto Idoli, che è presso Gàlgala, tornò indietro e disse: O re, ho una cosa da dirti in segreto. Il re disse: Silenzio! e quanti stavano con lui uscirono.</span> <span class="verse"><a name="20">20</a>Allora Eud si accostò al re che stava seduto nel piano di sopra, riservato a lui solo, per la frescura, e gli disse: Ho una parola da dirti da parte di Dio. Quegli si alzò dal suo seggio.</span> <span class="verse"><a name="21">21</a>Allora Eud, allungata la mano sinistra, trasse la spada dal suo fianco e gliela piantò nel ventre.</span> <span class="verse"><a name="22">22</a>Anche l'elsa entrò con la lama; il grasso si rinchiuse intorno alla lama, perciò egli uscì subito dalla finestra, senza estrargli la spada dal ventre.</span> <span class="verse"><a name="23">23</a>Eud uscì nel portico, dopo aver chiuso i battenti del piano di sopra e aver tirato il chiavistello.</span> <span class="verse"><a name="24">24</a>Quando fu uscito, vennero i servi, i quali guardarono e videro che i battenti del piano di sopra erano sprangati; dissero: Certo attende ai suoi bisogni nel camerino della stanza fresca.</span> <span class="verse"><a name="25">25</a>Aspettarono fino ad essere inquieti, ma quegli non apriva i battenti del piano di sopra. Allora presero la chiave, aprirono ed ecco il loro signore era steso per terra, morto.</span> <span class="verse"><a name="26">26</a>Mentre essi indugiavano, Eud era fuggito e, dopo aver oltrepassato gli Idoli, si era messo in salvo nella Seira.</span> <span class="verse"><a name="27">27</a>Appena arrivato là, suonò la tromba sulle montagne di Efraim e gli Israeliti scesero con lui dalle montagne ed egli si mise alla loro testa.</span> <span class="verse"><a name="28">28</a>Disse loro: Seguitemi, perché il Signore vi ha messo nelle mani i Moabiti, vostri nemici. Quelli scesero dopo di lui, si impadronirono dei guadi del Giordano, per impedirne il passo ai Moabiti, e non lasciarono passare nessuno.</span> <span class="verse"><a name="29">29</a>In quella circostanza sconfissero circa diecimila Moabiti, tutti robusti e valorosi; non ne scampò neppure uno.</span> <span class="verse"><a name="30">30</a>Così in quel giorno Moab fu umiliato sotto la mano d'Israele e il paese rimase tranquillo per ottant'anni.</span> <span class="verse"><a name="31">31</a>Dopo di lui ci fu Samgar figlio di Anat. Egli sconfisse seicento Filistei con un pungolo da buoi; anch'egli salvò Israele.</span> </p></div</div></div></body></html>