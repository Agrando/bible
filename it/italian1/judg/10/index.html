<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/judg/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/judg">Judges</a> &gt <strong>Chapter 10</strong></div><p><span class="verse"><a name="1">1</a>Dopo Abimèlech, sorse a salvare Israele Tola, figlio di Pua, figlio di Dodo, uomo di Issacar. Dimorava a Samir sulle montagne di Efraim;</span> <span class="verse"><a name="2">2</a>fu giudice d'Israele per ventitrè anni, poi morì e fu sepolto a Samir.</span> <span class="verse"><a name="3">3</a>Dopo di lui sorse Iair, il Galaadita, che fu giudice d'Israele per ventidue anni;</span> <span class="verse"><a name="4">4</a>ebbe trenta figli che cavalcavano trenta asinelli e avevano trenta città, che si chiamano anche oggi i Villaggi di Iair e sono nel paese di Gàlaad.</span> <span class="verse"><a name="5">5</a>Poi Iair morì e fu sepolto a Kamon.</span> <span class="verse"><a name="6">6</a>Gli Israeliti continuarono a fare ciò che è male agli occhi del Signore e servirono i Baal, le Astarti, gli dei di Aram, gli dei di Sidòne, gli dei di Moab, gli dei degli Ammoniti e gli dei dei Filistei; abbandonarono il Signore e non lo servirono più.</span> <span class="verse"><a name="7">7</a>L'ira del Signore si accese contro Israele e li mise nelle mani dei Filistei e nelle mani degli Ammoniti.</span> <span class="verse"><a name="8">8</a>Questi afflissero e oppressero per diciotto anni gli Israeliti, tutti i figli d'Israele che erano oltre il Giordano, nel paese degli Amorrei in Gàlaad.</span> <span class="verse"><a name="9">9</a>Poi gli Ammoniti passarono il Giordano per combattere anche contro Giuda, contro Beniamino e contro la casa d'Efraim e Israele fu in grande angoscia.</span> <span class="verse"><a name="10">10</a>Allora gli Israeliti gridarono al Signore: Abbiamo peccato contro di te, perché abbiamo abbandonato il nostro Dio e abbiamo servito i Baal.</span> <span class="verse"><a name="11">11</a>Il Signore disse agli Israeliti: Non vi ho io liberati dagli Egiziani, dagli Amorrei, dagli Ammoniti e dai Filistei?</span> <span class="verse"><a name="12">12</a>Quando quelli di Sidòne, gli Amaleciti e i Madianiti vi opprimevano e voi gridavate a me, non vi ho forse liberati dalle loro mani?</span> <span class="verse"><a name="13">13</a>Eppure, mi avete abbandonato e avete servito altri dei; perciò io non vi salverò più.</span> <span class="verse"><a name="14">14</a>Andate a gridare agli dei che avete scelto; vi salvino essi nel tempo della vostra angoscia!.</span> <span class="verse"><a name="15">15</a>Gli Israeliti dissero al Signore: Abbiamo peccato; fà di noi ciò che ti piace; soltanto, liberaci in questo giorno.</span> <span class="verse"><a name="16">16</a>Eliminarono gli dei stranieri e servirono il Signore, il quale non tollerò più a lungo la tribolazione di Israele.</span> <span class="verse"><a name="17">17</a>Gli Ammoniti si radunarono e si accamparono in Gàlaad e anche gli Israeliti si adunarono e si accamparono a Mizpa.</span> <span class="verse"><a name="18">18</a>Il popolo, i principi di Gàlaad, si dissero l'un l'altro: Chi sarà l'uomo che comincerà a combattere contro gli Ammoniti? Egli sarà il capo di tutti gli abitanti di Gàlaad.</span> </p></div</div></div></body></html>