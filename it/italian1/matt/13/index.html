<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/matt/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/matt">Matthew</a> &gt <strong>Chapter 13</strong></div><p><span class="verse"><a name="1">1</a>Quel giorno Gesù uscì di casa e si sedette in riva al mare.</span> <span class="verse"><a name="2">2</a>Si cominciò a raccogliere attorno a lui tanta folla che dovette salire su una barca e là porsi a sedere, mentre tutta la folla rimaneva sulla spiaggia.</span> <span class="verse"><a name="3">3</a>Egli parlò loro di molte cose in parabole. E disse: Ecco, il seminatore uscì a seminare.</span> <span class="verse"><a name="4">4</a>E mentre seminava una parte del seme cadde sulla strada e vennero gli uccelli e la divorarono.</span> <span class="verse"><a name="5">5</a>Un'altra parte cadde in luogo sassoso, dove non c'era molta terra; subito germogliò, perché il terreno non era profondo.</span> <span class="verse"><a name="6">6</a>Ma, spuntato il sole, restò bruciata e non avendo radici si seccò.</span> <span class="verse"><a name="7">7</a>Un'altra parte cadde sulle spine e le spine crebbero e la soffocarono.</span> <span class="verse"><a name="8">8</a>Un'altra parte cadde sulla terra buona e diede frutto, dove il cento, dove il sessanta, dove il trenta.</span> <span class="verse"><a name="9">9</a>Chi ha orecchi intenda.</span> <span class="verse"><a name="10">10</a>Gli si avvicinarono allora i discepoli e gli dissero: Perché parli loro in parabole?.</span> <span class="verse"><a name="11">11</a>Egli rispose: Perché a voi è dato di conoscere i misteri del regno dei cieli, ma a loro non è dato.</span> <span class="verse"><a name="12">12</a>Così a chi ha sarà dato e sarà nell'abbondanza; e a chi non ha sarà tolto anche quello che ha.</span> <span class="verse"><a name="13">13</a>Per questo parlo loro in parabole: perché pur vedendo non vedono, e pur udendo non odono e non comprendono.</span> <span class="verse"><a name="14">14</a>E così si adempie per loro la profezia di Isaia che dice: guarderete, ma non vedrete.</span> <span class="verse"><a name="15">15</a>Perché il cuore di questo popolo si è indurito, son diventati duri di orecchi, e hanno chiuso gli occhi, per non vedere con gli occhi, non sentire con gli orecchi e non intendere con il cuore e convertirsi, e io li risani.</span> <span class="verse"><a name="16">16</a>Ma beati i vostri occhi perché vedono e i vostri orecchi perché sentono.</span> <span class="verse"><a name="17">17</a>In verità vi dico: molti profeti e giusti hanno desiderato vedere ciò che voi vedete, e non lo videro, e ascoltare ciò che voi ascoltate, e non l'udirono!</span> <span class="verse"><a name="18">18</a>Voi dunque intendete la parabola del seminatore:</span> <span class="verse"><a name="19">19</a>tutte le volte che uno ascolta la parola del regno e non la comprende, viene il maligno e ruba ciò che è stato seminato nel suo cuore: questo è il seme seminato lungo la strada.</span> <span class="verse"><a name="20">20</a>Quello che è stato seminato nel terreno sassoso è l'uomo che ascolta la parola e subito l'accoglie con gioia,</span> <span class="verse"><a name="21">21</a>ma non ha radice in sé ed è incostante, sicché appena giunge una tribolazione o persecuzione a causa della parola, egli ne resta scandalizzato.</span> <span class="verse"><a name="22">22</a>Quello seminato tra le spine è colui che ascolta la parola, ma la preoccupazione del mondo e l'inganno della ricchezza soffocano la parola ed essa non dà frutto.</span> <span class="verse"><a name="23">23</a>Quello seminato nella terra buona è colui che ascolta la parola e la comprende; questi dà frutto e produce ora il cento, ora il sessanta, ora il trenta.</span> <span class="verse"><a name="24">24</a>Un'altra parabola espose loro così: Il regno dei cieli si può paragonare a un uomo che ha seminato del buon seme nel suo campo.</span> <span class="verse"><a name="25">25</a>Ma mentre tutti dormivano venne il suo nemico, seminò zizzania in mezzo al grano e se ne andò.</span> <span class="verse"><a name="26">26</a>Quando poi la messe fiorì e fece frutto, ecco apparve anche la zizzania.</span> <span class="verse"><a name="27">27</a>Allora i servi andarono dal padrone di casa e gli dissero: Padrone, non hai seminato del buon seme nel tuo campo? Da dove viene dunque la zizzania?</span> <span class="verse"><a name="28">28</a>Ed egli rispose loro: Un nemico ha fatto questo. E i servi gli dissero: Vuoi dunque che andiamo a raccoglierla?</span> <span class="verse"><a name="29">29</a>No, rispose, perché non succeda che, cogliendo la zizzania, con essa sradichiate anche il grano.</span> <span class="verse"><a name="30">30</a>Lasciate che l'una e l'altro crescano insieme fino alla mietitura e al momento della mietitura dirò ai mietitori: Cogliete prima la zizzania e legatela in fastelli per bruciarla; il grano invece riponetelo nel mio granaio.</span> <span class="verse"><a name="31">31</a>Un'altra parabola espose loro: Il regno dei cieli si può paragonare a un granellino di senapa, che un uomo prende e semina nel suo campo.</span> <span class="verse"><a name="32">32</a>Esso è il più piccolo di tutti i semi ma, una volta cresciuto, è più grande degli altri legumi e diventa un albero, tanto che vengono gli uccelli del cielo e si annidano fra i suoi rami.</span> <span class="verse"><a name="33">33</a>Un'altra parabola disse loro: Il regno dei cieli si può paragonare al lievito, che una donna ha preso e impastato con tre misure di farina perché tutta si fermenti.</span> <span class="verse"><a name="34">34</a>Tutte queste cose Gesù disse alla folla in parabole e non parlava ad essa se non in parabole,</span> <span class="verse"><a name="35">35</a>perché si adempisse ciò che era stato detto dal profeta: proclamerò cose nascoste fin dalla fondazione del mondo.</span> <span class="verse"><a name="36">36</a>Poi Gesù lasciò la folla ed entrò in casa; i suoi discepoli gli si accostarono per dirgli: Spiegaci la parabola della zizzania nel campo.</span> <span class="verse"><a name="37">37</a>Ed egli rispose: Colui che semina il buon seme è il Figlio dell'uomo.</span> <span class="verse"><a name="38">38</a>Il campo è il mondo. Il seme buono sono i figli del regno; la zizzania sono i figli del maligno,</span> <span class="verse"><a name="39">39</a>e il nemico che l'ha seminata è il diavolo. La mietitura rappresenta la fine del mondo, e i mietitori sono gli angeli.</span> <span class="verse"><a name="40">40</a>Come dunque si raccoglie la zizzania e si brucia nel fuoco, così avverrà alla fine del mondo.</span> <span class="verse"><a name="41">41</a>Il Figlio dell'uomo manderà i suoi angeli, i quali raccoglieranno dal suo regno tutti gli scandali e tutti gli operatori di iniquità</span> <span class="verse"><a name="42">42</a>e li getteranno nella fornace ardente dove sarà pianto e stridore di denti.</span> <span class="verse"><a name="43">43</a>Allora i giusti splenderanno come il sole nel regno del Padre loro. Chi ha orecchi, intenda!</span> <span class="verse"><a name="44">44</a>Il regno dei cieli è simile a un tesoro nascosto in un campo; un uomo lo trova e lo nasconde di nuovo, poi va, pieno di gioia, e vende tutti i suoi averi e compra quel campo.</span> <span class="verse"><a name="45">45</a>Il regno dei cieli è simile a un mercante che va in cerca di perle preziose;</span> <span class="verse"><a name="46">46</a>trovata una perla di grande valore, va, vende tutti i suoi averi e la compra.</span> <span class="verse"><a name="47">47</a>Il regno dei cieli è simile anche a una rete gettata nel mare, che raccoglie ogni genere di pesci.</span> <span class="verse"><a name="48">48</a>Quando è piena, i pescatori la tirano a riva e poi, sedutisi, raccolgono i pesci buoni nei canestri e buttano via i cattivi.</span> <span class="verse"><a name="49">49</a>Così sarà alla fine del mondo. Verranno gli angeli e separeranno i cattivi dai buoni</span> <span class="verse"><a name="50">50</a>e li getteranno nella fornace ardente, dove sarà pianto e stridore di denti.</span> <span class="verse"><a name="51">51</a>Avete capito tutte queste cose?. Gli risposero: Sì.</span> <span class="verse"><a name="52">52</a>Ed egli disse loro: Per questo ogni scriba divenuto discepolo del regno dei cieli è simile a un padrone di casa che estrae dal suo tesoro cose nuove e cose antiche.</span> <span class="verse"><a name="53">53</a>Terminate queste parabole, Gesù partì di là</span> <span class="verse"><a name="54">54</a>e venuto nella sua patria insegnava nella loro sinagoga e la gente rimaneva stupita e diceva: Da dove mai viene a costui questa sapienza e questi miracoli?</span> <span class="verse"><a name="55">55</a>Non è egli forse il figlio del carpentiere? Sua madre non si chiama Maria e i suoi fratelli Giacomo, Giuseppe, Simone e Giuda?</span> <span class="verse"><a name="56">56</a>E le sue sorelle non sono tutte fra noi? Da dove gli vengono dunque tutte queste cose?.</span> <span class="verse"><a name="57">57</a>E si scandalizzavano per causa sua. Ma Gesù disse loro: Un profeta non è disprezzato se non nella sua patria e in casa sua.</span> <span class="verse"><a name="58">58</a>E non fece molti miracoli a causa della loro incredulità.</span> </p></div</div></div></body></html>