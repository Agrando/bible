<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/matt/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/matt">Matthew</a> &gt <strong>Chapter 25</strong></div><p><span class="verse"><a name="1">1</a>Il regno dei cieli è simile a dieci vergini che, prese le loro lampade, uscirono incontro allo sposo.</span> <span class="verse"><a name="2">2</a>Cinque di esse erano stolte e cinque sagge;</span> <span class="verse"><a name="3">3</a>le stolte presero le lampade, ma non presero con sé olio;</span> <span class="verse"><a name="4">4</a>le sagge invece, insieme alle lampade, presero anche dell'olio in piccoli vasi.</span> <span class="verse"><a name="5">5</a>Poiché lo sposo tardava, si assopirono tutte e dormirono.</span> <span class="verse"><a name="6">6</a>A mezzanotte si levò un grido: Ecco lo sposo, andategli incontro!</span> <span class="verse"><a name="7">7</a>Allora tutte quelle vergini si destarono e prepararono le loro lampade.</span> <span class="verse"><a name="8">8</a>E le stolte dissero alle sagge: Dateci del vostro olio, perché le nostre lampade si spengono.</span> <span class="verse"><a name="9">9</a>Ma le sagge risposero: No, che non abbia a mancare per noi e per voi; andate piuttosto dai venditori e compratevene.</span> <span class="verse"><a name="10">10</a>Ora, mentre quelle andavano per comprare l'olio, arrivò lo sposo e le vergini che erano pronte entrarono con lui alle nozze, e la porta fu chiusa.</span> <span class="verse"><a name="11">11</a>Più tardi arrivarono anche le altre vergini e incominciarono a dire: Signore, signore, aprici!</span> <span class="verse"><a name="12">12</a>Ma egli rispose: In verità vi dico: non vi conosco.</span> <span class="verse"><a name="13">13</a>Vegliate dunque, perché non sapete né il giorno né l'ora.</span> <span class="verse"><a name="14">14</a>Avverrà come di un uomo che, partendo per un viaggio, chiamò i suoi servi e consegnò loro i suoi beni.</span> <span class="verse"><a name="15">15</a>A uno diede cinque talenti, a un altro due, a un altro uno, a ciascuno secondo la sua capacità, e partì.</span> <span class="verse"><a name="16">16</a>Colui che aveva ricevuto cinque talenti, andò subito a impiegarli e ne guadagnò altri cinque.</span> <span class="verse"><a name="17">17</a>Così anche quello che ne aveva ricevuti due, ne guadagnò altri due.</span> <span class="verse"><a name="18">18</a>Colui invece che aveva ricevuto un solo talento, andò a fare una buca nel terreno e vi nascose il denaro del suo padrone.</span> <span class="verse"><a name="19">19</a>Dopo molto tempo il padrone di quei servi tornò, e volle regolare i conti con loro.</span> <span class="verse"><a name="20">20</a>Colui che aveva ricevuto cinque talenti, ne presentò altri cinque, dicendo: Signore, mi hai consegnato cinque talenti; ecco, ne ho guadagnati altri cinque.</span> <span class="verse"><a name="21">21</a>Bene, servo buono e fedele, gli disse il suo padrone, sei stato fedele nel poco, ti darò autorità su molto; prendi parte alla gioia del tuo padrone.</span> <span class="verse"><a name="22">22</a>Presentatosi poi colui che aveva ricevuto due talenti, disse: Signore, mi hai consegnato due talenti; vedi, ne ho guadagnati altri due.</span> <span class="verse"><a name="23">23</a>Bene, servo buono e fedele, gli rispose il padrone, sei stato fedele nel poco, ti darò autorità su molto; prendi parte alla gioia del tuo padrone.</span> <span class="verse"><a name="24">24</a>Venuto infine colui che aveva ricevuto un solo talento, disse: Signore, so che sei un uomo duro, che mieti dove non hai seminato e raccogli dove non hai sparso;</span> <span class="verse"><a name="25">25</a>per paura andai a nascondere il tuo talento sotterra; ecco qui il tuo.</span> <span class="verse"><a name="26">26</a>Il padrone gli rispose: Servo malvagio e infingardo, sapevi che mieto dove non ho seminato e raccolgo dove non ho sparso;</span> <span class="verse"><a name="27">27</a>avresti dovuto affidare il mio denaro ai banchieri e così, ritornando, avrei ritirato il mio con l'interesse.</span> <span class="verse"><a name="28">28</a>Toglietegli dunque il talento, e datelo a chi ha i dieci talenti.</span> <span class="verse"><a name="29">29</a>Perché a chiunque ha sarà dato e sarà nell'abbondanza; ma a chi non ha sarà tolto anche quello che ha.</span> <span class="verse"><a name="30">30</a>E il servo fannullone gettatelo fuori nelle tenebre; là sarà pianto e stridore di denti.</span> <span class="verse"><a name="31">31</a>Quando il Figlio dell'uomo verrà nella sua gloria con tutti i suoi angeli, si siederà sul trono della sua gloria.</span> <span class="verse"><a name="32">32</a>E saranno riunite davanti a lui tutte le genti, ed egli separerà gli uni dagli altri, come il pastore separa le pecore dai capri,</span> <span class="verse"><a name="33">33</a>e porrà le pecore alla sua destra e i capri alla sinistra.</span> <span class="verse"><a name="34">34</a>Allora il re dirà a quelli che stanno alla sua destra: Venite, benedetti del Padre mio, ricevete in eredità il regno preparato per voi fin dalla fondazione del mondo.</span> <span class="verse"><a name="35">35</a>Perché io ho avuto fame e mi avete dato da mangiare, ho avuto sete e mi avete dato da bere; ero forestiero e mi avete ospitato,</span> <span class="verse"><a name="36">36</a>nudo e mi avete vestito, malato e mi avete visitato, carcerato e siete venuti a trovarmi.</span> <span class="verse"><a name="37">37</a>Allora i giusti gli risponderanno: Signore, quando mai ti abbiamo veduto affamato e ti abbiamo dato da mangiare, assetato e ti abbiamo dato da bere?</span> <span class="verse"><a name="38">38</a>Quando ti abbiamo visto forestiero e ti abbiamo ospitato, o nudo e ti abbiamo vestito?</span> <span class="verse"><a name="39">39</a>E quando ti abbiamo visto ammalato o in carcere e siamo venuti a visitarti?</span> <span class="verse"><a name="40">40</a>Rispondendo, il re dirà loro: In verità vi dico: ogni volta che avete fatto queste cose a uno solo di questi miei fratelli più piccoli, l'avete fatto a me.</span> <span class="verse"><a name="41">41</a>Poi dirà a quelli alla sua sinistra: Via, lontano da me, maledetti, nel fuoco eterno, preparato per il diavolo e per i suoi angeli.</span> <span class="verse"><a name="42">42</a>Perché ho avuto fame e non mi avete dato da mangiare; ho avuto sete e non mi avete dato da bere;</span> <span class="verse"><a name="43">43</a>ero forestiero e non mi avete ospitato, nudo e non mi avete vestito, malato e in carcere e non mi avete visitato.</span> <span class="verse"><a name="44">44</a>Anch'essi allora risponderanno: Signore, quando mai ti abbiamo visto affamato o assetato o forestiero o nudo o malato o in carcere e non ti abbiamo assistito?</span> <span class="verse"><a name="45">45</a>Ma egli risponderà: In verità vi dico: ogni volta che non avete fatto queste cose a uno di questi miei fratelli più piccoli, non l'avete fatto a me.</span> <span class="verse"><a name="46">46</a>E se ne andranno, questi al supplizio eterno, e i giusti alla vita eterna.</span> </p></div</div></div></body></html>