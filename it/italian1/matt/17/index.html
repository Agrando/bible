<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/matt/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/matt">Matthew</a> &gt <strong>Chapter 17</strong></div><p><span class="verse"><a name="1">1</a>Sei giorni dopo, Gesù prese con sé Pietro, Giacomo e Giovanni suo fratello e li condusse in disparte, su un alto monte.</span> <span class="verse"><a name="2">2</a>E fu trasfigurato davanti a loro; il suo volto brillò come il sole e le sue vesti divennero candide come la luce.</span> <span class="verse"><a name="3">3</a>Ed ecco apparvero loro Mosè ed Elia, che conversavano con lui.</span> <span class="verse"><a name="4">4</a>Pietro prese allora la parola e disse a Gesù: Signore, è bello per noi restare qui; se vuoi, farò qui tre tende, una per te, una per Mosè e una per Elia.</span> <span class="verse"><a name="5">5</a>Egli stava ancora parlando quando una nuvola luminosa li avvolse con la sua ombra. Ed ecco una voce che diceva: Questi è il Figlio mio prediletto, nel quale mi sono compiaciuto. Ascoltatelo.</span> <span class="verse"><a name="6">6</a>All'udire ciò, i discepoli caddero con la faccia a terra e furono presi da grande timore.</span> <span class="verse"><a name="7">7</a>Ma Gesù si avvicinò e, toccatili, disse: Alzatevi e non temete.</span> <span class="verse"><a name="8">8</a>Sollevando gli occhi non videro più nessuno, se non Gesù solo.</span> <span class="verse"><a name="9">9</a>E mentre discendevano dal monte, Gesù ordinò loro: Non parlate a nessuno di questa visione, finché il Figlio dell'uomo non sia risorto dai morti.</span> <span class="verse"><a name="10">10</a>Allora i discepoli gli domandarono: Perché dunque gli scribi dicono che prima deve venire Elia?.</span> <span class="verse"><a name="11">11</a>Ed egli rispose: Sì, verrà Elia e ristabilirà ogni cosa.</span> <span class="verse"><a name="12">12</a>Ma io vi dico: Elia è gia venuto e non l'hanno riconosciuto; anzi, l'hanno trattato come hanno voluto. Così anche il Figlio dell'uomo dovrà soffrire per opera loro.</span> <span class="verse"><a name="13">13</a>Allora i discepoli compresero che egli parlava di Giovanni il Battista.</span> <span class="verse"><a name="14">14</a>Appena ritornati presso la folla, si avvicinò a Gesù un uomo</span> <span class="verse"><a name="15">15</a>che, gettatosi in ginocchio, gli disse: Signore, abbi pietà di mio figlio. Egli è epilettico e soffre molto; cade spesso nel fuoco e spesso anche nell'acqua;</span> <span class="verse"><a name="16">16</a>l'ho gia portato dai tuoi discepoli, ma non hanno potuto guarirlo.</span> <span class="verse"><a name="17">17</a>E Gesù rispose: O generazione incredula e perversa! Fino a quando starò con voi? Fino a quando dovrò sopportarvi? Portatemelo qui.</span> <span class="verse"><a name="18">18</a>E Gesù gli parlò minacciosamente, e il demonio uscì da lui e da quel momento il ragazzo fu guarito.</span> <span class="verse"><a name="19">19</a>Allora i discepoli, accostatisi a Gesù in disparte, gli chiesero: Perché noi non abbiamo potuto scacciarlo?.</span> <span class="verse"><a name="20">20</a>Ed egli rispose: Per la vostra poca fede. In verità vi dico: se avrete fede pari a un granellino di senapa, potrete dire a questo monte: spostati da qui a là, ed esso si sposterà, e niente vi sarà impossibile.</span> <span class="verse"><a name="21">21</a>Questa razza di demòni non si scaccia se non con la preghiera e il digiuno].</span> <span class="verse"><a name="22">22</a>Mentre si trovavano insieme in Galilea, Gesù disse loro: Il Figlio dell'uomo sta per esser consegnato nelle mani degli uomini</span> <span class="verse"><a name="23">23</a>e lo uccideranno, ma il terzo giorno risorgerà. Ed essi furono molto rattristati.</span> <span class="verse"><a name="24">24</a>Venuti a Cafarnao, si avvicinarono a Pietro gli esattori della tassa per il tempio e gli dissero: Il vostro maestro non paga la tassa per il tempio?.</span> <span class="verse"><a name="25">25</a>Rispose: Sì. Mentre entrava in casa, Gesù lo prevenne dicendo: Che cosa ti pare, Simone? I re di questa terra da chi riscuotono le tasse e i tributi? Dai propri figli o dagli altri?.</span> <span class="verse"><a name="26">26</a>Rispose: Dagli estranei. E Gesù: Quindi i figli sono esenti.</span> <span class="verse"><a name="27">27</a>Ma perché non si scandalizzino, và al mare, getta l'amo e il primo pesce che viene prendilo, aprigli la bocca e vi troverai una moneta d'argento. Prendila e consegnala a loro per me e per te.</span> </p></div</div></div></body></html>