<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/matt/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/matt">Matthew</a> &gt <strong>Chapter 21</strong></div><p><span class="verse"><a name="1">1</a>Quando furono vicini a Gerusalemme e giunsero presso Bètfage, verso il monte degli Ulivi, Gesù mandò due dei suoi discepoli</span> <span class="verse"><a name="2">2</a>dicendo loro: Andate nel villaggio che vi sta di fronte: subito troverete un'asina legata e con essa un puledro. Scioglieteli e conduceteli a me.</span> <span class="verse"><a name="3">3</a>Se qualcuno poi vi dirà qualche cosa, risponderete: Il Signore ne ha bisogno, ma li rimanderà subito.</span> <span class="verse"><a name="4">4</a>Ora questo avvenne perché si adempisse ciò che era stato annunziato dal profeta:</span> <span class="verse"><a name="5">5</a>Dite alla figlia di Sion: Ecco, il tuo re viene a te mite, seduto su un'asina, con un puledro figlio di bestia da soma.</span> <span class="verse"><a name="6">6</a>I discepoli andarono e fecero quello che aveva ordinato loro Gesù:</span> <span class="verse"><a name="7">7</a>condussero l'asina e il puledro, misero su di essi i mantelli ed egli vi si pose a sedere.</span> <span class="verse"><a name="8">8</a>La folla numerosissima stese i suoi mantelli sulla strada mentre altri tagliavano rami dagli alberi e li stendevano sulla via.</span> <span class="verse"><a name="9">9</a>La folla che andava innanzi e quella che veniva dietro, gridava: Benedetto colui che viene nel nome del Signore! Osanna nel più alto dei cieli!</span> <span class="verse"><a name="10">10</a>Entrato Gesù in Gerusalemme, tutta la città fu in agitazione e la gente si chiedeva: Chi è costui?.</span> <span class="verse"><a name="11">11</a>E la folla rispondeva: Questi è il profeta Gesù, da Nazaret di Galilea.</span> <span class="verse"><a name="12">12</a>Gesù entrò poi nel tempio e scacciò tutti quelli che vi trovò a comprare e a vendere; rovesciò i tavoli dei cambiavalute e le sedie dei venditori di colombe</span> <span class="verse"><a name="13">13</a>e disse loro: La Scrittura dice: ma voi ne fate una spelonca di ladri.</span> <span class="verse"><a name="14">14</a>Gli si avvicinarono ciechi e storpi nel tempio ed egli li guarì.</span> <span class="verse"><a name="15">15</a>Ma i sommi sacerdoti e gli scribi, vedendo le meraviglie che faceva e i fanciulli che acclamavano nel tempio: Osanna al figlio di Davide, si sdegnarono</span> <span class="verse"><a name="16">16</a>e gli dissero: Non senti quello che dicono?. Gesù rispose loro: Sì, non avete mai letto: ti sei procurata una lode?.</span> <span class="verse"><a name="17">17</a>E, lasciatili, uscì fuori dalla città, verso Betània, e là trascorse la notte.</span> <span class="verse"><a name="18">18</a>La mattina dopo, mentre rientrava in città, ebbe fame.</span> <span class="verse"><a name="19">19</a>Vedendo un fico sulla strada, gli si avvicinò, ma non vi trovò altro che foglie, e gli disse: Non nasca mai più frutto da te. E subito quel fico si seccò.</span> <span class="verse"><a name="20">20</a>Vedendo ciò i discepoli rimasero stupiti e dissero: Come mai il fico si è seccato immediatamente?.</span> <span class="verse"><a name="21">21</a>Rispose Gesù: In verità vi dico: Se avrete fede e non dubiterete, non solo potrete fare ciò che è accaduto a questo fico, ma anche se direte a questo monte: Levati di lì e gettati nel mare, ciò avverrà.</span> <span class="verse"><a name="22">22</a>E tutto quello che chiederete con fede nella preghiera, lo otterrete.</span> <span class="verse"><a name="23">23</a>Entrato nel tempio, mentre insegnava gli si avvicinarono i sommi sacerdoti e gli anziani del popolo e gli dissero: Con quale autorità fai questo? Chi ti ha dato questa autorità?.</span> <span class="verse"><a name="24">24</a>Gesù rispose: Vi farò anch'io una domanda e se voi mi rispondete, vi dirò anche con quale autorità faccio questo.</span> <span class="verse"><a name="25">25</a>Il battesimo di Giovanni da dove veniva? Dal cielo o dagli uomini?. Ed essi riflettevano tra sé dicendo: Se diciamo: "dal Cielo", ci risponderà: "perché dunque non gli avete creduto?'';</span> <span class="verse"><a name="26">26</a>se diciamo "dagli uomini", abbiamo timore della folla, perché tutti considerano Giovanni un profeta.</span> <span class="verse"><a name="27">27</a>Rispondendo perciò a Gesù, dissero: Non lo sappiamo. Allora anch'egli disse loro: Neanch'io vi dico con quale autorità faccio queste cose.</span> <span class="verse"><a name="28">28</a>Che ve ne pare? Un uomo aveva due figli; rivoltosi al primo disse: Figlio, và oggi a lavorare nella vigna.</span> <span class="verse"><a name="29">29</a>Ed egli rispose: Sì, signore; ma non andò.</span> <span class="verse"><a name="30">30</a>Rivoltosi al secondo, gli disse lo stesso. Ed egli rispose: Non ne ho voglia; ma poi, pentitosi, ci andò.</span> <span class="verse"><a name="31">31</a>Chi dei due ha compiuto la volontà del padre?. Dicono: L'ultimo. E Gesù disse loro: In verità vi dico: I pubblicani e le prostitute vi passano avanti nel regno di Dio.</span> <span class="verse"><a name="32">32</a>E' venuto a voi Giovanni nella via della giustizia e non gli avete creduto; i pubblicani e le prostitute invece gli hanno creduto. Voi, al contrario, pur avendo visto queste cose, non vi siete nemmeno pentiti per credergli.</span> <span class="verse"><a name="33">33</a>Ascoltate un'altra parabola: C'era un padrone che piantò una vigna e la circondò con una siepe, vi scavò un frantoio, vi costruì una torre, poi l'affidò a dei vignaioli e se ne andò.</span> <span class="verse"><a name="34">34</a>Quando fu il tempo dei frutti, mandò i suoi servi da quei vignaioli a ritirare il raccolto.</span> <span class="verse"><a name="35">35</a>Ma quei vignaioli presero i servi e uno lo bastonarono, l'altro lo uccisero, l'altro lo lapidarono.</span> <span class="verse"><a name="36">36</a>Di nuovo mandò altri servi più numerosi dei primi, ma quelli si comportarono nello stesso modo.</span> <span class="verse"><a name="37">37</a>Da ultimo mandò loro il proprio figlio dicendo: Avranno rispetto di mio figlio!</span> <span class="verse"><a name="38">38</a>Ma quei vignaioli, visto il figlio, dissero tra sé: Costui è l'erede; venite, uccidiamolo, e avremo noi l'eredità.</span> <span class="verse"><a name="39">39</a>E, presolo, lo cacciarono fuori della vigna e l'uccisero.</span> <span class="verse"><a name="40">40</a>Quando dunque verrà il padrone della vigna che farà a quei vignaioli?.</span> <span class="verse"><a name="41">41</a>Gli rispondono: Farà morire miseramente quei malvagi e darà la vigna ad altri vignaioli che gli consegneranno i frutti a suo tempo.</span> <span class="verse"><a name="42">42</a>E Gesù disse loro: Non avete mai letto nelle Scritture: è diventata testata d'angolo; dal Signore è stato fatto questo ed è mirabile agli occhi nostri?</span> <span class="verse"><a name="43">43</a>Perciò io vi dico: vi sarà tolto il regno di Dio e sarà dato a un popolo che lo farà fruttificare.</span> <span class="verse"><a name="44">44</a>Chi cadrà sopra questa pietra sarà sfracellato; e qualora essa cada su qualcuno, lo stritolerà.</span> <span class="verse"><a name="45">45</a>Udite queste parabole, i sommi sacerdoti e i farisei capirono che parlava di loro e cercavano di catturarlo; ma avevano paura della folla che lo considerava un profeta.</span> </p></div</div></div></body></html>