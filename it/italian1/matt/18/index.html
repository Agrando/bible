<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/matt/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/matt">Matthew</a> &gt <strong>Chapter 18</strong></div><p><span class="verse"><a name="1">1</a>In quel momento i discepoli si avvicinarono a Gesù dicendo: Chi dunque è il più grande nel regno dei cieli?.</span> <span class="verse"><a name="2">2</a>Allora Gesù chiamò a sé un bambino, lo pose in mezzo a loro e disse:</span> <span class="verse"><a name="3">3</a>In verità vi dico: se non vi convertirete e non diventerete come i bambini, non entrerete nel regno dei cieli.</span> <span class="verse"><a name="4">4</a>Perciò chiunque diventerà piccolo come questo bambino, sarà il più grande nel regno dei cieli.</span> <span class="verse"><a name="5">5</a>E chi accoglie anche uno solo di questi bambini in nome mio, accoglie me.</span> <span class="verse"><a name="6">6</a>Chi invece scandalizza anche uno solo di questi piccoli che credono in me, sarebbe meglio per lui che gli fosse appesa al collo una macina girata da asino, e fosse gettato negli abissi del mare.</span> <span class="verse"><a name="7">7</a>Guai al mondo per gli scandali! E' inevitabile che avvengano scandali, ma guai all'uomo per colpa del quale avviene lo scandalo!</span> <span class="verse"><a name="8">8</a>Se la tua mano o il tuo piede ti è occasione di scandalo, taglialo e gettalo via da te; è meglio per te entrare nella vita monco o zoppo, che avere due mani o due piedi ed essere gettato nel fuoco eterno.</span> <span class="verse"><a name="9">9</a>E se il tuo occhio ti è occasione di scandalo, cavalo e gettalo via da te; è meglio per te entrare nella vita con un occhio solo, che avere due occhi ed essere gettato nella Geenna del fuoco.</span> <span class="verse"><a name="10">10</a>Guardatevi dal disprezzare uno solo di questi piccoli, perché vi dico che i loro angeli nel cielo vedono sempre la faccia del Padre mio che è nei cieli.</span> <span class="verse"><a name="11">11</a>E' venuto infatti il Figlio dell'uomo a salvare ciò che era perduto].</span> <span class="verse"><a name="12">12</a>Che ve ne pare? Se un uomo ha cento pecore e ne smarrisce una, non lascerà forse le novantanove sui monti, per andare in cerca di quella perduta?</span> <span class="verse"><a name="13">13</a>Se gli riesce di trovarla, in verità vi dico, si rallegrerà per quella più che per le novantanove che non si erano smarrite.</span> <span class="verse"><a name="14">14</a>Così il Padre vostro celeste non vuole che si perda neanche uno solo di questi piccoli.</span> <span class="verse"><a name="15">15</a>Se il tuo fratello commette una colpa, và e ammoniscilo fra te e lui solo; se ti ascolterà, avrai guadagnato il tuo fratello;</span> <span class="verse"><a name="16">16</a>se non ti ascolterà, prendi con te una o due persone, perché ogni cosa sia risolta sulla parola di due o tre testimoni.</span> <span class="verse"><a name="17">17</a>Se poi non ascolterà neppure costoro, dillo all'assemblea; e se non ascolterà neanche l'assemblea, sia per te come un pagano e un pubblicano.</span> <span class="verse"><a name="18">18</a>In verità vi dico: tutto quello che legherete sopra la terra sarà legato anche in cielo e tutto quello che scioglierete sopra la terra sarà sciolto anche in cielo.</span> <span class="verse"><a name="19">19</a>In verità vi dico ancora: se due di voi sopra la terra si accorderanno per domandare qualunque cosa, il Padre mio che è nei cieli ve la concederà.</span> <span class="verse"><a name="20">20</a>Perché dove sono due o tre riuniti nel mio nome, io sono in mezzo a loro.</span> <span class="verse"><a name="21">21</a>Allora Pietro gli si avvicinò e gli disse: Signore, quante volte dovrò perdonare al mio fratello, se pecca contro di me? Fino a sette volte?.</span> <span class="verse"><a name="22">22</a>E Gesù gli rispose: Non ti dico fino a sette, ma fino a settanta volte sette.</span> <span class="verse"><a name="23">23</a>A proposito, il regno dei cieli è simile a un re che volle fare i conti con i suoi servi.</span> <span class="verse"><a name="24">24</a>Incominciati i conti, gli fu presentato uno che gli era debitore di diecimila talenti.</span> <span class="verse"><a name="25">25</a>Non avendo però costui il denaro da restituire, il padrone ordinò che fosse venduto lui con la moglie, con i figli e con quanto possedeva, e saldasse così il debito.</span> <span class="verse"><a name="26">26</a>Allora quel servo, gettatosi a terra, lo supplicava: Signore, abbi pazienza con me e ti restituirò ogni cosa.</span> <span class="verse"><a name="27">27</a>Impietositosi del servo, il padrone lo lasciò andare e gli condonò il debito.</span> <span class="verse"><a name="28">28</a>Appena uscito, quel servo trovò un altro servo come lui che gli doveva cento denari e, afferratolo, lo soffocava e diceva: Paga quel che devi!</span> <span class="verse"><a name="29">29</a>Il suo compagno, gettatosi a terra, lo supplicava dicendo: Abbi pazienza con me e ti rifonderò il debito.</span> <span class="verse"><a name="30">30</a>Ma egli non volle esaudirlo, andò e lo fece gettare in carcere, fino a che non avesse pagato il debito.</span> <span class="verse"><a name="31">31</a>Visto quel che accadeva, gli altri servi furono addolorati e andarono a riferire al loro padrone tutto l'accaduto.</span> <span class="verse"><a name="32">32</a>Allora il padrone fece chiamare quell'uomo e gli disse: Servo malvagio, io ti ho condonato tutto il debito perché mi hai pregato.</span> <span class="verse"><a name="33">33</a>Non dovevi forse anche tu aver pietà del tuo compagno, così come io ho avuto pietà di te?</span> <span class="verse"><a name="34">34</a>E, sdegnato, il padrone lo diede in mano agli aguzzini, finché non gli avesse restituito tutto il dovuto.</span> <span class="verse"><a name="35">35</a>Così anche il mio Padre celeste farà a ciascuno di voi, se non perdonerete di cuore al vostro fratello.</span> </p></div</div></div></body></html>