<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/matt/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/matt">Matthew</a> &gt <strong>Chapter 14</strong></div><p><span class="verse"><a name="1">1</a>In quel tempo il tetrarca Erode ebbe notizia della fama di Gesù.</span> <span class="verse"><a name="2">2</a>Egli disse ai suoi cortigiani: Costui è Giovanni il Battista risuscitato dai morti; per ciò la potenza dei miracoli opera in lui.</span> <span class="verse"><a name="3">3</a>Erode aveva arrestato Giovanni e lo aveva fatto incatenare e gettare in prigione per causa di Erodìade, moglie di Filippo suo fratello.</span> <span class="verse"><a name="4">4</a>Giovanni infatti gli diceva: Non ti è lecito tenerla!.</span> <span class="verse"><a name="5">5</a>Benché Erode volesse farlo morire, temeva il popolo perché lo considerava un profeta.</span> <span class="verse"><a name="6">6</a>Venuto il compleanno di Erode, la figlia di Erodìade danzò in pubblico e piacque tanto a Erode</span> <span class="verse"><a name="7">7</a>che egli le promise con giuramento di darle tutto quello che avesse domandato.</span> <span class="verse"><a name="8">8</a>Ed essa, istigata dalla madre, disse: Dammi qui, su un vassoio, la testa di Giovanni il Battista.</span> <span class="verse"><a name="9">9</a>Il re ne fu contristato, ma a causa del giuramento e dei commensali ordinò che le fosse data</span> <span class="verse"><a name="10">10</a>e mandò a decapitare Giovanni nel carcere.</span> <span class="verse"><a name="11">11</a>La sua testa venne portata su un vassoio e fu data alla fanciulla, ed ella la portò a sua madre.</span> <span class="verse"><a name="12">12</a>I suoi discepoli andarono a prendere il cadavere, lo seppellirono e andarono a informarne Gesù.</span> <span class="verse"><a name="13">13</a>Udito ciò, Gesù partì di là su una barca e si ritirò in disparte in un luogo deserto. Ma la folla, saputolo, lo seguì a piedi dalle città.</span> <span class="verse"><a name="14">14</a>Egli, sceso dalla barca, vide una grande folla e sentì compassione per loro e guarì i loro malati.</span> <span class="verse"><a name="15">15</a>Sul far della sera, gli si accostarono i discepoli e gli dissero: Il luogo è deserto ed è ormai tardi; congeda la folla perché vada nei villaggi a comprarsi da mangiare.</span> <span class="verse"><a name="16">16</a>Ma Gesù rispose: Non occorre che vadano; date loro voi stessi da mangiare.</span> <span class="verse"><a name="17">17</a>Gli risposero: Non abbiamo che cinque pani e due pesci!.</span> <span class="verse"><a name="18">18</a>Ed egli disse: Portatemeli qua.</span> <span class="verse"><a name="19">19</a>E dopo aver ordinato alla folla di sedersi sull'erba, prese i cinque pani e i due pesci e, alzati gli occhi al cielo, pronunziò la benedizione, spezzò i pani e li diede ai discepoli e i discepoli li distribuirono alla folla.</span> <span class="verse"><a name="20">20</a>Tutti mangiarono e furono saziati; e portarono via dodici ceste piene di pezzi avanzati.</span> <span class="verse"><a name="21">21</a>Quelli che avevano mangiato erano circa cinquemila uomini, senza contare le donne e i bambini.</span> <span class="verse"><a name="22">22</a>Subito dopo ordinò ai discepoli di salire sulla barca e di precederlo sull'altra sponda, mentre egli avrebbe congedato la folla.</span> <span class="verse"><a name="23">23</a>Congedata la folla, salì sul monte, solo, a pregare. Venuta la sera, egli se ne stava ancora solo lassù.</span> <span class="verse"><a name="24">24</a>La barca intanto distava gia qualche miglio da terra ed era agitata dalle onde, a causa del vento contrario.</span> <span class="verse"><a name="25">25</a>Verso la fine della notte egli venne verso di loro camminando sul mare.</span> <span class="verse"><a name="26">26</a>I discepoli, a vederlo camminare sul mare, furono turbati e dissero: E' un fantasma e si misero a gridare dalla paura.</span> <span class="verse"><a name="27">27</a>Ma subito Gesù parlò loro: Coraggio, sono io, non abbiate paura.</span> <span class="verse"><a name="28">28</a>Pietro gli disse: Signore, se sei tu, comanda che io venga da te sulle acque.</span> <span class="verse"><a name="29">29</a>Ed egli disse: Vieni!. Pietro, scendendo dalla barca, si mise a camminare sulle acque e andò verso Gesù.</span> <span class="verse"><a name="30">30</a>Ma per la violenza del vento, s'impaurì e, cominciando ad affondare, gridò: Signore, salvami!.</span> <span class="verse"><a name="31">31</a>E subito Gesù stese la mano, lo afferrò e gli disse: Uomo di poca fede, perché hai dubitato?.</span> <span class="verse"><a name="32">32</a>Appena saliti sulla barca, il vento cessò.</span> <span class="verse"><a name="33">33</a>Quelli che erano sulla barca gli si prostrarono davanti, esclamando: Tu sei veramente il Figlio di Dio!.</span> <span class="verse"><a name="34">34</a>Compiuta la traversata, approdarono a Genèsaret.</span> <span class="verse"><a name="35">35</a>E la gente del luogo, riconosciuto Gesù, diffuse la notizia in tutta la regione; gli portarono tutti i malati,</span> <span class="verse"><a name="36">36</a>e lo pregavano di poter toccare almeno l'orlo del suo mantello. E quanti lo toccavano guarivano.</span> </p></div</div></div></body></html>