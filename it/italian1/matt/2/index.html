<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/matt/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/matt">Matthew</a> &gt <strong>Chapter 2</strong></div><p><span class="verse"><a name="1">1</a>Gesù nacque a Betlemme di Giudea, al tempo del re Erode. Alcuni Magi giunsero da oriente a Gerusalemme e domandavano:</span> <span class="verse"><a name="2">2</a>Dov'è il re dei Giudei che è nato? Abbiamo visto sorgere la sua stella, e siamo venuti per adorarlo.</span> <span class="verse"><a name="3">3</a>All'udire queste parole, il re Erode restò turbato e con lui tutta Gerusalemme.</span> <span class="verse"><a name="4">4</a>Riuniti tutti i sommi sacerdoti e gli scribi del popolo, s'informava da loro sul luogo in cui doveva nascere il Messia.</span> <span class="verse"><a name="5">5</a>Gli risposero: A Betlemme di Giudea, perché così è scritto per mezzo del profeta:</span> <span class="verse"><a name="6">6</a>E tu, Betlemme, terra di Giuda, non sei davvero il più piccolo capoluogo di Giuda: da te uscirà infatti un capo che pascerà il mio popolo, Israele.</span> <span class="verse"><a name="7">7</a>Allora Erode, chiamati segretamente i Magi, si fece dire con esattezza da loro il tempo in cui era apparsa la stella</span> <span class="verse"><a name="8">8</a>e li inviò a Betlemme esortandoli: Andate e informatevi accuratamente del bambino e, quando l'avrete trovato, fatemelo sapere, perché anch'io venga ad adorarlo.</span> <span class="verse"><a name="9">9</a>Udite le parole del re, essi partirono. Ed ecco la stella, che avevano visto nel suo sorgere, li precedeva, finché giunse e si fermò sopra il luogo dove si trovava il bambino.</span> <span class="verse"><a name="10">10</a>Al vedere la stella, essi provarono una grandissima gioia.</span> <span class="verse"><a name="11">11</a>Entrati nella casa, videro il bambino con Maria sua madre, e prostratisi lo adorarono. Poi aprirono i loro scrigni e gli offrirono in dono oro, incenso e mirra.</span> <span class="verse"><a name="12">12</a>Avvertiti poi in sogno di non tornare da Erode, per un'altra strada fecero ritorno al loro paese.</span> <span class="verse"><a name="13">13</a>Essi erano appena partiti, quando un angelo del Signore apparve in sogno a Giuseppe e gli disse: Alzati, prendi con te il bambino e sua madre e fuggi in Egitto, e resta là finché non ti avvertirò, perché Erode sta cercando il bambino per ucciderlo.</span> <span class="verse"><a name="14">14</a>Giuseppe, destatosi, prese con sé il bambino e sua madre nella notte e fuggì in Egitto,</span> <span class="verse"><a name="15">15</a>dove rimase fino alla morte di Erode, perché si adempisse ciò che era stato detto dal Signore per mezzo del profeta:</span> <span class="verse"><a name="16">16</a>Erode, accortosi che i Magi si erano presi gioco di lui, s'infuriò e mandò ad uccidere tutti i bambini di Betlemme e del suo territorio dai due anni in giù, corrispondenti al tempo su cui era stato informato dai Magi.</span> <span class="verse"><a name="17">17</a>Allora si adempì quel che era stato detto per mezzo del profeta Geremia:</span> <span class="verse"><a name="18">18</a>Un grido è stato udito in Rama, un pianto e un lamento grande; Rachele piange i suoi figli e non vuole essere consolata, perché non sono più.</span> <span class="verse"><a name="19">19</a>Morto Erode, un angelo del Signore apparve in sogno a Giuseppe in Egitto</span> <span class="verse"><a name="20">20</a>e gli disse: Alzati, prendi con te il bambino e sua madre e và nel paese d'Israele; perché sono morti coloro che insidiavano la vita del bambino.</span> <span class="verse"><a name="21">21</a>Egli, alzatosi, prese con sé il bambino e sua madre, ed entrò nel paese d'Israele.</span> <span class="verse"><a name="22">22</a>Avendo però saputo che era re della Giudea Archelào al posto di suo padre Erode, ebbe paura di andarvi. Avvertito poi in sogno, si ritirò nelle regioni della Galilea</span> <span class="verse"><a name="23">23</a>e, appena giunto, andò ad abitare in una città chiamata Nazaret, perché si adempisse ciò che era stato detto dai profeti: Sarà chiamato Nazareno.</span> </p></div</div></div></body></html>