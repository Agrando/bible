<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/2tim/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/2tim">2 Timothy</a> &gt <strong>Chapter 2</strong></div><p><span class="verse"><a name="1">1</a>Tu dunque, figlio mio, attingi sempre forza nella grazia che è in Cristo Gesù</span> <span class="verse"><a name="2">2</a>e le cose che hai udito da me in presenza di molti testimoni, trasmettile a persone fidate, le quali siano in grado di ammaestrare a loro volta anche altri.</span> <span class="verse"><a name="3">3</a>Insieme con me prendi anche tu la tua parte di sofferenze, come un buon soldato di Cristo Gesù.</span> <span class="verse"><a name="4">4</a>Nessuno però, quando presta servizio militare, s'intralcia nelle faccende della vita comune, se vuol piacere a colui che l'ha arruolato.</span> <span class="verse"><a name="5">5</a>Anche nelle gare atletiche, non riceve la corona se non chi ha lottato secondo le regole.</span> <span class="verse"><a name="6">6</a>L'agricoltore poi che si affatica, dev'essere il primo a cogliere i frutti della terra.</span> <span class="verse"><a name="7">7</a>Cerca di comprendere ciò che voglio dire; il Signore certamente ti darà intelligenza per ogni cosa.</span> <span class="verse"><a name="8">8</a>Ricordati che Gesù Cristo, della stirpe di Davide, è risuscitato dai morti, secondo il mio vangelo,</span> <span class="verse"><a name="9">9</a>a causa del quale io soffro fino a portare le catene come un malfattore; ma la parola di Dio non è incatenata!</span> <span class="verse"><a name="10">10</a>Perciò sopporto ogni cosa per gli eletti, perché anch'essi raggiungano la salvezza che è in Cristo Gesù, insieme alla gloria eterna.</span> <span class="verse"><a name="11">11</a>Certa è questa parola:</span> <span class="verse"><a name="12">12</a>se con lui perseveriamo, con lui anche regneremo; se lo rinneghiamo, anch'egli ci rinnegherà;</span> <span class="verse"><a name="13">13</a>se noi manchiamo di fede, egli però rimane fedele, perché non può rinnegare se stesso.</span> <span class="verse"><a name="14">14</a>Richiama alla memoria queste cose, scongiurandoli davanti a Dio di evitare le vane discussioni, che non giovano a nulla, se non alla perdizione di chi le ascolta.</span> <span class="verse"><a name="15">15</a>Sfòrzati di presentarti davanti a Dio come un uomo degno di approvazione, un lavoratore che non ha di che vergognarsi, uno scrupoloso dispensatore della parola della verità.</span> <span class="verse"><a name="16">16</a>Evita le chiacchiere profane, perché esse tendono a far crescere sempre più nell'empietà;</span> <span class="verse"><a name="17">17</a>la parola di costoro infatti si propagherà come una cancrena. Fra questi ci sono Imenèo e Filèto,</span> <span class="verse"><a name="18">18</a>i quali hanno deviato dalla verità, sostenendo che la risurrezione è gia avvenuta e così sconvolgono la fede di alcuni.</span> <span class="verse"><a name="19">19</a>Tuttavia il fondamento gettato da Dio sta saldo e porta questo sigillo: Il Signore conosce i suoi, e ancora: Si allontani dall'iniquità chiunque invoca il nome del Signore.</span> <span class="verse"><a name="20">20</a>In una casa grande però non vi sono soltanto vasi d'oro e d'argento, ma anche di legno e di coccio; alcuni sono destinati ad usi nobili, altri per usi più spregevoli.</span> <span class="verse"><a name="21">21</a>Chi si manterrà puro astenendosi da tali cose, sarà un vaso nobile, santificato, utile al padrone, pronto per ogni opera buona.</span> <span class="verse"><a name="22">22</a>Fuggi le passioni giovanili; cerca la giustizia, la fede, la carità, la pace, insieme a quelli che invocano il Signore con cuore puro.</span> <span class="verse"><a name="23">23</a>Evita inoltre le discussioni sciocche e non educative, sapendo che generano contese.</span> <span class="verse"><a name="24">24</a>Un servo del Signore non dev'essere litigioso, ma mite con tutti, atto a insegnare, paziente nelle offese subite,</span> <span class="verse"><a name="25">25</a>dolce nel riprendere gli oppositori, nella speranza che Dio voglia loro concedere di convertirsi, perché riconoscano la verità</span> <span class="verse"><a name="26">26</a>e ritornino in sé sfuggendo al laccio del diavolo, che li ha presi nella rete perché facessero la sua volontà.</span> </p></div</div></div></body></html>