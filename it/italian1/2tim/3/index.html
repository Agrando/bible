<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/2tim/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/2tim">2 Timothy</a> &gt <strong>Chapter 3</strong></div><p><span class="verse"><a name="1">1</a>Devi anche sapere che negli ultimi tempi verranno momenti difficili.</span> <span class="verse"><a name="2">2</a>Gli uomini saranno egoisti, amanti del denaro, vanitosi, orgogliosi, bestemmiatori, ribelli ai genitori, ingrati, senza religione,</span> <span class="verse"><a name="3">3</a>senza amore, sleali, maldicenti, intemperanti, intrattabili, nemici del bene,</span> <span class="verse"><a name="4">4</a>traditori, sfrontati, accecati dall'orgoglio, attaccati ai piaceri più che a Dio,</span> <span class="verse"><a name="5">5</a>con la parvenza della pietà, mentre ne hanno rinnegata la forza interiore. Guardati bene da costoro!</span> <span class="verse"><a name="6">6</a>Al loro numero appartengono certi tali che entrano nelle case e accalappiano donnicciole cariche di peccati, mosse da passioni di ogni genere,</span> <span class="verse"><a name="7">7</a>che stanno sempre lì ad imparare, senza riuscire mai a giungere alla conoscenza della verità.</span> <span class="verse"><a name="8">8</a>Sull'esempio di Iannes e di Iambres che si opposero a Mosè, anche costoro si oppongono alla verità: uomini dalla mente corrotta e riprovati in materia di fede.</span> <span class="verse"><a name="9">9</a>Costoro però non progrediranno oltre, perché la loro stoltezza sarà manifestata a tutti, come avvenne per quelli.</span> <span class="verse"><a name="10">10</a>Tu invece mi hai seguito da vicino nell'insegnamento, nella condotta, nei propositi, nella fede, nella magnanimità, nell'amore del prossimo, nella pazienza,</span> <span class="verse"><a name="11">11</a>nelle persecuzioni, nelle sofferenze, come quelle che incontrai ad Antiochia, a Icònio e a Listri. Tu sai bene quali persecuzioni ho sofferto. Eppure il Signore mi ha liberato da tutte.</span> <span class="verse"><a name="12">12</a>Del resto, tutti quelli che vogliono vivere piamente in Cristo Gesù saranno perseguitati.</span> <span class="verse"><a name="13">13</a>Ma i malvagi e gli impostori andranno sempre di male in peggio, ingannatori e ingannati nello stesso tempo.</span> <span class="verse"><a name="14">14</a>Tu però rimani saldo in quello che hai imparato e di cui sei convinto, sapendo da chi l'hai appreso</span> <span class="verse"><a name="15">15</a>e che fin dall'infanzia conosci le sacre Scritture: queste possono istruirti per la salvezza, che si ottiene per mezzo della fede in Cristo Gesù.</span> <span class="verse"><a name="16">16</a>Tutta la Scrittura infatti è ispirata da Dio e utile per insegnare, convincere, correggere e formare alla giustizia, perché l'uomo di Dio sia completo e ben preparato per ogni opera buona.</span> </p></div</div></div></body></html>