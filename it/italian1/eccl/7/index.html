<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/eccl/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/eccl">Ecclesiastes</a> &gt <strong>Chapter 7</strong></div><p><span class="verse"><a name="1">1</a>Un buon nome è preferibile all'unguento profumato e il giorno della morte al giorno della nascita.</span> <span class="verse"><a name="2">2</a>E' meglio andare in una casa in pianto che andare in una casa in festa; perché quella è la fine d'ogni uomo e chi vive ci rifletterà.</span> <span class="verse"><a name="3">3</a>E' preferibile la mestizia al riso, perché sotto un triste aspetto il cuore è felice.</span> <span class="verse"><a name="4">4</a>Il cuore dei saggi è in una casa in lutto e il cuore degli stolti in una casa in festa.</span> <span class="verse"><a name="5">5</a>Meglio ascoltare il rimprovero del saggio che ascoltare il canto degli stolti:</span> <span class="verse"><a name="6">6</a>perché com'è il crepitio dei pruni sotto la pentola, tale è il riso degli stolti. Ma anche questo è vanità.</span> <span class="verse"><a name="7">7</a>Il mal tolto rende sciocco il saggio e i regali corrompono il cuore.</span> <span class="verse"><a name="8">8</a>Meglio la fine di una cosa che il suo principio;</span> <span class="verse"><a name="9">9</a>Non esser facile a irritarti nel tuo spirito, perché l'ira alberga in seno agli stolti.</span> <span class="verse"><a name="10">10</a>Non domandare: Come mai i tempi antichi erano migliori del presente?, poiché una tale domanda non è ispirata da saggezza.</span> <span class="verse"><a name="11">11</a>E' buona la saggezza insieme con un patrimonio ed è utile per coloro che vedono il sole;</span> <span class="verse"><a name="12">12</a>perché si sta all'ombra della saggezza come si sta all'ombra del denaro e il profitto della saggezza fa vivere chi la possiede.</span> <span class="verse"><a name="13">13</a>Osserva l'opera di Dio: chi può raddrizzare ciò che egli ha fatto curvo?</span> <span class="verse"><a name="14">14</a>Nel giorno lieto stà allegro e nel giorno triste rifletti: Dio ha fatto tanto l'uno quanto l'altro, perché l'uomo non trovi nulla da incolparlo.</span> <span class="verse"><a name="15">15</a>Tutto ho visto nei giorni della mia vanità: perire il giusto nonostante la sua giustizia, vivere a lungo l'empio nonostante la sua iniquità.</span> <span class="verse"><a name="16">16</a>Non esser troppo scrupoloso né saggio oltre misura. Perché vuoi rovinarti?</span> <span class="verse"><a name="17">17</a>Non esser troppo malvagio e non essere stolto. Perché vuoi morire innanzi tempo?</span> <span class="verse"><a name="18">18</a>E' bene che tu ti attenga a questo e che non stacchi la mano da quello, perché chi teme Dio riesce in tutte queste cose.</span> <span class="verse"><a name="19">19</a>La sapienza rende il saggio più forte di dieci potenti che governano la città.</span> <span class="verse"><a name="20">20</a>Non c'è infatti sulla terra un uomo così giusto che faccia solo il bene e non pecchi.</span> <span class="verse"><a name="21">21</a>Ancora: non fare attenzione a tutte le dicerie che si fanno, per non sentir che il tuo servo ha detto male di te,</span> <span class="verse"><a name="22">22</a>perché il tuo cuore sa che anche tu hai detto tante volte male degli altri.</span> <span class="verse"><a name="23">23</a>Tutto questo io ho esaminato con sapienza e ho detto: Voglio essere saggio!, ma la sapienza è lontana da me!</span> <span class="verse"><a name="24">24</a>Ciò che è stato è lontano e profondo, profondo: chi lo può raggiungere?</span> <span class="verse"><a name="25">25</a>Mi son applicato di nuovo a conoscere e indagare e cercare la sapienza e il perché delle cose e a conoscere che la malvagità è follia e la stoltezza pazzia.</span> <span class="verse"><a name="26">26</a>Trovo che amara più della morte è la donna, la quale è tutta lacci: una rete il suo cuore, catene le sue braccia. Chi è gradito a Dio la sfugge ma il peccatore ne resta preso.</span> <span class="verse"><a name="27">27</a>Vedi, io ho scoperto questo, dice Qoèlet, confrontando una ad una le cose, per trovarne la ragione.</span> <span class="verse"><a name="28">28</a>Quello che io cerco ancora e non ho trovato è questo: ma una donna fra tutte non l'ho trovata.</span> <span class="verse"><a name="29">29</a>Vedi, solo questo ho trovato: ma essi cercano tanti fallaci ragionamenti.</span> </p></div</div></div></body></html>