<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/eccl/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/eccl">Ecclesiastes</a> &gt <strong>Chapter 12</strong></div><p><span class="verse"><a name="1">1</a>Ricòrdati del tuo creatore nei giorni della tua giovinezza, prima che vengano i giorni tristi e giungano gli anni di cui dovrai dire: Non ci provo alcun gusto,</span> <span class="verse"><a name="2">2</a>prima che si oscuri il sole, la luce, la luna e le stelle e ritornino le nubi dopo la pioggia;</span> <span class="verse"><a name="3">3</a>quando tremeranno i custodi della casa e si curveranno i gagliardi e cesseranno di lavorare le donne che macinano, perché rimaste in poche, e si offuscheranno quelle che guardano dalle finestre</span> <span class="verse"><a name="4">4</a>e si chiuderanno le porte sulla strada; quando si abbasserà il rumore della mola e si attenuerà il cinguettio degli uccelli e si affievoliranno tutti i toni del canto;</span> <span class="verse"><a name="5">5</a>quando si avrà paura delle alture e degli spauracchi della strada; quando fiorirà il mandorlo e la locusta si trascinerà a stento e il cappero non avrà più effetto, poiché l'uomo se ne va nella dimora eterna e le piangenti si aggirano per la strada;</span> <span class="verse"><a name="6">6</a>prima che si rompa il cordone d'argento e la lucerna d'oro s'infranga e si spezzi l'anfora alla fonte e la carrucola cada nel pozzo</span> <span class="verse"><a name="7">7</a>e ritorni la polvere alla terra, com'era prima, e lo spirito torni a Dio che lo ha dato.</span> <span class="verse"><a name="8">8</a>Vanità delle vanità, dice Qoèlet, tutto è vanità.</span> <span class="verse"><a name="9">9</a>Oltre a essere saggio, Qoèlet insegnò anche la scienza al popolo; ascoltò, indagò e compose un gran numero di massime.</span> <span class="verse"><a name="10">10</a>Qoèlet cercò di trovare pregevoli detti e scrisse con esattezza parole di verità.</span> <span class="verse"><a name="11">11</a>Le parole dei saggi sono come pungoli; come chiodi piantati, le raccolte di autori: esse sono date da un solo pastore.</span> <span class="verse"><a name="12">12</a>Quanto a ciò che è in più di questo, figlio mio, bada bene: i libri si moltiplicano senza fine ma il molto studio affatica il corpo.</span> <span class="verse"><a name="13">13</a>Conclusione del discorso, dopo che si è ascoltato ogni cosa: Temi Dio e osserva i suoi comandamenti, perché questo per l'uomo è tutto.</span> <span class="verse"><a name="14">14</a>Infatti, Dio citerà in giudizio ogni azione, tutto ciò che è occulto, bene o male.</span> </p></div</div></div></body></html>