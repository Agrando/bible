<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/eccl/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/eccl">Ecclesiastes</a> &gt <strong>Chapter 9</strong></div><p><span class="verse"><a name="1">1</a>Infatti ho riflettuto su tutto questo e ho compreso che i giusti e i saggi e le loro azioni sono nelle mani di Dio.</span> <span class="verse"><a name="2">2</a>Vi è una sorte unica per tutti, per il giusto e l'empio, per il puro e l'impuro, per chi offre sacrifici e per chi non li offre, per il buono e per il malvagio, per chi giura e per chi teme di giurare.</span> <span class="verse"><a name="3">3</a>Questo è il male in tutto ciò che avviene sotto il sole: una medesima sorte tocca a tutti e anche il cuore degli uomini è pieno di male e la stoltezza alberga nel loro cuore mentre sono in vita, poi se ne vanno fra i morti.</span> <span class="verse"><a name="4">4</a>Certo, finché si resta uniti alla società dei viventi c'è speranza: meglio un cane vivo che un leone morto.</span> <span class="verse"><a name="5">5</a>I vivi sanno che moriranno, ma i morti non sanno nulla; non c'è più salario per loro, perché il loro ricordo svanisce.</span> <span class="verse"><a name="6">6</a>Il loro amore, il loro odio e la loro invidia, tutto è ormai finito, non avranno più alcuna parte in tutto ciò che accade sotto il sole.</span> <span class="verse"><a name="7">7</a>Và, mangia con gioia il tuo pane, bevi il tuo vino con cuore lieto, perché Dio ha gia gradito le tue opere.</span> <span class="verse"><a name="8">8</a>In ogni tempo le tue vesti siano bianche e il profumo non manchi sul tuo capo.</span> <span class="verse"><a name="9">9</a>Godi la vita con la sposa che ami per tutti i giorni della tua vita fugace, che Dio ti concede sotto il sole, perché questa è la tua sorte nella vita e nelle pene che soffri sotto il sole.</span> <span class="verse"><a name="10">10</a>Tutto ciò che trovi da fare, fallo finché ne sei in grado, perché non ci sarà né attività, né ragione, né scienza, né sapienza giù negli inferi, dove stai per andare.</span> <span class="verse"><a name="11">11</a>Ho visto anche sotto il sole che non è degli agili la corsa, né dei forti la guerra e neppure dei sapienti il pane e degli accorti la ricchezza e nemmeno degli intelligenti il favore, perché il tempo e il caso raggiungono tutti.</span> <span class="verse"><a name="12">12</a>Infatti l'uomo non conosce neppure la sua ora: simile ai pesci che sono presi dalla rete fatale e agli uccelli presi al laccio, l'uomo è sorpreso dalla sventura che improvvisa si abbatte su di lui.</span> <span class="verse"><a name="13">13</a>Anche questo fatto ho visto sotto il sole e mi parve assai grave:</span> <span class="verse"><a name="14">14</a>c'era una piccola città con pochi abitanti. Un gran re si mosse contro di essa, l'assediò e vi costruì contro grandi bastioni.</span> <span class="verse"><a name="15">15</a>Si trovava però in essa un uomo povero ma saggio, il quale con la sua sapienza salvò la città; eppure nessuno si ricordò di quest'uomo povero.</span> <span class="verse"><a name="16">16</a>E io dico: ma la sapienza del povero è disprezzata e le sue parole non sono ascoltate.</span> <span class="verse"><a name="17">17</a>Le parole calme dei saggi si ascoltano più delle grida di chi domina fra i pazzi.</span> <span class="verse"><a name="18">18</a>Meglio la sapienza che le armi da guerra, ma uno sbaglio solo annienta un gran bene.</span> </p></div</div></div></body></html>