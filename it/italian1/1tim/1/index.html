<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/1tim/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/1tim">1 Timothy</a> &gt <strong>Chapter 1</strong></div><p><span class="verse"><a name="1">1</a>Paolo, apostolo di Cristo Gesù, per comando di Dio nostro salvatore e di Cristo Gesù nostra speranza,</span> <span class="verse"><a name="2">2</a>a Timòteo, mio vero figlio nella fede: grazia, misericordia e pace da Dio Padre e da Cristo Gesù Signore nostro.</span> <span class="verse"><a name="3">3</a>Partendo per la Macedonia, ti raccomandai di rimanere in Efeso, perché tu invitassi alcuni a non insegnare dottrine diverse</span> <span class="verse"><a name="4">4</a>e a non badare più a favole e a genealogie interminabili, che servono più a vane discussioni che al disegno divino manifestato nella fede.</span> <span class="verse"><a name="5">5</a>Il fine di questo richiamo è però la carità, che sgorga da un cuore puro, da una buona coscienza e da una fede sincera.</span> <span class="verse"><a name="6">6</a>Proprio deviando da questa linea, alcuni si sono volti a fatue verbosità,</span> <span class="verse"><a name="7">7</a>pretendendo di essere dottori della legge mentre non capiscono né quello che dicono, né alcuna di quelle cose che danno per sicure.</span> <span class="verse"><a name="8">8</a>Certo, noi sappiamo che la legge è buona, se uno ne usa legalmente;</span> <span class="verse"><a name="9">9</a>sono convinto che la legge non è fatta per il giusto, ma per gli iniqui e i ribelli, per gli empi e i peccatori, per i sacrileghi e i profanatori, per i parricidi e i matricidi, per gli assassini,</span> <span class="verse"><a name="10">10</a>i fornicatori, i pervertiti, i trafficanti di uomini, i falsi, gli spergiuri e per ogni altra cosa che è contraria alla sana dottrina,</span> <span class="verse"><a name="11">11</a>secondo il vangelo della gloria del beato Dio che mi è stato affidato.</span> <span class="verse"><a name="12">12</a>Rendo grazie a colui che mi ha dato la forza, Cristo Gesù Signore nostro, perché mi ha giudicato degno di fiducia chiamandomi al mistero:</span> <span class="verse"><a name="13">13</a>io che per l'innanzi ero stato un bestemmiatore, un persecutore e un violento. Ma mi è stata usata misericordia, perché agivo senza saperlo, lontano dalla fede;</span> <span class="verse"><a name="14">14</a>così la grazia del Signore nostro ha sovrabbondato insieme alla fede e alla carità che è in Cristo Gesù.</span> <span class="verse"><a name="15">15</a>Questa parola è sicura e degna di essere da tutti accolta: Cristo Gesù è venuto nel mondo per salvare i peccatori e di questi il primo sono io.</span> <span class="verse"><a name="16">16</a>Ma appunto per questo ho ottenuto misericordia, perché Gesù Cristo ha voluto dimostrare in me, per primo, tutta la sua magnanimità, a esempio di quanti avrebbero creduto in lui per avere la vita eterna.</span> <span class="verse"><a name="17">17</a>Al Re dei secoli incorruttibile, invisibile e unico Dio, onore e gloria nei secoli dei secoli. Amen.</span> <span class="verse"><a name="18">18</a>Questo è l'avvertimento che ti do, figlio mio Timòteo, in accordo con le profezie che sono state fatte a tuo riguardo, perché, fondato su di esse, tu combatta la buona battaglia</span> <span class="verse"><a name="19">19</a>con fede e buona coscienza, poiché alcuni che l'hanno ripudiata hanno fatto naufragio nella fede;</span> <span class="verse"><a name="20">20</a>tra essi Imenèo e Alessandro, che ho consegnato a satana perché imparino a non più bestemmiare.</span> </p></div</div></div></body></html>