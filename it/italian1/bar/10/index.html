<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/bar/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/bar">Baruch</a> &gt <strong>Chapter 10</strong></div><p><span class="verse"><a name="1">1</a>Quando Giuditta ebbe cessato di supplicare il Dio di Israele ed ebbe terminato di pronunziare tutte queste parole,</span> <span class="verse"><a name="2">2</a>si alzò dalla prostrazione, chiamò la sua ancella particolare e scese nella casa, dove usava passare i giorni dei sabati e le sue feste.</span> <span class="verse"><a name="3">3</a>Qui si tolse il sacco di cui era rivestita, depose le vesti di vedova, poi lavò con acqua il corpo e lo unse con profumo denso; spartì i capelli del capo e vi impose il diadema. Poi si mise gli abiti da festa, che aveva usati quando era vivo suo marito Manàsse.</span> <span class="verse"><a name="4">4</a>Si mise i sandali ai piedi, cinse le collane e infilò i braccialetti, gli anelli e gli orecchini e ogni altro ornamento che aveva e si rese molto affascinante agli sguardi di qualunque uomo che l'avesse vista.</span> <span class="verse"><a name="5">5</a>Poi affidò alla sua ancella un otre di vino, un'ampolla di olio; riempì anche una bisaccia di farina tostata, di fichi secchi e di pani puri e, fatto un involto di tutti questi recipienti, glielo mise sulle spalle.</span> <span class="verse"><a name="6">6</a>Allora uscirono verso la porta della città di Betulia e trovarono pronti sul luogo Ozia e gli anziani della città, Cabri e Carmi.</span> <span class="verse"><a name="7">7</a>Costoro, quando la videro trasformata nell'aspetto e con gli abiti mutati, restarono molto ammirati della sua bellezza e le dissero:</span> <span class="verse"><a name="8">8</a>Il Dio dei padri nostri ti conceda di trovar favore e di portare a termine quello che hai stabilito di fare, a vanto degli Israeliti e ad esaltazione di Gerusalemme.</span> <span class="verse"><a name="9">9</a>Essa si chinò ad adorare Dio e rispose loro: Fatemi aprire la porta della città e io uscirò per dar compimento alle parole augurali che mi avete rivolto. Quelli diedero ordine ai giovani di guardia di aprirle come aveva chiesto.</span> <span class="verse"><a name="10">10</a>Così fecero e Giuditta uscì: essa sola e l'ancella che aveva con sé. Dalla città gli uomini la seguirono con gli sguardi mentre scendeva il monte, finché attraversò la vallata e non poterono più scorgerla.</span> <span class="verse"><a name="11">11</a>Esse andavano avanti diritte per la valle, quando si fecero loro incontro le sentinelle assire.</span> <span class="verse"><a name="12">12</a>La presero e la interrogarono: Di qual popolo sei, donde vieni e dove vai?. Essa rispose: Sono figlia degli Ebrei e fuggo da loro, perché stanno per essere consegnati in vostra balìa.</span> <span class="verse"><a name="13">13</a>Io quindi vengo alla presenza di Oloferne, comandante supremo dei vostri eserciti, per rivolgergli parole di verità e mettergli sotto gli occhi la strada per cui potrà passare e impadronirsi di tutti questi monti senza che perisca uno solo dei suoi uomini.</span> <span class="verse"><a name="14">14</a>Quegli uomini, quando sentirono queste parole e considerarono l'aspetto di lei, che appariva loro come un miracolo di bellezza, le dissero:</span> <span class="verse"><a name="15">15</a>Hai messo in salvo la tua vita, scendendo in fretta e venendo alla presenza del nostro signore. Vieni dunque alla tenda di lui; alcuni di noi ti accompagneranno, finché non ti abbiano affidato alle sue mani.</span> <span class="verse"><a name="16">16</a>Quando poi sarai alla sua presenza, non tremare dentro di te, ma riferisci a lui quanto ci hai detto ed egli ti tratterà bene.</span> <span class="verse"><a name="17">17</a>Scelsero pertanto cento uomini tra di loro, i quali si affiancarono a lei e alla sua ancella e le condussero alla tenda di Oloferne.</span> <span class="verse"><a name="18">18</a>In tutto il campo ci fu un grande accorrere, essendosi sparsa la voce della sua venuta tra gli attendamenti. La circondarono in massa mentre era fuori della tenda di Oloferne, in attesa che gliela annunziassero.</span> <span class="verse"><a name="19">19</a>Erano ammirati della bellezza di lei e ammirati degli Israeliti a causa di lei e si dicevano l'un l'altro: Chi disprezzerà un popolo che possiede tali donne? Sarà bene non lasciarne sopravvivere alcun uomo, perché, liberi, potrebbero far perdere la testa a tutto il mondo.</span> <span class="verse"><a name="20">20</a>Venne fuori la guardia del corpo di Oloferne e tutti gli inservienti e la introdussero nella tenda.</span> <span class="verse"><a name="21">21</a>Oloferne era adagiato sul suo divano sotto un baldacchino, che era di porpora ricamata d'oro, di smeraldo e di pie</span> </p></div</div></div></body></html>