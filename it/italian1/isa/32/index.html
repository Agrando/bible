<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/isa/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/isa">Isaiah</a> &gt <strong>Chapter 32</strong></div><p><span class="verse"><a name="1">1</a>Ecco, un re regnerà secondo giustizia e i principi governeranno secondo il diritto.</span> <span class="verse"><a name="2">2</a>Ognuno sarà come un riparo contro il vento e uno schermo dall'acquazzone, come canali d'acqua in una steppa, come l'ombra di una grande roccia su arida terra.</span> <span class="verse"><a name="3">3</a>Non si chiuderanno più gli occhi di chi vede e gli orecchi di chi sente staranno attenti.</span> <span class="verse"><a name="4">4</a>Gli animi volubili si applicheranno a comprendere e la lingua dei balbuzienti parlerà spedita e con chiarezza.</span> <span class="verse"><a name="5">5</a>L'abietto non sarà chiamato più nobile né l'imbroglione sarà detto gentiluomo,</span> <span class="verse"><a name="6">6</a>poiché l'abietto fa discorsi abietti e il suo cuore trama iniquità, per commettere empietà e affermare errori intorno al Signore, per lasciare vuoto lo stomaco dell'affamato e far mancare la bevanda all'assetato.</span> <span class="verse"><a name="7">7</a>L'imbroglione - iniqui sono i suoi imbrogli - macchina scelleratezze per rovinare gli oppressi con parole menzognere, anche quando il povero può provare il suo diritto.</span> <span class="verse"><a name="8">8</a>Il nobile invece si propone cose nobili e agisce sempre con nobiltà.</span> <span class="verse"><a name="9">9</a>Donne spensierate, suvvia ascoltate la mia voce; figlie baldanzose, porgete l'orecchio alle mie parole.</span> <span class="verse"><a name="10">10</a>Fra un anno e più giorni voi tremerete, o baldanzose, perché finita la vendemmia non ci sarà più raccolto.</span> <span class="verse"><a name="11">11</a>Temete, o spensierate; tremate, o baldanzose, deponete le vesti, spogliatevi, cingetevi i fianchi di sacco.</span> <span class="verse"><a name="12">12</a>Battetevi il petto per le campagne amene, per i fertili vigneti,</span> <span class="verse"><a name="13">13</a>per la terra del mio popolo, nella quale cresceranno spine e pruni, per tutte le case in gioia, per la città gaudente;</span> <span class="verse"><a name="14">14</a>poiché il palazzo sarà abbandonato, la città rumorosa sarà deserta, l'Ofel e il torrione diventeranno caverne per sempre, gioia degli asini selvatici, pascolo di mandrie.</span> <span class="verse"><a name="15">15</a>Ma infine in noi sarà infuso uno spirito dall'alto; allora il deserto diventerà un giardino e il giardino sarà considerato una selva.</span> <span class="verse"><a name="16">16</a>Nel deserto prenderà dimora il diritto e la giustizia regnerà nel giardino.</span> <span class="verse"><a name="17">17</a>Effetto della giustizia sarà la pace, frutto del diritto una perenne sicurezza.</span> <span class="verse"><a name="18">18</a>Il mio popolo abiterà in una dimora di pace, in abitazioni tranquille, in luoghi sicuri,</span> <span class="verse"><a name="19">19</a>anche se la selva cadrà e la città sarà sprofondata.</span> <span class="verse"><a name="20">20</a>Beati voi! Seminerete in riva a tutti i ruscelli e lascerete in libertà buoi e asini.</span> </p></div</div></div></body></html>