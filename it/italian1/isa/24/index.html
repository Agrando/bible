<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/isa/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/isa">Isaiah</a> &gt <strong>Chapter 24</strong></div><p><span class="verse"><a name="1">1</a>Ecco che il Signore spacca la terra, la squarcia e ne sconvolge la superficie e ne disperde gli abitanti.</span> <span class="verse"><a name="2">2</a>Avverrà lo stesso al popolo come al sacerdote, allo schiavo come al suo padrone, alla schiava come alla sua padrona, al compratore come al venditore, al creditore come al debitore, a chi riceve come a chi dà in prestito.</span> <span class="verse"><a name="3">3</a>Sarà tutta spaccata la terra sarà tutta saccheggiata, perché il Signore ha pronunziato questa parola.</span> <span class="verse"><a name="4">4</a>E' in lutto, languisce la terra; è squallido, languisce il mondo, il cielo con la terra perisce.</span> <span class="verse"><a name="5">5</a>La terra è stata profanata dai suoi abitanti, perché hanno trasgredito le leggi, hanno disobbedito al decreto, hanno infranto l'alleanza eterna.</span> <span class="verse"><a name="6">6</a>Per questo la maledizione divora la terra, i suoi abitanti ne scontano la pena; per questo sono bruciati gli abitanti della terra e sono rimasti solo pochi uomini.</span> <span class="verse"><a name="7">7</a>Lugubre è il mosto, la vigna languisce, gemono tutti.</span> <span class="verse"><a name="8">8</a>E' cessata la gioia dei timpani, è finito il chiasso dei gaudenti, è cessata la gioia della cetra.</span> <span class="verse"><a name="9">9</a>Non si beve più il vino tra i canti, la bevanda inebriante è amara per chi la beve.</span> <span class="verse"><a name="10">10</a>E' distrutta la città del caos, è chiuso l'ingresso di ogni casa.</span> <span class="verse"><a name="11">11</a>Per le strade si lamentano, perché non c'è vino; ogni gioia è scomparsa, se ne è andata la letizia dal paese.</span> <span class="verse"><a name="12">12</a>Nella città è rimasta la desolazione; la porta è stata abbattuta, fatta a pezzi.</span> <span class="verse"><a name="13">13</a>Perché così accadrà nel centro della terra, in mezzo ai popoli, come quando si bacchiano le ulive, come quando si racimola, finita la vendemmia.</span> <span class="verse"><a name="14">14</a>Quelli alzeranno la voce, acclameranno alla maestà del Signore. Gridano dal mare: Acclamate, pertanto, popoli!</span> <span class="verse"><a name="15">15</a>Voi in oriente, glorificate il Signore, nelle isole del mare, il nome del Signore, Dio d'Israele.</span> <span class="verse"><a name="16">16</a>Dagli angoli estremi della terra abbiamo udito il canto: Gloria al giusto. Guai a me! Ohimè!. I perfidi agiscono perfidamente, i perfidi operano con perfidia.</span> <span class="verse"><a name="17">17</a>Terrore, fossa e laccio ti sovrastano, o abitante della terra.</span> <span class="verse"><a name="18">18</a>Chi fugge al grido di terrore cadrà nella fossa, chi risale dalla fossa sarà preso nel laccio. Le cateratte dall'alto si aprono e si scuotono le fondamenta della terra.</span> <span class="verse"><a name="19">19</a>A pezzi andrà la terra, in frantumi si ridurrà la terra, crollando crollerà la terra.</span> <span class="verse"><a name="20">20</a>Certo, barcollerà la terra come un ubriaco, vacillerà come una tenda; peserà su di essa la sua iniquità, cadrà e non si rialzerà.</span> <span class="verse"><a name="21">21</a>In quel giorno il Signore punirà in alto l'esercito di lassù e qui in terra i re della terra.</span> <span class="verse"><a name="22">22</a>Saranno radunati e imprigionati in una fossa, saranno rinchiusi in un carcere e dopo lungo tempo saranno puniti.</span> <span class="verse"><a name="23">23</a>Arrossirà la luna, impallidirà il sole, perché il Signore degli eserciti regna sul monte Sion e in Gerusalemme e davanti ai suoi anziani sarà glorificato.</span> </p></div</div></div></body></html>