<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/isa/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/isa">Isaiah</a> &gt <strong>Chapter 10</strong></div><p><span class="verse"><a name="1">1</a>Guai a coloro che fanno decreti iniqui e scrivono in fretta sentenze oppressive,</span> <span class="verse"><a name="2">2</a>per negare la giustizia ai miseri e per frodare del diritto i poveri del mio popolo, per fare delle vedove la loro preda e per spogliare gli orfani.</span> <span class="verse"><a name="3">3</a>Ma che farete nel giorno del castigo, quando da lontano sopraggiungerà la rovina? A chi ricorrerete per protezione? Dove lascerete la vostra ricchezza?</span> <span class="verse"><a name="4">4</a>Non vi resterà che piegarvi tra i prigionieri o cadere tra i morti. Con tutto ciò non si calma la sua ira e ancora la sua mano rimane stesa.</span> <span class="verse"><a name="5">5</a>Oh! Assiria, verga del mio furore, bastone del mio sdegno.</span> <span class="verse"><a name="6">6</a>Contro una nazione empia io la mando e la comando contro un popolo con cui sono in collera perché lo saccheggi, lo depredi e lo calpesti come fango di strada.</span> <span class="verse"><a name="7">7</a>Essa però non pensa così e così non giudica il suo cuore, ma vuole distruggere e annientare non poche nazioni.</span> <span class="verse"><a name="8">8</a>Anzi dice: Forse i miei capi non sono altrettanti re?</span> <span class="verse"><a name="9">9</a>Forse come Càrchemis non è anche Calne? Come Arpad non è forse Amat? Come Damasco non è forse Samaria?</span> <span class="verse"><a name="10">10</a>Come la mia mano ha raggiunto quei regni degli idoli, le cui statue erano più numerose di quelle di Gerusalemme e di Samaria,</span> <span class="verse"><a name="11">11</a>non posso io forse, come ho fatto a Samaria e ai suoi idoli, fare anche a Gerusalemme e ai suoi simulacri?.</span> <span class="verse"><a name="12">12</a>Quando il Signore avrà terminato tutta l'opera sua sul monte Sion e a Gerusalemme, punirà l'operato orgoglioso della mente del re di Assiria e ciò di cui si gloria l'alterigia dei suoi occhi.</span> <span class="verse"><a name="13">13</a>Poiché ha detto: e con la mia sapienza, perché sono intelligente; ho rimosso i confini dei popoli e ho saccheggiato i loro tesori, ho abbattuto come un gigante coloro che sedevano sul trono.</span> <span class="verse"><a name="14">14</a>La mia mano, come in un nido, ha scovato la ricchezza dei popoli. Come si raccolgono le uova abbandonate, così ho raccolto tutta la terra; non vi fu battito d'ala, nessuno apriva il becco o pigolava.</span> <span class="verse"><a name="15">15</a>Può forse vantarsi la scure con chi taglia per suo mezzo o la sega insuperbirsi contro chi la maneggia? Come se un bastone volesse brandire chi lo impugna e una verga sollevare ciò che non è di legno!</span> <span class="verse"><a name="16">16</a>Perciò il Signore, Dio degli eserciti, manderà una peste contro le sue più valide milizie; sotto ciò che è sua gloria arderà un bruciore come bruciore di fuoco; [18b]esso consumerà anima e corpo e sarà come un malato che sta spegnendosi.</span> <span class="verse"><a name="17">17</a>La luce di Israele diventerà un fuoco, il suo santuario una fiamma; essa divorerà e consumerà rovi e pruni in un giorno, [18a]la magnificenza della sua selva e del suo giardino;</span> <span class="verse"><a name="18">18</a>il resto degli alberi nella selva si conterà facilmente, persino un ragazzo potrebbe farne il conto.</span> <span class="verse"><a name="19">19</a>In quel giorno il resto di Israele e i superstiti della casa di Giacobbe non si appoggeranno più su chi li ha percossi, ma si appoggeranno sul Signore, sul Santo di Israele, con lealtà.</span> <span class="verse"><a name="20">20</a>Tornerà il resto, il resto di Giacobbe, al Dio forte.</span> <span class="verse"><a name="21">21</a>Poiché anche se il tuo popolo, o Israele, fosse come la sabbia del mare, solo un suo resto ritornerà; è decretato uno sterminio che farà traboccare la giustizia,</span> <span class="verse"><a name="22">22</a>poiché un decreto di rovina eseguirà il Signore, Dio degli eserciti, su tutta la regione.</span> <span class="verse"><a name="23">23</a>Pertanto così dice il Signore, Dio degli eserciti: Popolo mio, che abiti in Sion, non temere l'Assiria che ti percuote con la verga e alza il bastone contro di te come gia l'Egitto.</span> <span class="verse"><a name="24">24</a>Perché ancora un poco, ben poco, e il mio sdegno avrà fine; la mia ira li annienterà.</span> <span class="verse"><a name="25">25</a>Contro di essa il Signore degli eserciti agiterà il flagello, come quando colpì Madian sulla rupe dell'Oreb; alzerà la sua verga sul mare come fece con l'Egitto.</span> <span class="verse"><a name="26">26</a>In quel giorno sarà tolto il suo fardello dalla tua spalla e il suo giogo cesserà di pesare sul tuo collo.</span> <span class="verse"><a name="27">27</a>raggiunge Aiàt, attraversa Migròn, in Micmàs depone il bagaglio.</span> <span class="verse"><a name="28">28</a>Attraversano il passo; in Gheba si accampano; Rama trema, fugge Gàbaa di Saul.</span> <span class="verse"><a name="29">29</a>Grida con tutta la tua voce, Bat-Gallìm, stà attenta, Làisa, rispondile, Anatòt!</span> <span class="verse"><a name="30">30</a>Madmenà è in fuga, e alla fuga si danno gli abitanti di Ghebim.</span> <span class="verse"><a name="31">31</a>Oggi stesso farà sosta a Nob, agiterà la mano verso il monte della figlia di Sion, verso il colle di Gerusalemme.</span> <span class="verse"><a name="32">32</a>Ecco il Signore, Dio degli eserciti, che strappa i rami con fracasso; le punte più alte sono troncate, le cime sono abbattute.</span> <span class="verse"><a name="33">33</a>E' reciso con il ferro il folto della selva e il Libano cade con la sua magnificenza.</span> </p></div</div></div></body></html>