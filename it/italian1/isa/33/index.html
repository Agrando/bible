<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/isa/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/isa">Isaiah</a> &gt <strong>Chapter 33</strong></div><p><span class="verse"><a name="1">1</a>Guai a te, che devasti e non sei stato devastato, che saccheggi e non sei stato saccheggiato: sarai devastato, quando avrai finito di devastare, ti saccheggeranno, quando avrai finito di saccheggiare.</span> <span class="verse"><a name="2">2</a>Signore, pietà di noi, in te speriamo; sii il nostro braccio ogni mattina, nostra salvezza nel tempo dell'angoscia.</span> <span class="verse"><a name="3">3</a>Al rumore della tua minaccia fuggono i popoli, quando ti levi si disperdono le nazioni.</span> <span class="verse"><a name="4">4</a>Si ammucchia la preda come si ammucchiano le cavallette vi si precipita sopra come vi si precipitano le locuste.</span> <span class="verse"><a name="5">5</a>Eccelso è il Signore poiché dimora lassù; egli riempie Sion di diritto e di giustizia.</span> <span class="verse"><a name="6">6</a>C'è sicurezza nelle sue leggi, ricchezze salutari sono sapienza e scienza; il timore di Dio è il suo tesoro.</span> <span class="verse"><a name="7">7</a>Ecco gli araldi gridano di fuori, i messaggeri di pace piangono amaramente.</span> <span class="verse"><a name="8">8</a>Sono deserte le strade, non c'è chi passi per la via. Egli ha violato l'alleanza, ha respinto i testimoni, non si è curato di alcuno.</span> <span class="verse"><a name="9">9</a>La terra è in lutto e piena di squallore, si scolora il Libano e intristisce; la pianura di Saron è simile a una steppa, brulli sono il Basan e il Carmelo.</span> <span class="verse"><a name="10">10</a>Ora mi alzerò, dice il Signore, ora mi innalzerò, ora mi esalterò.</span> <span class="verse"><a name="11">11</a>Avete concepito fieno, partorirete paglia; il mio soffio vi divorerà come fuoco.</span> <span class="verse"><a name="12">12</a>I popoli saranno fornaci per calce, spini tagliati da bruciare nel fuoco.</span> <span class="verse"><a name="13">13</a>Sentiranno i lontani quanto ho fatto, sapranno i vicini qual è la mia forza.</span> <span class="verse"><a name="14">14</a>Hanno paura in Sion i peccatori, lo spavento si è impadronito degli empi. Chi di noi può abitare presso un fuoco divorante? Chi di noi può abitare tra fiamme perenni?.</span> <span class="verse"><a name="15">15</a>Chi cammina nella giustizia e parla con lealtà, chi rigetta un guadagno frutto di angherie, scuote le mani per non accettare regali, si tura gli orecchi per non udire fatti di sangue e chiude gli occhi per non vedere il male:</span> <span class="verse"><a name="16">16</a>costui abiterà in alto, fortezze sulle rocce saranno il suo rifugio, gli sarà dato il pane, avrà l'acqua assicurata.</span> <span class="verse"><a name="17">17</a>I tuoi occhi vedranno un re nel suo splendore, contempleranno un paese sconfinato.</span> <span class="verse"><a name="18">18</a>Il tuo cuore si chiederà nei suoi terrori: Dov'è colui che registra? Dov'è colui che pesa il denaro? Dov'è colui che ispeziona le torri?.</span> <span class="verse"><a name="19">19</a>Non vedrai più quel popolo straniero, popolo dal linguaggio oscuro, incomprensibile, dalla lingua barbara che non si capisce.</span> <span class="verse"><a name="20">20</a>Guarda Sion, la città delle nostre feste! I tuoi occhi vedranno Gerusalemme, dimora tranquilla, tenda che non sarà più rimossa, i suoi paletti non saranno divelti, nessuna delle sue cordicelle sarà strappata.</span> <span class="verse"><a name="21">21</a>Poiché se là c'è un potente, noi abbiamo il Signore, al posto di fiumi e larghi canali; non ci passerà nave a remi né l'attraverserà naviglio più grosso. [23a]Sono allentate le sue corde, [23b]non tengono più l'albero diritto, [23c]non spiegano più le vele.</span> <span class="verse"><a name="22">22</a>Poiché il Signore è nostro giudice, il Signore è nostro legislatore, il Signore è nostro re; egli ci salverà. [23d]Allora anche i ciechi divideranno una preda enorme [23e]gli zoppi faranno un ricco bottino.</span> <span class="verse"><a name="23">23</a>Nessuno degli abitanti dirà: Io sono malato il popolo che vi dimora è stato assolto dalle sue colpe.</span> </p></div</div></div></body></html>