<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 57</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/isa/57"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/isa">Isaiah</a> &gt <strong>Chapter 57</strong></div><p><span class="verse"><a name="1">1</a>Perisce il giusto, nessuno ci bada. I pii sono tolti di mezzo, nessuno ci fa caso. Il giusto è tolto di mezzo a causa del male.</span> <span class="verse"><a name="2">2</a>Egli entra nella pace, riposa sul suo giaciglio chi cammina per la via diritta.</span> <span class="verse"><a name="3">3</a>Ora, venite qui, voi, figli della maliarda, progenie di un adultero e di una prostituta.</span> <span class="verse"><a name="4">4</a>Su chi intendete divertirvi? Contro chi allargate la bocca e tirate fuori la lingua? Forse voi non siete figli del peccato, prole bastarda?</span> <span class="verse"><a name="5">5</a>Voi, che spasimate fra i terebinti, sotto ogni albero verde, che sacrificate bambini nelle valli, tra i crepacci delle rocce.</span> <span class="verse"><a name="6">6</a>Tra le pietre levigate del torrente è la parte che ti spetta: esse sono la porzione che ti è toccata. Anche ad esse hai offerto libazioni, hai portato offerte sacrificali. E di questo dovrei forse consolarmi?</span> <span class="verse"><a name="7">7</a>Su un monte imponente ed elevato hai posto il tuo giaciglio; anche là sei salita per fare sacrifici.</span> <span class="verse"><a name="8">8</a>Dietro la porta e gli stipiti hai posto il tuo emblema. Lontano da me hai scoperto il tuo giaciglio, vi sei salita, lo hai allargato; hai patteggiato con coloro con i quali amavi trescare; guardavi la mano.</span> <span class="verse"><a name="9">9</a>Ti sei presentata al re con olio, hai moltiplicato i tuoi profumi; hai inviato lontano i tuoi messaggeri, ti sei abbassata fino agli inferi.</span> <span class="verse"><a name="10">10</a>Ti sei stancata in tante tue vie, ma non hai detto: E' inutile. Hai trovato come ravvivare la mano; per questo non ti senti esausta.</span> <span class="verse"><a name="11">11</a>Chi hai temuto? Di chi hai avuto paura per farti infedele? E di me non ti ricordi, non ti curi? Non sono io che uso pazienza e chiudo un occhio? Ma tu non hai timore di me.</span> <span class="verse"><a name="12">12</a>Io divulgherò la tua giustizia e le tue opere, che non ti saranno di vantaggio.</span> <span class="verse"><a name="13">13</a>Alle tue grida ti salvino i tuoi guadagni. Tutti se li porterà via il vento, un soffio se li prenderà. Chi invece confida in me possederà la terra, erediterà il mio santo monte.</span> <span class="verse"><a name="14">14</a>Si dirà: Spianate, spianate, preparate la via, rimuovete gli ostacoli sulla via del mio popolo.</span> <span class="verse"><a name="15">15</a>Poiché così parla l'Alto e l'Eccelso, che ha una sede eterna e il cui nome è santo: In un luogo eccelso e santo io dimoro, ma sono anche con gli oppressi e gli umiliati, per ravvivare lo spirito degli umili e rianimare il cuore degli oppressi.</span> <span class="verse"><a name="16">16</a>Poiché io non voglio discutere sempre né per sempre essere adirato; altrimenti davanti a me verrebbe meno lo spirito e l'alito vitale che ho creato.</span> <span class="verse"><a name="17">17</a>Per l'iniquità dei suoi guadagni mi sono adirato, l'ho percosso, mi sono nascosto e sdegnato; eppure egli, voltandosi, se n'è andato per le strade del suo cuore.</span> <span class="verse"><a name="18">18</a>Ho visto le sue vie, ma voglio sanarlo, guidarlo e offrirgli consolazioni. E ai suoi afflitti</span> <span class="verse"><a name="19">19</a>io pongo sulle labbra: Pace, pace ai lontani e ai vicini, dice il Signore, io li guarirò.</span> <span class="verse"><a name="20">20</a>Gli empi sono come un mare agitato che non può calmarsi e le cui acque portan su melma e fango.</span> <span class="verse"><a name="21">21</a>Non v'è pace per gli empi, dice il mio Dio.</span> </p></div</div></div></body></html>