<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/isa/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/isa">Isaiah</a> &gt <strong>Chapter 23</strong></div><p><span class="verse"><a name="1">1</a>Oracolo su Tiro. perché è stato distrutto il vostro rifugio! Mentre tornavano dal paese dei Kittim, ne fu data loro notizia.</span> <span class="verse"><a name="2">2</a>Ammutolite, abitanti della costa, mercanti di Sidòne, i cui agenti attraversavano</span> <span class="verse"><a name="3">3</a>grandi acque. Il frumento del Nilo, il raccolto del fiume era la sua ricchezza; era il mercato dei popoli.</span> <span class="verse"><a name="4">4</a>Vergognati, Sidòne, perché ha parlato il mare, la fortezza marinara, dicendo: Io non ho avuto doglie, non ho partorito, non ho allevato giovani, non ho fatto crescere ragazze.</span> <span class="verse"><a name="5">5</a>Appena si saprà in Egitto, saranno addolorati per la notizia di Tiro.</span> <span class="verse"><a name="6">6</a>Passate in Tarsis, fate il lamento, abitanti della costa.</span> <span class="verse"><a name="7">7</a>E' questa la vostra città gaudente, le cui origini risalgono a un'antichità remota, i cui piedi la portavano lontano per fissarvi dimore?</span> <span class="verse"><a name="8">8</a>Chi ha deciso questo contro Tiro l'incoronata, i cui mercanti erano principi, i cui trafficanti erano i più nobili della terra?</span> <span class="verse"><a name="9">9</a>Il Signore degli eserciti lo ha deciso per svergognare l'orgoglio di tutto il suo fasto, per umiliare i più nobili sulla terra.</span> <span class="verse"><a name="10">10</a>Coltiva la tua terra come il Nilo, figlia di Tarsis; il porto non esiste più.</span> <span class="verse"><a name="11">11</a>Ha steso la mano verso il mare, ha sconvolto i regni, il Signore ha decretato per Canaan di abbattere le sue fortezze.</span> <span class="verse"><a name="12">12</a>Egli ha detto: Non continuerai a far baldoria, tu duramente oppressa, vergine figlia di Sidòne. Alzati, và pure dai Kittim; neppure là ci sarà pace per te.</span> <span class="verse"><a name="13">13</a>Ecco il paese da lui fondato per marinai, che ne avevano innalzato le torri; ne han demoliti i palazzi: egli l'ha ridotto a un cumulo di rovine.</span> <span class="verse"><a name="14">14</a>Fate il lamento, navi di Tarsis, perché è stato distrutto il vostro rifugio.</span> <span class="verse"><a name="15">15</a>In quel giorno Tiro sarà dimenticata per settant'anni, quanti sono gli anni di un re. Alla fine dei settanta anni a Tiro si applicherà la canzone della prostituta:</span> <span class="verse"><a name="16">16</a>Prendi la cetra, gira per la città, prostituta dimenticata; suona con abilità, moltiplica i canti, perché qualcuno si ricordi di te.</span> <span class="verse"><a name="17">17</a>Ma alla fine dei settant'anni il Signore visiterà Tiro, che ritornerà ai suoi guadagni; essa trescherà con tutti i regni del mondo sulla terra.</span> <span class="verse"><a name="18">18</a>Il suo salario e il suo guadagno saranno sacri al Signore. Non sarà ammassato né custodito il suo salario, ma andrà a coloro che abitano presso il Signore, perché possano nutrirsi in abbondanza e vestirsi con decoro.</span> </p></div</div></div></body></html>