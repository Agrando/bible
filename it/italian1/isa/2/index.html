<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/isa/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/isa">Isaiah</a> &gt <strong>Chapter 2</strong></div><p><span class="verse"><a name="1">1</a>Ciò che Isaia, figlio di Amoz, vide riguardo a Giuda e a Gerusalemme.</span> <span class="verse"><a name="2">2</a>Alla fine dei giorni, il monte del tempio del Signore sarà eretto sulla cima dei monti e sarà più alto dei colli; ad esso affluiranno tutte le genti.</span> <span class="verse"><a name="3">3</a>Verranno molti popoli e diranno: Venite, saliamo sul monte del Signore, al tempio del Dio di Giacobbe, perché ci indichi le sue vie e possiamo camminare per i suoi sentieri. Poiché da Sion uscirà la legge e da Gerusalemme la parola del Signore.</span> <span class="verse"><a name="4">4</a>Egli sarà giudice fra le genti e sarà arbitro fra molti popoli. Forgeranno le loro spade in vomeri, le loro lance in falci; un popolo non alzerà più la spada contro un altro popolo, non si eserciteranno più nell'arte della guerra.</span> <span class="verse"><a name="5">5</a>Casa di Giacobbe, vieni, camminiamo nella luce del Signore.</span> <span class="verse"><a name="6">6</a>Tu hai rigettato il tuo popolo, la casa di Giacobbe, perché rigurgitano di maghi orientali e di indovini come i Filistei; agli stranieri battono le mani.</span> <span class="verse"><a name="7">7</a>Il suo paese è pieno di argento e di oro, senza fine sono i suoi tesori; il suo paese è pieno di cavalli, senza numero sono i suoi carri.</span> <span class="verse"><a name="8">8</a>Il suo paese è pieno di idoli; adorano l'opera delle proprie mani, ciò che hanno fatto le loro dita.</span> <span class="verse"><a name="9">9</a>Perciò l'uomo sarà umiliato, il mortale sarà abbassato; tu non perdonare loro.</span> <span class="verse"><a name="10">10</a>Entra fra le rocce, nasconditi nella polvere, di fronte al terrore che desta il Signore, allo splendore della sua maestà, quando si alzerà a scuotere la terra.</span> <span class="verse"><a name="11">11</a>L'uomo abbasserà gli occhi orgogliosi, l'alterigia umana si piegherà; sarà esaltato il Signore, lui solo in quel giorno.</span> <span class="verse"><a name="12">12</a>Poiché ci sarà un giorno del Signore degli eserciti contro ogni superbo e altero, contro chiunque si innalza ad abbatterlo;</span> <span class="verse"><a name="13">13</a>contro tutti i cedri del Libano alti ed elevati, contro tutte le querce del Basan,</span> <span class="verse"><a name="14">14</a>contro tutti gli alti monti, contro tutti i colli elevati,</span> <span class="verse"><a name="15">15</a>contro ogni torre eccelsa, contro ogni muro inaccessibile,</span> <span class="verse"><a name="16">16</a>contro tutte le navi di Tarsis e contro tutte le imbarcazioni di lusso.</span> <span class="verse"><a name="17">17</a>Sarà piegato l'orgoglio degli uomini, sarà abbassata l'alterigia umana; sarà esaltato il Signore, lui solo in quel giorno</span> <span class="verse"><a name="18">18</a>e gli idoli spariranno del tutto.</span> <span class="verse"><a name="19">19</a>Rifugiatevi nelle caverne delle rocce e negli antri sotterranei, di fronte al terrore che desta il Signore e allo splendore della sua maestà, quando si alzerà a scuotere la terra.</span> <span class="verse"><a name="20">20</a>In quel giorno ognuno getterà gli idoli d'argento e gli idoli d'oro, che si era fatto per adorarli, ai topi e ai pipistrelli,</span> <span class="verse"><a name="21">21</a>per entrare nei crepacci delle rocce e nelle spaccature delle rupi, di fronte al terrore che desta il Signore e allo splendore della sua maestà, quando si alzerà a scuotere la terra.</span> <span class="verse"><a name="22">22</a>Guardatevi dunque dall'uomo, nelle cui narici non v'è che un soffio, perché in quale conto si può tenere?</span> </p></div</div></div></body></html>