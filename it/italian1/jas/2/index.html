<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/jas/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/jas">James</a> &gt <strong>Chapter 2</strong></div><p><span class="verse"><a name="1">1</a>Fratelli miei, non mescolate a favoritismi personali la vostra fede nel Signore nostro Gesù Cristo, Signore della gloria.</span> <span class="verse"><a name="2">2</a>Supponiamo che entri in una vostra adunanza qualcuno con un anello d'oro al dito, vestito splendidamente, ed entri anche un povero con un vestito logoro.</span> <span class="verse"><a name="3">3</a>Se voi guardate a colui che è vestito splendidamente e gli dite: Tu siediti qui comodamente, e al povero dite: Tu mettiti in piedi lì, oppure: Siediti qui ai piedi del mio sgabello,</span> <span class="verse"><a name="4">4</a>non fate in voi stessi preferenze e non siete giudici dai giudizi perversi?</span> <span class="verse"><a name="5">5</a>Ascoltate, fratelli miei carissimi: Dio non ha forse scelto i poveri nel mondo per farli ricchi con la fede ed eredi del regno che ha promesso a quelli che lo amano?</span> <span class="verse"><a name="6">6</a>Voi invece avete disprezzato il povero! Non sono forse i ricchi che vi tiranneggiano e vi trascinano davanti ai tribunali?</span> <span class="verse"><a name="7">7</a>Non sono essi che bestemmiano il bel nome che è stato invocato sopra di voi?</span> <span class="verse"><a name="8">8</a>Certo, se adempite il più importante dei comandamenti secondo la Scrittura: amerai il prossimo tuo come te stesso, fate bene;</span> <span class="verse"><a name="9">9</a>ma se fate distinzione di persone, commettete un peccato e siete accusati dalla legge come trasgressori.</span> <span class="verse"><a name="10">10</a>Poiché chiunque osservi tutta la legge, ma la trasgredisca anche in un punto solo, diventa colpevole di tutto;</span> <span class="verse"><a name="11">11</a>infatti colui che ha detto: Non commettere adulterio, ha detto anche: Non uccidere. legge.</span> <span class="verse"><a name="12">12</a>Parlate e agite come persone che devono essere giudicate secondo una legge di libertà, perché</span> <span class="verse"><a name="13">13</a>il giudizio sarà senza misericordia contro chi non avrà usato misericordia; la misericordia invece ha sempre la meglio nel giudizio.</span> <span class="verse"><a name="14">14</a>Che giova, fratelli miei, se uno dice di avere la fede ma non ha le opere? Forse che quella fede può salvarlo?</span> <span class="verse"><a name="15">15</a>Se un fratello o una sorella sono senza vestiti e sprovvisti del cibo quotidiano</span> <span class="verse"><a name="16">16</a>e uno di voi dice loro: Andatevene in pace, riscaldatevi e saziatevi, ma non date loro il necessario per il corpo, che giova?</span> <span class="verse"><a name="17">17</a>Così anche la fede: se non ha le opere, è morta in se stessa.</span> <span class="verse"><a name="18">18</a>Al contrario uno potrebbe dire: Tu hai la fede ed io ho le opere; mostrami la tua fede senza le opere, ed io con le mie opere ti mostrerò la mia fede.</span> <span class="verse"><a name="19">19</a>Tu credi che c'è un Dio solo? Fai bene; anche i demòni lo credono e tremano!</span> <span class="verse"><a name="20">20</a>Ma vuoi sapere, o insensato, come la fede senza le opere è senza calore?</span> <span class="verse"><a name="21">21</a>Abramo, nostro padre, non fu forse giustificato per le opere, quando offrì Isacco, suo figlio, sull'altare?</span> <span class="verse"><a name="22">22</a>Vedi che la fede cooperava con le opere di lui, e che per le opere quella fede divenne perfetta</span> <span class="verse"><a name="23">23</a>e si compì la Scrittura che dice: E Abramo ebbe fede in Dio e gli fu accreditato a giustizia, e fu chiamato amico di Dio.</span> <span class="verse"><a name="24">24</a>Vedete che l'uomo viene giustificato in base alle opere e non soltanto in base alla fede.</span> <span class="verse"><a name="25">25</a>Così anche Raab, la meretrice, non venne forse giustificata in base alle opere per aver dato ospitalità agli esploratori e averli rimandati per altra via?</span> <span class="verse"><a name="26">26</a>Infatti come il corpo senza lo spirito è morto, così anche la fede senza le opere è morta.</span> </p></div</div></div></body></html>