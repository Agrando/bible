<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/2kgs/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/2kgs">2 Kings</a> &gt <strong>Chapter 13</strong></div><p><span class="verse"><a name="1">1</a>Nell'anno ventitrè di Ioas figlio di Acazia, re di Giuda, su Israele in Samaria divenne re Ioacaz figlio di Ieu, che regnò diciassette anni.</span> <span class="verse"><a name="2">2</a>Fece ciò che è male agli occhi del Signore; imitò il peccato con cui Geroboamo figlio di Nebàt aveva fatto peccare Israele, né mai se ne allontanò.</span> <span class="verse"><a name="3">3</a>L'ira del Signore divampò contro Israele e li mise nelle mani di Cazaèl re di Aram e di Ben-Hadàd figlio di Cazaèl, per tutto quel tempo.</span> <span class="verse"><a name="4">4</a>Ma Ioacaz placò il volto del Signore. Il Signore lo ascoltò, perché aveva visto come il re di Aram opprimeva gli Israeliti.</span> <span class="verse"><a name="5">5</a>Il Signore concesse un liberatore a Israele. Essi sfuggirono al potere di Aram; gli Israeliti poterono abitare nelle loro tende come prima.</span> <span class="verse"><a name="6">6</a>Ma essi non si allontanarono dal peccato che la casa di Geroboamo aveva fatto commettere a Israele; anzi lo ripeterono. Perfino il palo sacro rimase in piedi in Samaria.</span> <span class="verse"><a name="7">7</a>Pertanto, di tutte le truppe di Ioacaz il Signore lasciò soltanto cinquanta cavalli, dieci carri e diecimila fanti, perché li aveva distrutti il re di Aram, riducendoli come la polvere che si calpesta.</span> <span class="verse"><a name="8">8</a>Le altre gesta di Ioacaz, tutte le sue azioni e prodezze, sono descritte nel libro delle Cronache dei re di Israele.</span> <span class="verse"><a name="9">9</a>Ioacaz si addormentò con i suoi padri e fu sepolto in Samaria. Al suo posto divenne re suo figlio Ioas.</span> <span class="verse"><a name="10">10</a>Nell'anno trentasette di Ioas re di Giuda, su Israele in Samaria divenne re Ioas, figlio di Ioacaz, che regnò sedici anni.</span> <span class="verse"><a name="11">11</a>Fece ciò che è male agli occhi del Signore; non si allontanò da tutti i peccati che Geroboamo figlio di Nebàt aveva fatto commettere a Israele, ma li ripetè.</span> <span class="verse"><a name="12">12</a>Le altre gesta di Ioas, tutte le sue azioni e prodezze, le guerre combattute con Amazia re di Giuda, sono descritte nel libro delle Cronache dei re di Israele.</span> <span class="verse"><a name="13">13</a>Ioas si addormentò con i suoi padri e sul suo trono salì Geroboamo. Ioas fu sepolto in Samaria insieme con i re di Israele.</span> <span class="verse"><a name="14">14</a>Quando Eliseo si ammalò della malattia di cui morì, Ioas re di Israele, sceso a visitarlo, scoppiò in pianto davanti a lui, dicendo: Padre mio, padre mio, carro di Israele e sua cavalleria.</span> <span class="verse"><a name="15">15</a>Eliseo gli disse: Prendi arco e frecce. Egli prese arco e frecce.</span> <span class="verse"><a name="16">16</a>Aggiunse al re di Israele: Impugna l'arco. Quando il re l'ebbe impugnato, Eliseo mise la mano sulla mano del re,</span> <span class="verse"><a name="17">17</a>quindi disse: Apri la finestra verso oriente. Aperta che fu la finestra, Eliseo disse: Tira!. Ioas tirò. Eliseo disse: Freccia vittoriosa per il Signore, freccia vittoriosa su Aram. Tu sconfiggerai, fino allo sterminio, gli Aramei in Afek.</span> <span class="verse"><a name="18">18</a>Eliseo disse: Prendi le frecce. E quando quegli le ebbe prese, disse al re di Israele: Percuoti con le tue frecce la terra ed egli la percosse tre volte, poi si fermò.</span> <span class="verse"><a name="19">19</a>L'uomo di Dio s'indignò contro di lui e disse: Avresti dovuto colpire cinque o sei volte; allora avresti sconfitto l'Aram fino allo sterminio; ora, invece, sconfiggerai l'Aram solo tre volte.</span> <span class="verse"><a name="20">20</a>Eliseo morì; lo seppellirono. All'inizio dell'anno nuovo irruppero nel paese alcune bande di Moab.</span> <span class="verse"><a name="21">21</a>Mentre seppellivano un uomo, alcuni, visto un gruppo di razziatori, gettarono il cadavere sul sepolcro di Eliseo e se ne andarono. L'uomo, venuto a contatto con le ossa di Eliseo, risuscitò e si alzò in piedi.</span> <span class="verse"><a name="22">22</a>Cazaèl re di Aram oppresse gli Israeliti finché visse Ioacaz.</span> <span class="verse"><a name="23">23</a>Alla fine il Signore si mostrò benevolo, ne ebbe compassione e tornò a favorirli a causa della sua alleanza con Abramo, Isacco e Giacobbe; per questo non volle distruggerli né scacciarli davanti a sé, fino ad oggi.</span> <span class="verse"><a name="24">24</a>Cazaèl re di Aram morì. Al suo posto divenne re suo figlio Ben-Hadàd.</span> <span class="verse"><a name="25">25</a>Allora Ioas figlio di Ioacaz riprese a Ben-Hadàd, figlio di Cazaèl le città che Cazaèl aveva tolte con le armi a suo padre Ioacaz. Ioas lo sconfisse tre volte; così riconquistò le città di Israele.</span> </p></div</div></div></body></html>