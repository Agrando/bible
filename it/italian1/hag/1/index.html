<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/hag/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/hag">Haggai</a> &gt <strong>Chapter 1</strong></div><p><span class="verse"><a name="1">1</a>L'anno secondo del re Dario, il primo giorno del sesto mese, questa parola del Signore fu rivolta per mezzo del profeta Aggeo a Zorobabele figlio di Sealtièl, governatore della Giudea, e a Giosuè figlio di Iozedàk, sommo sacerdote.</span> <span class="verse"><a name="2">2</a>Così parla il Signore degli eserciti: Questo popolo dice: Non è ancora venuto il tempo di ricostruire la casa del Signore!.</span> <span class="verse"><a name="3">3</a>Allora questa parola del Signore fu rivelata per mezzo del profeta Aggeo:</span> <span class="verse"><a name="4">4</a>Vi sembra questo il tempo di abitare tranquilli nelle vostre case ben coperte, mentre questa casa è ancora in rovina?</span> <span class="verse"><a name="5">5</a>Ora, così dice il Signore degli eserciti: riflettete bene al vostro comportamento.</span> <span class="verse"><a name="6">6</a>Avete seminato molto, ma avete raccolto poco; avete mangiato, ma non da togliervi la fame; avete bevuto, ma non fino a inebriarvi; vi siete vestiti, ma non vi siete riscaldati; l'operaio ha avuto il salario, ma per metterlo in un sacchetto forato.</span> <span class="verse"><a name="7">7</a>Così dice il Signore degli eserciti: Riflettete bene al vostro comportamento!</span> <span class="verse"><a name="8">8</a>Salite sul monte, portate legname, ricostruite la mia casa. In essa mi compiacerò e manifesterò la mia gloria - dice il Signore -.</span> <span class="verse"><a name="9">9</a>Facevate assegnamento sul molto e venne il poco: ciò che portavate in casa io lo disperdevo. E perché? - dice il Signore degli eserciti -. Perché la mia casa è in rovina, mentre ognuno di voi si dà premura per la propria casa.</span> <span class="verse"><a name="10">10</a>Perciò su di voi i cieli hanno chiuso la rugiada e anche la terra ha diminuito il suo prodotto.</span> <span class="verse"><a name="11">11</a>Ho chiamato la siccità sulla terra e sui monti, sul grano e sul vino nuovo, sull'olio e su quanto la terra produce, sugli uomini e sugli animali, su ogni prodotto delle mani.</span> <span class="verse"><a name="12">12</a>Zorobabele figlio di Sealtièl, e Giosuè figlio di Iozedàk, sommo sacerdote, e tutto il resto del popolo ascoltarono la parola del Signore loro Dio e le parole del profeta Aggeo, secondo la volontà del Signore che lo aveva loro inviato, e il popolo ebbe timore del Signore.</span> <span class="verse"><a name="13">13</a>Aggeo, messaggero del Signore, rivolto al popolo, disse secondo la missione del Signore: Io sono con voi, oracolo del Signore.</span> <span class="verse"><a name="14">14</a>E il Signore destò lo spirito di Zorobabele figlio di Sealtièl governatore della Giudea e di Giosuè figlio di Iozedàk, sommo sacerdote, e di tutto il resto del popolo ed essi si mossero e intrapresero i lavori per la casa del Signore degli eserciti.</span> <span class="verse"><a name="15">15</a>Questo avvenne il ventiquattro del sesto mese dell'anno secondo del re Dario.</span> </p></div</div></div></body></html>