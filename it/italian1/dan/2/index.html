<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/dan/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/dan">Daniel</a> &gt <strong>Chapter 2</strong></div><p><span class="verse"><a name="1">1</a>Nel secondo anno del suo regno, Nabucodònosor fece un sogno e il suo animo ne fu tanto agitato da non poter più dormire.</span> <span class="verse"><a name="2">2</a>Allora il re ordinò che fossero chiamati i maghi, gli astrologi, gli incantatori e i caldei a spiegargli i sogni. Questi vennero e si presentarono al re.</span> <span class="verse"><a name="3">3</a>Egli disse loro: Ho fatto un sogno e il mio animo si è tormentato per trovarne la spiegazione.</span> <span class="verse"><a name="4">4</a>I caldei risposero al re (aramaico): Re, vivi per sempre. Racconta il sogno ai tuoi servi e noi te ne daremo la spiegazione.</span> <span class="verse"><a name="5">5</a>Rispose il re ai caldei: Questa è la mia decisione: se voi non mi rivelate il sogno e la sua spiegazione sarete fatti a pezzi e le vostre case saranno ridotte in letamai.</span> <span class="verse"><a name="6">6</a>Se invece mi rivelerete il sogno e me ne darete la spiegazione, riceverete da me doni, regali e grandi onori. Ditemi dunque il sogno e la sua spiegazione.</span> <span class="verse"><a name="7">7</a>Essi replicarono: Esponga il re il sogno ai suoi servi e noi ne daremo la spiegazione.</span> <span class="verse"><a name="8">8</a>Rispose il re: Comprendo bene che voi volete guadagnar tempo, perché avete inteso la mia decisione.</span> <span class="verse"><a name="9">9</a>Se non mi dite qual era il mio sogno, una sola sarà la vostra sorte. Vi siete messi d'accordo per darmi risposte astute e false in attesa che le circostanze si mutino. Perciò ditemi il sogno e io saprò che voi siete in grado di darmene anche la spiegazione.</span> <span class="verse"><a name="10">10</a>I caldei risposero davanti al re: Non c'è nessuno al mondo che possa soddisfare la richiesta del re: difatti nessun re, per quanto potente e grande, ha mai domandato una cosa simile ad un mago, indovino o caldeo.</span> <span class="verse"><a name="11">11</a>La richiesta del re è tanto difficile, che nessuno ne può dare al re la risposta, se non gli dei la cui dimora è lontano dagli uomini.</span> <span class="verse"><a name="12">12</a>Allora il re, acceso di furore, ordinò che tutti i saggi di Babilonia fossero messi a morte.</span> <span class="verse"><a name="13">13</a>Il decreto fu pubblicato e gia i saggi venivano uccisi; anche Daniele e i suoi compagni erano ricercati per essere messi a morte.</span> <span class="verse"><a name="14">14</a>Ma Daniele rivolse parole piene di saggezza e di prudenza ad Ariòch, capo delle guardie del re, che stava per uccidere i saggi di Babilonia,</span> <span class="verse"><a name="15">15</a>e disse ad Ariòch, ufficiale del re: Perché il re ha emanato un decreto così severo?. Ariòch ne spiegò il motivo a Daniele.</span> <span class="verse"><a name="16">16</a>Egli allora entrò dal re e pregò che gli si concedesse tempo: egli avrebbe dato la spiegazione dei sogni al re.</span> <span class="verse"><a name="17">17</a>Poi Daniele andò a casa e narrò la cosa ai suoi compagni, Anania, Misaele e Azaria,</span> <span class="verse"><a name="18">18</a>ed essi implorarono misericordia dal Dio del cielo riguardo a questo mistero, perché Daniele e i suoi compagni non fossero messi a morte insieme con tutti gli altri saggi di Babilonia.</span> <span class="verse"><a name="19">19</a>Allora il mistero fu svelato a Daniele in una visione notturna; perciò Daniele benedisse il Dio del cielo:</span> <span class="verse"><a name="20">20</a>Sia benedetto il nome di Dio di secolo in secolo, perché a lui appartengono la sapienza e la potenza.</span> <span class="verse"><a name="21">21</a>Egli alterna tempi e stagioni, depone i re e li innalza, concede la sapienza ai saggi, agli intelligenti il sapere.</span> <span class="verse"><a name="22">22</a>Svela cose profonde e occulte e sa quel che è celato nelle tenebre e presso di lui è la luce.</span> <span class="verse"><a name="23">23</a>Gloria e lode a te, Dio dei miei padri, che mi hai concesso la sapienza e la forza, mi hai manifestato ciò che ti abbiamo domandato e ci hai illustrato la richiesta del re.</span> <span class="verse"><a name="24">24</a>Allora Daniele si recò da Ariòch, al quale il re aveva affidato l'incarico di uccidere i saggi di Babilonia, e presentatosi gli disse: Non uccidere i saggi di Babilonia, ma conducimi dal re e io gli farò conoscere la spiegazione del sogno.</span> <span class="verse"><a name="25">25</a>Ariòch condusse in fretta Daniele alla presenza del re e gli disse: Ho trovato un uomo fra i Giudei deportati, il quale farà conoscere al re la spiegazione del sogno.</span> <span class="verse"><a name="26">26</a>Il re disse allora a Daniele, chiamato Baltazzàr: Puoi tu davvero rivelarmi il sogno che ho fatto e darmene la spiegazione?.</span> <span class="verse"><a name="27">27</a>Daniele, davanti al re, rispose: Il mistero di cui il re chiede la spiegazione non può essere spiegato né da saggi, né da astrologi, né da maghi, né da indovini;</span> <span class="verse"><a name="28">28</a>ma c'è un Dio nel cielo che svela i misteri ed egli ha rivelato al re Nabucodònosor quel che avverrà al finire dei giorni. Ecco dunque qual era il tuo sogno e le visioni che sono passate per la tua mente, mentre dormivi nel tuo letto.</span> <span class="verse"><a name="29">29</a>O re, i pensieri che ti sono venuti mentre eri a letto riguardano il futuro; colui che svela i misteri ha voluto svelarti ciò che dovrà avvenire.</span> <span class="verse"><a name="30">30</a>Se a me è stato svelato questo mistero, non è perché io possieda una sapienza superiore a tutti i viventi, ma perché ne sia data la spiegazione al re e tu possa conoscere i pensieri del tuo cuore.</span> <span class="verse"><a name="31">31</a>Tu stavi osservando, o re, ed ecco una statua, una statua enorme, di straordinario splendore, si ergeva davanti a te con terribile aspetto.</span> <span class="verse"><a name="32">32</a>Aveva la testa d'oro puro, il petto e le braccia d'argento, il ventre e le cosce di bronzo,</span> <span class="verse"><a name="33">33</a>le gambe di ferro e i piedi in parte di ferro e in parte di creta.</span> <span class="verse"><a name="34">34</a>Mentre stavi guardando, una pietra si staccò dal monte, ma non per mano di uomo, e andò a battere contro i piedi della statua, che erano di ferro e di argilla, e li frantumò.</span> <span class="verse"><a name="35">35</a>Allora si frantumarono anche il ferro, l'argilla, il bronzo, l'argento e l'oro e divennero come la pula sulle aie d'estate; il vento li portò via senza lasciar traccia, mentre la pietra, che aveva colpito la statua, divenne una grande montagna che riempì tutta quella regione.</span> <span class="verse"><a name="36">36</a>Questo è il sogno: ora ne daremo la spiegazione al re.</span> <span class="verse"><a name="37">37</a>Tu o re, sei il re dei re; a te il Dio del cielo ha concesso il regno, la potenza, la forza e la gloria.</span> <span class="verse"><a name="38">38</a>A te ha concesso il dominio sui figli dell'uomo, sugli animali selvatici, sugli uccelli del cielo; tu li domini tutti: tu sei la testa d'oro.</span> <span class="verse"><a name="39">39</a>Dopo di te sorgerà un altro regno, inferiore al tuo; poi un terzo regno, quello di bronzo, che dominerà su tutta la terra.</span> <span class="verse"><a name="40">40</a>Vi sarà poi un quarto regno, duro come il ferro. Come il ferro spezza e frantuma tutto, così quel regno spezzerà e frantumerà tutto.</span> <span class="verse"><a name="41">41</a>Come hai visto, i piedi e le dita erano in parte di argilla da vasaio e in parte di ferro: ciò significa che il regno sarà diviso, ma avrà la durezza del ferro unito all'argilla.</span> <span class="verse"><a name="42">42</a>Se le dita dei piedi erano in parte di ferro e in parte di argilla, ciò significa che una parte del regno sarà forte e l'altra fragile.</span> <span class="verse"><a name="43">43</a>Il fatto d'aver visto il ferro mescolato all'argilla significa che le due parti si uniranno per via di matrimoni, ma non potranno diventare una cosa sola, come il ferro non si amalgama con l'argilla.</span> <span class="verse"><a name="44">44</a>Al tempo di questi re, il Dio del cielo farà sorgere un regno che non sarà mai distrutto e non sarà trasmesso ad altro popolo: stritolerà e annienterà tutti gli altri regni, mentre esso durerà per sempre.</span> <span class="verse"><a name="45">45</a>Questo significa quella pietra che tu hai visto staccarsi dal monte, non per mano di uomo, e che ha stritolato il ferro, il bronzo, l'argilla, l'argento e l'oro. Il Dio grande ha rivelato al re quello che avverrà da questo tempo in poi. Il sogno è vero e degna di fede ne è la spiegazione.</span> <span class="verse"><a name="46">46</a>Allora il re Nabucodònosor piegò la faccia a terra, si prostrò davanti a Daniele e ordinò che gli si offrissero sacrifici e incensi.</span> <span class="verse"><a name="47">47</a>Quindi rivolto a Daniele gli disse: Certo, il vostro Dio è il Dio degli dei, il Signore dei re e il rivelatore dei misteri, poiché tu hai potuto svelare questo mistero.</span> <span class="verse"><a name="48">48</a>Il re esaltò Daniele e gli fece molti preziosi regali, lo costituì governatore di tutta la provincia di Babilonia e capo di tutti i saggi di Babilonia;</span> <span class="verse"><a name="49">49</a>su richiesta di Daniele, il re fece amministratori della provincia di Babilonia, Sadràch, Mesàch e Abdènego. Daniele rimase alla corte del re.</span> </p></div</div></div></body></html>