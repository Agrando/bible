<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/exod/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/exod">Exodus</a> &gt <strong>Chapter 32</strong></div><p><span class="verse"><a name="1">1</a>Il popolo, vedendo che Mosè tardava a scendere dalla montagna, si affollò intorno ad Aronne e gli disse: Facci un dio che cammini alla nostra testa, perché a quel Mosè, l'uomo che ci ha fatti uscire dal paese d'Egitto, non sappiamo che cosa sia accaduto.</span> <span class="verse"><a name="2">2</a>Aronne rispose loro: Togliete i pendenti d'oro che hanno agli orecchi le vostre mogli e le vostre figlie e portateli a me.</span> <span class="verse"><a name="3">3</a>Tutto il popolo tolse i pendenti che ciascuno aveva agli orecchi e li portò ad Aronne.</span> <span class="verse"><a name="4">4</a>Egli li ricevette dalle loro mani e li fece fondere in una forma e ne ottenne un vitello di metallo fuso. Allora dissero: Ecco il tuo Dio, o Israele, colui che ti ha fatto uscire dal paese d'Egitto!.</span> <span class="verse"><a name="5">5</a>Ciò vedendo, Aronne costruì un altare davanti al vitello e proclamò: Domani sarà festa in onore del Signore.</span> <span class="verse"><a name="6">6</a>Il giorno dopo si alzarono presto, offrirono olocausti e presentarono sacrifici di comunione. Il popolo sedette per mangiare e bere, poi si alzò per darsi al divertimento.</span> <span class="verse"><a name="7">7</a>Allora il Signore disse a Mosè: Và, scendi, perché il tuo popolo, che tu hai fatto uscire dal paese d'Egitto, si è pervertito.</span> <span class="verse"><a name="8">8</a>Non hanno tardato ad allontanarsi dalla via che io avevo loro indicata! Si son fatti un vitello di metallo fuso, poi gli si sono prostrati dinanzi, gli hanno offerto sacrifici e hanno detto: Ecco il tuo Dio, Israele; colui che ti ha fatto uscire dal paese di Egitto.</span> <span class="verse"><a name="9">9</a>Il Signore disse inoltre a Mosè: Ho osservato questo popolo e ho visto che è un popolo dalla dura cervice.</span> <span class="verse"><a name="10">10</a>Ora lascia che la mia ira si accenda contro di loro e li distrugga. Di te invece farò una grande nazione.</span> <span class="verse"><a name="11">11</a>Mosè allora supplicò il Signore, suo Dio, e disse: Perché, Signore, divamperà la tua ira contro il tuo popolo, che tu hai fatto uscire dal paese d'Egitto con grande forza e con mano potente?</span> <span class="verse"><a name="12">12</a>Perché dovranno dire gli Egiziani: Con malizia li ha fatti uscire, per farli perire tra le montagne e farli sparire dalla terra? Desisti dall'ardore della tua ira e abbandona il proposito di fare del male al tuo popolo.</span> <span class="verse"><a name="13">13</a>Ricòrdati di Abramo, di Isacco, di Israele, tuoi servi, ai quali hai giurato per te stesso e hai detto: Renderò la vostra posterità numerosa come le stelle del cielo e tutto questo paese, di cui ho parlato, lo darò ai tuoi discendenti, che lo possederanno per sempre.</span> <span class="verse"><a name="14">14</a>Il Signore abbandonò il proposito di nuocere al suo popolo.</span> <span class="verse"><a name="15">15</a>Mosè ritornò e scese dalla montagna con in mano le due tavole della Testimonianza, tavole scritte sui due lati, da una parte e dall'altra.</span> <span class="verse"><a name="16">16</a>Le tavole erano opera di Dio, la scrittura era scrittura di Dio, scolpita sulle tavole.</span> <span class="verse"><a name="17">17</a>Giosuè sentì il rumore del popolo che urlava e disse a Mosè: C'è rumore di battaglia nell'accampamento.</span> <span class="verse"><a name="18">18</a>Ma rispose Mosè: Non è il grido di chi canta: Disfatta! Il grido di chi canta a due cori io sento.</span> <span class="verse"><a name="19">19</a>Quando si fu avvicinato all'accampamento, vide il vitello e le danze. Allora si accese l'ira di Mosè: egli scagliò dalle mani le tavole e le spezzò ai piedi della montagna.</span> <span class="verse"><a name="20">20</a>Poi afferrò il vitello che quelli avevano fatto, lo bruciò nel fuoco, lo frantumò fino a ridurlo in polvere, ne sparse la polvere nell'acqua e la fece trangugiare agli Israeliti.</span> <span class="verse"><a name="21">21</a>Mosè disse ad Aronne: Che ti ha fatto questo popolo, perché tu l'abbia gravato di un peccato così grande?.</span> <span class="verse"><a name="22">22</a>Aronne rispose: Non si accenda l'ira del mio signore; tu stesso sai che questo popolo è inclinato al male.</span> <span class="verse"><a name="23">23</a>Mi dissero: Facci un dio, che cammini alla nostra testa, perché a quel Mosè, l'uomo che ci ha fatti uscire dal paese d'Egitto, non sappiamo che cosa sia capitato.</span> <span class="verse"><a name="24">24</a>Allora io dissi: Chi ha dell'oro? Essi se lo sono tolto, me lo hanno dato; io l'ho gettato nel fuoco e ne è uscito questo vitello.</span> <span class="verse"><a name="25">25</a>Mosè vide che il popolo non aveva più freno, perché Aronne gli aveva tolto ogni freno, così da farne il ludibrio dei loro avversari.</span> <span class="verse"><a name="26">26</a>Mosè si pose alla porta dell'accampamento e disse: Chi sta con il Signore, venga da me!. Gli si raccolsero intorno tutti i figli di Levi.</span> <span class="verse"><a name="27">27</a>Gridò loro: Dice il Signore, il Dio d'Israele: Ciascuno di voi tenga la spada al fianco. Passate e ripassate nell'accampamento da una porta all'altra: uccida ognuno il proprio fratello, ognuno il proprio amico, ognuno il proprio parente.</span> <span class="verse"><a name="28">28</a>I figli di Levi agirono secondo il comando di Mosè e in quel giorno perirono circa tremila uomini del popolo.</span> <span class="verse"><a name="29">29</a>Allora Mosè disse: Ricevete oggi l'investitura dal Signore; ciascuno di voi è stato contro suo figlio e contro suo fratello, perché oggi Egli vi accordasse una benedizione.</span> <span class="verse"><a name="30">30</a>Il giorno dopo Mosè disse al popolo: Voi avete commesso un grande peccato; ora salirò verso il Signore: forse otterrò il perdono della vostra colpa.</span> <span class="verse"><a name="31">31</a>Mosè ritornò dal Signore e disse: Questo popolo ha commesso un grande peccato: si sono fatti un dio d'oro.</span> <span class="verse"><a name="32">32</a>Ma ora, se tu perdonassi il loro peccato... E se no, cancellami dal tuo libro che hai scritto!.</span> <span class="verse"><a name="33">33</a>Il Signore disse a Mosè: Io cancellerò dal mio libro colui che ha peccato contro di me.</span> <span class="verse"><a name="34">34</a>Ora và, conduci il popolo là dove io ti ho detto. Ecco il mio angelo ti precederà; ma nel giorno della mia visita li punirò per il loro peccato.</span> <span class="verse"><a name="35">35</a>Il Signore percosse il popolo, perché aveva fatto il vitello fabbricato da Aronne.</span> </p></div</div></div></body></html>