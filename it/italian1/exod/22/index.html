<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/exod/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/exod">Exodus</a> &gt <strong>Chapter 22</strong></div><p><span class="verse"><a name="1">1</a>Se un ladro viene sorpreso mentre sta facendo una breccia in un muro e viene colpito e muore, non vi è vendetta di sangue.</span> <span class="verse"><a name="2">2</a>Ma se il sole si era gia alzato su di lui, a suo riguardo vi è vendetta di sangue. compenso dell'oggetto rubato.</span> <span class="verse"><a name="3">3</a>Se si trova ancora in vita e in suo possesso ciò che è stato rubato, si tratti di bue, di asino o di montone, restituirà il doppio.</span> <span class="verse"><a name="4">4</a>Quando un uomo usa come pascolo un campo o una vigna e lascia che il suo bestiame vada a pascolare nel campo altrui, deve dare l'indennizzo con il meglio del suo campo e con il meglio della sua vigna.</span> <span class="verse"><a name="5">5</a>Quando un fuoco si propaga e si attacca ai cespugli spinosi, se viene bruciato un mucchio di covoni o il grano in spiga o il grano in erba, colui che ha provocato l'incendio darà l'indennizzo.</span> <span class="verse"><a name="6">6</a>Quando un uomo dà in custodia al suo prossimo argento od oggetti e poi nella casa di questo uomo viene commesso un furto, se si trova il ladro, restituirà il doppio.</span> <span class="verse"><a name="7">7</a>Se il ladro non si trova, il padrone della casa si accosterà a Dio per giurare che non ha allungato la mano sulla proprietà del suo prossimo.</span> <span class="verse"><a name="8">8</a>Qualunque sia l'oggetto di una frode, si tratti di un bue, di un asino, di un montone, di una veste, di qualunque oggetto perduto, di cui uno dice: E' questo!, la causa delle due parti andrà fino a Dio: colui che Dio dichiarerà colpevole restituirà il doppio al suo prossimo.</span> <span class="verse"><a name="9">9</a>Quando un uomo dà in custodia al suo prossimo un asino o un bue o un capo di bestiame minuto o qualsiasi bestia, se la bestia è morta o si è prodotta una frattura o è stata rapita senza testimone,</span> <span class="verse"><a name="10">10</a>tra le due parti interverrà un giuramento per il Signore, per dichiarare che il depositario non ha allungato la mano sulla proprietà del suo prossimo. Il padrone della bestia accetterà e l'altro non dovrà restituire.</span> <span class="verse"><a name="11">11</a>Ma se la bestia è stata rubata quando si trovava presso di lui, pagherà l'indennizzo al padrone di essa.</span> <span class="verse"><a name="12">12</a>Se invece è stata sbranata, la porterà in testimonianza e non dovrà dare l'indennizzo per la bestia sbranata.</span> <span class="verse"><a name="13">13</a>Quando un uomo prende in prestito dal suo prossimo una bestia e questa si è prodotta una frattura o è morta in assenza del padrone, dovrà pagare l'indennizzo.</span> <span class="verse"><a name="14">14</a>Ma se il padrone si trova presente, non deve restituire; se si tratta di una bestia presa a nolo, la sua perdita è compensata dal prezzo del noleggio.</span> <span class="verse"><a name="15">15</a>Quando un uomo seduce una vergine non ancora fidanzata e pecca con lei, ne pagherà la dote nuziale ed essa diverrà sua moglie.</span> <span class="verse"><a name="16">16</a>Se il padre di lei si rifiuta di dargliela, egli dovrà versare una somma di denaro pari alla dote nuziale delle vergini.</span> <span class="verse"><a name="17">17</a>Non lascerai vivere colei che pratica la magìa.</span> <span class="verse"><a name="18">18</a>Chiunque si abbrutisce con una bestia sia messo a morte.</span> <span class="verse"><a name="19">19</a>Colui che offre un sacrificio agli dei, oltre al solo Signore, sarà votato allo sterminio.</span> <span class="verse"><a name="20">20</a>Non molesterai il forestiero né lo opprimerai, perché voi siete stati forestieri nel paese d'Egitto.</span> <span class="verse"><a name="21">21</a>Non maltratterai la vedova o l'orfano.</span> <span class="verse"><a name="22">22</a>Se tu lo maltratti, quando invocherà da me l'aiuto, io ascolterò il suo grido,</span> <span class="verse"><a name="23">23</a>la mia collera si accenderà e vi farò morire di spada: le vostre mogli saranno vedove e i vostri figli orfani.</span> <span class="verse"><a name="24">24</a>Se tu presti denaro a qualcuno del mio popolo, all'indigente che sta con te, non ti comporterai con lui da usuraio: voi non dovete imporgli alcun interesse.</span> <span class="verse"><a name="25">25</a>Se prendi in pegno il mantello del tuo prossimo, glielo renderai al tramonto del sole,</span> <span class="verse"><a name="26">26</a>perché è la sua sola coperta, è il mantello per la sua pelle; come potrebbe coprirsi dormendo? Altrimenti, quando invocherà da me l'aiuto, io ascolterò il suo grido, perché io sono pietoso.</span> <span class="verse"><a name="27">27</a>Non bestemmierai Dio e non maledirai il principe del tuo popolo.</span> <span class="verse"><a name="28">28</a>Non ritarderai l'offerta di ciò che riempie il tuo granaio e di ciò che stilla dal tuo frantoio.</span> <span class="verse"><a name="29">29</a>Così farai per il tuo bue e per il tuo bestiame minuto: sette giorni resterà con sua madre, l'ottavo giorno me lo darai.</span> <span class="verse"><a name="30">30</a>Voi sarete per me uomini santi: non mangerete la carne di una bestia sbranata nella campagna, la getterete ai cani.</span> </p></div</div></div></body></html>