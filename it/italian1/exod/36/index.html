<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/exod/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/exod">Exodus</a> &gt <strong>Chapter 36</strong></div><p><span class="verse"><a name="1">1</a>Bezaleel, Ooliab e tutti gli artisti che il Signore aveva dotati di saggezza e d'intelligenza, perché fossero in grado di eseguire i lavori della costruzione del santuario, fecero ogni cosa secondo ciò che il Signore aveva ordinato.</span> <span class="verse"><a name="2">2</a>Mosè chiamò Bezaleel, Ooliab e tutti gli artisti, nel cuore dei quali il Signore aveva messo saggezza, quanti erano portati a prestarsi per l'esecuzione dei lavori.</span> <span class="verse"><a name="3">3</a>Essi ricevettero da Mosè ogni contributo portato dagli Israeliti per il lavoro della costruzione del santuario. Ma gli Israeliti continuavano a portare ogni mattina offerte volontarie.</span> <span class="verse"><a name="4">4</a>Allora tutti gli artisti, che eseguivano i lavori per il santuario, lasciarono il lavoro che stavano facendo</span> <span class="verse"><a name="5">5</a>e vennero a dire a Mosè: Il popolo porta più di quanto è necessario per il lavoro che il Signore ha ordinato.</span> <span class="verse"><a name="6">6</a>Mosè allora fece proclamare nel campo: Nessuno, uomo o donna, offra più alcuna cosa come contributo per il santuario. Così si impedì al popolo di portare altre offerte;</span> <span class="verse"><a name="7">7</a>perché quanto il popolo aveva gia offerto era sufficiente, anzi sovrabbondante, per l'esecuzione di tutti i lavori.</span> <span class="verse"><a name="8">8</a>Tutti gli artisti addetti ai lavori fecero la Dimora. Bezaleel la fece con dieci teli di bisso ritorto, di porpora viola, di porpora rossa e di scarlatto. La fece con figure di cherubini artisticamente lavorati.</span> <span class="verse"><a name="9">9</a>Lunghezza di ciascun telo ventotto cubiti; larghezza quattro cubiti per ciascun telo; la stessa dimensione per tutti i teli.</span> <span class="verse"><a name="10">10</a>Unì cinque teli l'uno all'altro e anche i cinque altri teli unì l'uno all'altro.</span> <span class="verse"><a name="11">11</a>Fece cordoni di porpora viola sull'orlo del primo telo all'estremità della sutura e fece la stessa cosa sull'orlo del primo telo all'estremità della sutura e fece la stessa cosa sull'orlo del telo estremo nella seconda sutura.</span> <span class="verse"><a name="12">12</a>Fece cinquanta cordoni al primo telo e fece anche cinquanta cordoni all'estremità del telo della seconda sutura: i cordoni corrispondevano l'uno all'altro.</span> <span class="verse"><a name="13">13</a>Fece cinquanta fibbie d'oro e unì i teli l'uno all'altro mediante le fibbie; così il tutto venne a formare una sola Dimora.</span> <span class="verse"><a name="14">14</a>Fece poi teli di peli di capra per costituire la tenda al di sopra della Dimora. Ne fece undici teli.</span> <span class="verse"><a name="15">15</a>Lunghezza di un telo trenta cubiti; larghezza quattro cubiti per un telo; la stessa dimensione per gli undici teli.</span> <span class="verse"><a name="16">16</a>Unì insieme cinque teli a parte e sei teli a parte.</span> <span class="verse"><a name="17">17</a>Fece cinquanta cordoni sull'orlo del telo della seconda sutura.</span> <span class="verse"><a name="18">18</a>Fece cinquanta fibbie di rame, per unire insieme la tenda, così da formare un tutto unico.</span> <span class="verse"><a name="19">19</a>Fece poi per la tenda una copertura di pelli di montone tinte di rosso e al di sopra una copertura di pelli di tasso.</span> <span class="verse"><a name="20">20</a>Poi fece per la Dimora assi di legno di acacia, verticali.</span> <span class="verse"><a name="21">21</a>Dieci cubiti la lunghezza di un asse e un cubito e mezzo la larghezza.</span> <span class="verse"><a name="22">22</a>Ogni asse aveva due sostegni, congiunti l'uno all'altro da un rinforzo. Così fece per tutte le assi della Dimora.</span> <span class="verse"><a name="23">23</a>Fece dunque le assi per la Dimora: venti assi sul lato verso il mezzogiorno, a sud.</span> <span class="verse"><a name="24">24</a>Fece anche quaranta basi d'argento sotto le venti assi, due basi sotto un'asse per i suoi due sostegni e due basi sotto l'altra asse per i suoi due sostegni.</span> <span class="verse"><a name="25">25</a>Per il secondo lato della Dimora, verso il settentrione, venti assi,</span> <span class="verse"><a name="26">26</a>come le loro quaranta basi d'argento, due basi sotto un'asse e due basi sotto l'altra asse.</span> <span class="verse"><a name="27">27</a>Per la parte posteriore della Dimora, verso occidente, fece sei assi.</span> <span class="verse"><a name="28">28</a>Fece inoltre due assi per gli angoli della Dimora nella parte posteriore.</span> <span class="verse"><a name="29">29</a>Esse erano formate ciascuna da due pezzi uguali, abbinati e perfettamente congiunti dal basso fino alla cima, all'altezza del primo anello. Così fece per ambedue: esse vennero a formare i due angoli.</span> <span class="verse"><a name="30">30</a>Vi erano dunque otto assi con le loro basi d'argento: sedici basi, due basi sotto un'asse e due basi sotto l'altra asse.</span> <span class="verse"><a name="31">31</a>Fece inoltre traverse di legno di acacia: cinque per le assi di un lato della Dimora,</span> <span class="verse"><a name="32">32</a>cinque traverse per le assi dell'altro lato della Dimora e cinque traverse per le assi della parte posteriore, verso occidente.</span> <span class="verse"><a name="33">33</a>Fece la traversa mediana che, a mezza altezza delle assi, le attraversava da una estremità all'altra.</span> <span class="verse"><a name="34">34</a>Rivestì d'oro le assi, fece in oro i loro anelli, che servivano per inserire le traverse, e rivestì d'oro anche le traverse.</span> <span class="verse"><a name="35">35</a>Fece il velo di porpora viola e di porpora rossa, di scarlatto e di bisso ritorto. Lo fece con figure di cherubini, lavoro di disegnatore.</span> <span class="verse"><a name="36">36</a>Fece per esso quattro colonne di acacia, le rivestì d'oro; anche i loro uncini erano d'oro e fuse per esse quattro basi d'argento.</span> <span class="verse"><a name="37">37</a>Fecero poi una cortina per l'ingresso della tenda, di porpora viola e di porpora rossa, di scarlatto e di bisso ritorto, lavoro di ricamatore;</span> <span class="verse"><a name="38">38</a>le sue cinque colonne con i loro uncini. Rivestì d'oro i loro capitelli e le loro aste trasversali e fece le loro cinque basi di rame.</span> </p></div</div></div></body></html>