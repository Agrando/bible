<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/exod/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/exod">Exodus</a> &gt <strong>Chapter 1</strong></div><p><span class="verse"><a name="1">1</a>Questi sono i nomi dei figli d'Israele entrati in Egitto con Giacobbe e arrivati ognuno con la sua famiglia:</span> <span class="verse"><a name="2">2</a>Ruben, Simeone, Levi e Giuda,</span> <span class="verse"><a name="3">3</a>Issacar, Zàbulon e Beniamino,</span> <span class="verse"><a name="4">4</a>Dan e Nèftali, Gad e Aser.</span> <span class="verse"><a name="5">5</a>Tutte le persone nate da Giacobbe erano settanta, Giuseppe si trovava gia in Egitto.</span> <span class="verse"><a name="6">6</a>Giuseppe poi morì e così tutti i suoi fratelli e tutta quella generazione.</span> <span class="verse"><a name="7">7</a>I figli d'Israele prolificarono e crebbero, divennero numerosi e molto potenti e il paese ne fu ripieno.</span> <span class="verse"><a name="8">8</a>Allora sorse sull'Egitto un nuovo re, che non aveva conosciuto Giuseppe.</span> <span class="verse"><a name="9">9</a>E disse al suo popolo: Ecco che il popolo dei figli d'Israele è più numeroso e più forte di noi.</span> <span class="verse"><a name="10">10</a>Prendiamo provvedimenti nei suoi riguardi per impedire che aumenti, altrimenti, in caso di guerra, si unirà ai nostri avversari, combatterà contro di noi e poi partirà dal paese.</span> <span class="verse"><a name="11">11</a>Allora vennero imposti loro dei sovrintendenti ai lavori forzati per opprimerli con i loro gravami, e così costruirono per il faraone le città-deposito, cioè Pitom e Ramses.</span> <span class="verse"><a name="12">12</a>Ma quanto più opprimevano il popolo, tanto più si moltiplicava e cresceva oltre misura; si cominciò a sentire come un incubo la presenza dei figli d'Israele.</span> <span class="verse"><a name="13">13</a>Per questo gli Egiziani fecero lavorare i figli d'Israele trattandoli duramente.</span> <span class="verse"><a name="14">14</a>Resero loro amara la vita costringendoli a fabbricare mattoni di argilla e con ogni sorta di lavoro nei campi: e a tutti questi lavori li obbligarono con durezza.</span> <span class="verse"><a name="15">15</a>Poi il re d'Egitto disse alle levatrici degli Ebrei, delle quali una si chiamava Sifra e l'altra Pua:</span> <span class="verse"><a name="16">16</a>Quando assistete al parto delle donne ebree, osservate quando il neonato è ancora tra le due sponde del sedile per il parto: se è un maschio, lo farete morire; se è una femmina, potrà vivere.</span> <span class="verse"><a name="17">17</a>Ma le levatrici temettero Dio: non fecero come aveva loro ordinato il re d'Egitto e lasciarono vivere i bambini.</span> <span class="verse"><a name="18">18</a>Il re d'Egitto chiamò le levatrici e disse loro: Perché avete fatto questo e avete lasciato vivere i bambini?.</span> <span class="verse"><a name="19">19</a>Le levatrici risposero al faraone: Le donne ebree non sono come le egiziane: sono piene di vitalità: prima che arrivi presso di loro la levatrice, hanno gia partorito!.</span> <span class="verse"><a name="20">20</a>Dio beneficò le levatrici. Il popolo aumentò e divenne molto forte.</span> <span class="verse"><a name="21">21</a>E poiché le levatrici avevano temuto Dio, egli diede loro una numerosa famiglia.</span> <span class="verse"><a name="22">22</a>Allora il faraone diede quest'ordine a tutto il suo popolo: Ogni figlio maschio che nascerà agli Ebrei, lo getterete nel Nilo, ma lascerete vivere ogni figlia.</span> </p></div</div></div></body></html>