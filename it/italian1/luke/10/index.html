<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/luke/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/luke">Luke</a> &gt <strong>Chapter 10</strong></div><p><span class="verse"><a name="1">1</a>Dopo questi fatti il Signore designò altri settantadue discepoli e li inviò a due a due avanti a sé in ogni città e luogo dove stava per recarsi.</span> <span class="verse"><a name="2">2</a>Diceva loro: La messe è molta, ma gli operai sono pochi. Pregate dunque il padrone della messe perché mandi operai per la sua messe.</span> <span class="verse"><a name="3">3</a>Andate: ecco io vi mando come agnelli in mezzo a lupi;</span> <span class="verse"><a name="4">4</a>non portate borsa, né bisaccia, né sandali e non salutate nessuno lungo la strada.</span> <span class="verse"><a name="5">5</a>In qualunque casa entriate, prima dite: Pace a questa casa.</span> <span class="verse"><a name="6">6</a>Se vi sarà un figlio della pace, la vostra pace scenderà su di lui, altrimenti ritornerà su di voi.</span> <span class="verse"><a name="7">7</a>Restate in quella casa, mangiando e bevendo di quello che hanno, perché l'operaio è degno della sua mercede. Non passate di casa in casa.</span> <span class="verse"><a name="8">8</a>Quando entrerete in una città e vi accoglieranno, mangiate quello che vi sarà messo dinanzi,</span> <span class="verse"><a name="9">9</a>curate i malati che vi si trovano, e dite loro: Si è avvicinato a voi il regno di Dio.</span> <span class="verse"><a name="10">10</a>Ma quando entrerete in una città e non vi accoglieranno, uscite sulle piazze e dite:</span> <span class="verse"><a name="11">11</a>Anche la polvere della vostra città che si è attaccata ai nostri piedi, noi la scuotiamo contro di voi; sappiate però che il regno di Dio è vicino.</span> <span class="verse"><a name="12">12</a>Io vi dico che in quel giorno Sòdoma sarà trattata meno duramente di quella città.</span> <span class="verse"><a name="13">13</a>Guai a te, Corazin, guai a te, Betsàida! Perché se in Tiro e Sidone fossero stati compiuti i miracoli compiuti tra voi, gia da tempo si sarebbero convertiti vestendo il sacco e coprendosi di cenere.</span> <span class="verse"><a name="14">14</a>Perciò nel giudizio Tiro e Sidone saranno trattate meno duramente di voi.</span> <span class="verse"><a name="15">15</a>E tu, Cafarnao, Fino agli inferi sarai precipitata!</span> <span class="verse"><a name="16">16</a>Chi ascolta voi ascolta me, chi disprezza voi disprezza me. E chi disprezza me disprezza colui che mi ha mandato.</span> <span class="verse"><a name="17">17</a>I settantadue tornarono pieni di gioia dicendo: Signore, anche i demòni si sottomettono a noi nel tuo nome.</span> <span class="verse"><a name="18">18</a>Egli disse: Io vedevo satana cadere dal cielo come la folgore.</span> <span class="verse"><a name="19">19</a>Ecco, io vi ho dato il potere di camminare sopra i serpenti e gli scorpioni e sopra ogni potenza del nemico; nulla vi potrà danneggiare.</span> <span class="verse"><a name="20">20</a>Non rallegratevi però perché i demòni si sottomettono a voi; rallegratevi piuttosto che i vostri nomi sono scritti nei cieli.</span> <span class="verse"><a name="21">21</a>In quello stesso istante Gesù esultò nello Spirito Santo e disse: Io ti rendo lode, Padre, Signore del cielo e della terra, che hai nascosto queste cose ai dotti e ai sapienti e le hai rivelate ai piccoli. Sì, Padre, perché così a te è piaciuto.</span> <span class="verse"><a name="22">22</a>Ogni cosa mi è stata affidata dal Padre mio e nessuno sa chi è il Figlio se non il Padre, né chi è il Padre se non il Figlio e colui al quale il Figlio lo voglia rivelare.</span> <span class="verse"><a name="23">23</a>E volgendosi ai discepoli, in disparte, disse: Beati gli occhi che vedono ciò che voi vedete.</span> <span class="verse"><a name="24">24</a>Vi dico che molti profeti e re hanno desiderato vedere ciò che voi vedete, ma non lo videro, e udire ciò che voi udite, ma non l'udirono.</span> <span class="verse"><a name="25">25</a>Un dottore della legge si alzò per metterlo alla prova: Maestro, che devo fare per ereditare la vita eterna?.</span> <span class="verse"><a name="26">26</a>Gesù gli disse: Che cosa sta scritto nella Legge? Che cosa vi leggi?.</span> <span class="verse"><a name="27">27</a>Costui rispose: Amerai il Signore Dio tuo con tutto il tuo cuore, con tutta la tua anima, con tutta la tua forza e con tutta la tua mente e il prossimo tuo come te stesso.</span> <span class="verse"><a name="28">28</a>E Gesù: Hai risposto bene; fà questo e vivrai.</span> <span class="verse"><a name="29">29</a>Ma quegli, volendo giustificarsi, disse a Gesù: E chi è il mio prossimo?.</span> <span class="verse"><a name="30">30</a>Gesù riprese: spogliarono, lo percossero e poi se ne andarono, lasciandolo mezzo morto.</span> <span class="verse"><a name="31">31</a>Per caso, un sacerdote scendeva per quella medesima strada e quando lo vide passò oltre dall'altra parte.</span> <span class="verse"><a name="32">32</a>Anche un levita, giunto in quel luogo, lo vide e passò oltre.</span> <span class="verse"><a name="33">33</a>Invece un Samaritano, che era in viaggio, passandogli accanto lo vide e n'ebbe compassione.</span> <span class="verse"><a name="34">34</a>Gli si fece vicino, gli fasciò le ferite, versandovi olio e vino; poi, caricatolo sopra il suo giumento, lo portò a una locanda e si prese cura di lui.</span> <span class="verse"><a name="35">35</a>Il giorno seguente, estrasse due denari e li diede all'albergatore, dicendo: Abbi cura di lui e ciò che spenderai in più, te lo rifonderò al mio ritorno.</span> <span class="verse"><a name="36">36</a>Chi di questi tre ti sembra sia stato il prossimo di colui che è incappato nei briganti?.</span> <span class="verse"><a name="37">37</a>Quegli rispose: Chi ha avuto compassione di lui. Gesù gli disse: Và e anche tu fà lo stesso.</span> <span class="verse"><a name="38">38</a>Mentre erano in cammino, entrò in un villaggio e una donna, di nome Marta, lo accolse nella sua casa.</span> <span class="verse"><a name="39">39</a>Essa aveva una sorella, di nome Maria, la quale, sedutasi ai piedi di Gesù, ascoltava la sua parola;</span> <span class="verse"><a name="40">40</a>Marta invece era tutta presa dai molti servizi. Pertanto, fattasi avanti, disse: Signore, non ti curi che mia sorella mi ha lasciata sola a servire? Dille dunque che mi aiuti.</span> <span class="verse"><a name="41">41</a>Ma Gesù le rispose: Marta, Marta, tu ti preoccupi e ti agiti per molte cose,</span> <span class="verse"><a name="42">42</a>ma una sola è la cosa di cui c'è bisogno. Maria si è scelta la parte migliore, che non le sarà tolta.</span> </p></div</div></div></body></html>