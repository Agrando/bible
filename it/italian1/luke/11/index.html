<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/luke/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/luke">Luke</a> &gt <strong>Chapter 11</strong></div><p><span class="verse"><a name="1">1</a>Un giorno Gesù si trovava in un luogo a pregare e quando ebbe finito uno dei discepoli gli disse: Signore, insegnaci a pregare, come anche Giovanni ha insegnato ai suoi discepoli.</span> <span class="verse"><a name="2">2</a>Ed egli disse loro: Quando pregate, dite: venga il tuo regno;</span> <span class="verse"><a name="3">3</a>dacci ogni giorno il nostro pane quotidiano,</span> <span class="verse"><a name="4">4</a>e perdonaci i nostri peccati, perché anche noi perdoniamo ad ogni nostro debitore, e non ci indurre in tentazione.</span> <span class="verse"><a name="5">5</a>Poi aggiunse: Se uno di voi ha un amico e va da lui a mezzanotte a dirgli: Amico, prestami tre pani,</span> <span class="verse"><a name="6">6</a>perché è giunto da me un amico da un viaggio e non ho nulla da mettergli davanti;</span> <span class="verse"><a name="7">7</a>e se quegli dall'interno gli risponde: Non m'importunare, la porta è gia chiusa e i miei bambini sono a letto con me, non posso alzarmi per darteli;</span> <span class="verse"><a name="8">8</a>vi dico che, se anche non si alzerà a darglieli per amicizia, si alzerà a dargliene quanti gliene occorrono almeno per la sua insistenza.</span> <span class="verse"><a name="9">9</a>Ebbene io vi dico: Chiedete e vi sarà dato, cercate e troverete, bussate e vi sarà aperto.</span> <span class="verse"><a name="10">10</a>Perché chi chiede ottiene, chi cerca trova, e a chi bussa sarà aperto.</span> <span class="verse"><a name="11">11</a>Quale padre tra voi, se il figlio gli chiede un pane, gli darà una pietra? O se gli chiede un pesce, gli darà al posto del pesce una serpe?</span> <span class="verse"><a name="12">12</a>O se gli chiede un uovo, gli darà uno scorpione?</span> <span class="verse"><a name="13">13</a>Se dunque voi, che siete cattivi, sapete dare cose buone ai vostri figli, quanto più il Padre vostro celeste darà lo Spirito Santo a coloro che glielo chiedono!.</span> <span class="verse"><a name="14">14</a>Gesù stava scacciando un demonio che era muto. Uscito il demonio, il muto cominciò a parlare e le folle rimasero meravigliate.</span> <span class="verse"><a name="15">15</a>Ma alcuni dissero: E' in nome di Beelzebùl, capo dei demòni, che egli scaccia i demòni.</span> <span class="verse"><a name="16">16</a>Altri poi, per metterlo alla prova, gli domandavano un segno dal cielo.</span> <span class="verse"><a name="17">17</a>Egli, conoscendo i loro pensieri, disse: Ogni regno diviso in se stesso va in rovina e una casa cade sull'altra.</span> <span class="verse"><a name="18">18</a>Ora, se anche satana è diviso in se stesso, come potrà stare in piedi il suo regno? Voi dite che io scaccio i demòni in nome di Beelzebùl.</span> <span class="verse"><a name="19">19</a>Ma se io scaccio i demòni in nome di Beelzebùl, i vostri discepoli in nome di chi li scacciano? Perciò essi stessi saranno i vostri giudici.</span> <span class="verse"><a name="20">20</a>Se invece io scaccio i demòni con il dito di Dio, è dunque giunto a voi il regno di Dio.</span> <span class="verse"><a name="21">21</a>Quando un uomo forte, bene armato, fa la guardia al suo palazzo, tutti i suoi beni stanno al sicuro.</span> <span class="verse"><a name="22">22</a>Ma se arriva uno più forte di lui e lo vince, gli strappa via l'armatura nella quale confidava e ne distribuisce il bottino.</span> <span class="verse"><a name="23">23</a>Chi non è con me, è contro di me; e chi non raccoglie con me, disperde.</span> <span class="verse"><a name="24">24</a>Quando lo spirito immondo esce dall'uomo, si aggira per luoghi aridi in cerca di riposo e, non trovandone, dice: Ritornerò nella mia casa da cui sono uscito.</span> <span class="verse"><a name="25">25</a>Venuto, la trova spazzata e adorna.</span> <span class="verse"><a name="26">26</a>Allora va, prende con sé altri sette spiriti peggiori di lui ed essi entrano e vi alloggiano e la condizione finale di quell'uomo diventa peggiore della prima.</span> <span class="verse"><a name="27">27</a>Mentre diceva questo, una donna alzò la voce di mezzo alla folla e disse: Beato il ventre che ti ha portato e il seno da cui hai preso il latte!.</span> <span class="verse"><a name="28">28</a>Ma egli disse: Beati piuttosto coloro che ascoltano la parola di Dio e la osservano!.</span> <span class="verse"><a name="29">29</a>Mentre le folle si accalcavano, Gesù cominciò a dire: Questa generazione è una generazione malvagia; essa cerca un segno, ma non le sarà dato nessun segno fuorché il segno di Giona.</span> <span class="verse"><a name="30">30</a>Poiché come Giona fu un segno per quelli di Nìnive, così anche il Figlio dell'uomo lo sarà per questa generazione.</span> <span class="verse"><a name="31">31</a>La regina del sud sorgerà nel giudizio insieme con gli uomini di questa generazione e li condannerà; perché essa venne dalle estremità della terra per ascoltare la sapienza di Salomone. Ed ecco, ben più di Salomone c'è qui.</span> <span class="verse"><a name="32">32</a>Quelli di Nìnive sorgeranno nel giudizio insieme con questa generazione e la condanneranno; perché essi alla predicazione di Giona si convertirono. Ed ecco, ben più di Giona c'è qui.</span> <span class="verse"><a name="33">33</a>Nessuno accende una lucerna e la mette in luogo nascosto o sotto il moggio, ma sopra il lucerniere, perché quanti entrano vedano la luce.</span> <span class="verse"><a name="34">34</a>La lucerna del tuo corpo è l'occhio. Se il tuo occhio è sano, anche il tuo corpo è tutto nella luce; ma se è malato, anche il tuo corpo è nelle tenebre.</span> <span class="verse"><a name="35">35</a>Bada dunque che la luce che è in te non sia tenebra.</span> <span class="verse"><a name="36">36</a>Se il tuo corpo è tutto luminoso senza avere alcuna parte nelle tenebre, tutto sarà luminoso, come quando la lucerna ti illumina con il suo bagliore.</span> <span class="verse"><a name="37">37</a>Dopo che ebbe finito di parlare, un fariseo lo invitò a pranzo. Egli entrò e si mise a tavola.</span> <span class="verse"><a name="38">38</a>Il fariseo si meravigliò che non avesse fatto le abluzioni prima del pranzo.</span> <span class="verse"><a name="39">39</a>Allora il Signore gli disse: Voi farisei purificate l'esterno della coppa e del piatto, ma il vostro interno è pieno di rapina e di iniquità.</span> <span class="verse"><a name="40">40</a>Stolti! Colui che ha fatto l'esterno non ha forse fatto anche l'interno?</span> <span class="verse"><a name="41">41</a>Piuttosto date in elemosina quel che c'è dentro, ed ecco, tutto per voi sarà mondo.</span> <span class="verse"><a name="42">42</a>Ma guai a voi, farisei, che pagate la decima della menta, della ruta e di ogni erbaggio, e poi trasgredite la giustizia e l'amore di Dio. Queste cose bisognava curare senza trascurare le altre.</span> <span class="verse"><a name="43">43</a>Guai a voi, farisei, che avete cari i primi posti nelle sinagoghe e i saluti sulle piazze.</span> <span class="verse"><a name="44">44</a>Guai a voi perché siete come quei sepolcri che non si vedono e la gente vi passa sopra senza saperlo.</span> <span class="verse"><a name="45">45</a>Uno dei dottori della legge intervenne: Maestro, dicendo questo, offendi anche noi.</span> <span class="verse"><a name="46">46</a>Egli rispose: Guai anche a voi, dottori della legge, che caricate gli uomini di pesi insopportabili, e quei pesi voi non li toccate nemmeno con un dito!</span> <span class="verse"><a name="47">47</a>Guai a voi, che costruite i sepolcri dei profeti, e i vostri padri li hanno uccisi.</span> <span class="verse"><a name="48">48</a>Così voi date testimonianza e approvazione alle opere dei vostri padri: essi li uccisero e voi costruite loro i sepolcri.</span> <span class="verse"><a name="49">49</a>Per questo la sapienza di Dio ha detto: Manderò a loro profeti e apostoli ed essi li uccideranno e perseguiteranno;</span> <span class="verse"><a name="50">50</a>perché sia chiesto conto a questa generazione del sangue di tutti i profeti, versato fin dall'inizio del mondo,</span> <span class="verse"><a name="51">51</a>dal sangue di Abele fino al sangue di Zaccaria, che fu ucciso tra l'altare e il santuario. Sì, vi dico, ne sarà chiesto conto a questa generazione.</span> <span class="verse"><a name="52">52</a>Guai a voi, dottori della legge, che avete tolto la chiave della scienza. Voi non siete entrati, e a quelli che volevano entrare l'avete impedito.</span> <span class="verse"><a name="53">53</a>Quando fu uscito di là, gli scribi e i farisei cominciarono a trattarlo ostilmente e a farlo parlare su molti argomenti,</span> <span class="verse"><a name="54">54</a>tendendogli insidie, per sorprenderlo in qualche parola uscita dalla sua stessa bocca.</span> </p></div</div></div></body></html>