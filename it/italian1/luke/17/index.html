<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/luke/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/luke">Luke</a> &gt <strong>Chapter 17</strong></div><p><span class="verse"><a name="1">1</a>Disse ancora ai suoi discepoli: E' inevitabile che avvengano scandali, ma guai a colui per cui avvengono.</span> <span class="verse"><a name="2">2</a>E' meglio per lui che gli sia messa al collo una pietra da mulino e venga gettato nel mare, piuttosto che scandalizzare uno di questi piccoli.</span> <span class="verse"><a name="3">3</a>State attenti a voi stessi! Se un tuo fratello pecca, rimproveralo; ma se si pente, perdonagli.</span> <span class="verse"><a name="4">4</a>E se pecca sette volte al giorno contro di te e sette volte ti dice: Mi pento, tu gli perdonerai.</span> <span class="verse"><a name="5">5</a>Gli apostoli dissero al Signore:</span> <span class="verse"><a name="6">6</a>Aumenta la nostra fede!. Il Signore rispose: Se aveste fede quanto un granellino di senapa, potreste dire a questo gelso: Sii sradicato e trapiantato nel mare, ed esso vi ascolterebbe.</span> <span class="verse"><a name="7">7</a>Chi di voi, se ha un servo ad arare o a pascolare il gregge, gli dirà quando rientra dal campo: Vieni subito e mettiti a tavola?</span> <span class="verse"><a name="8">8</a>Non gli dirà piuttosto: Preparami da mangiare, rimboccati la veste e servimi, finché io abbia mangiato e bevuto, e dopo mangerai e berrai anche tu?</span> <span class="verse"><a name="9">9</a>Si riterrà obbligato verso il suo servo, perché ha eseguito gli ordini ricevuti?</span> <span class="verse"><a name="10">10</a>Così anche voi, quando avrete fatto tutto quello che vi è stato ordinato, dite: Siamo servi inutili. Abbiamo fatto quanto dovevamo fare.</span> <span class="verse"><a name="11">11</a>Durante il viaggio verso Gerusalemme, Gesù attraversò la Samaria e la Galilea.</span> <span class="verse"><a name="12">12</a>Entrando in un villaggio, gli vennero incontro dieci lebbrosi i quali, fermatisi a distanza,</span> <span class="verse"><a name="13">13</a>alzarono la voce, dicendo: Gesù maestro, abbi pietà di noi!.</span> <span class="verse"><a name="14">14</a>Appena li vide, Gesù disse: Andate a presentarvi ai sacerdoti. E mentre essi andavano, furono sanati.</span> <span class="verse"><a name="15">15</a>Uno di loro, vedendosi guarito, tornò indietro lodando Dio a gran voce;</span> <span class="verse"><a name="16">16</a>e si gettò ai piedi di Gesù per ringraziarlo. Era un Samaritano.</span> <span class="verse"><a name="17">17</a>Ma Gesù osservò: Non sono stati guariti tutti e dieci? E gli altri nove dove sono?</span> <span class="verse"><a name="18">18</a>Non si è trovato chi tornasse a render gloria a Dio, all'infuori di questo straniero?. E gli disse:</span> <span class="verse"><a name="19">19</a>Alzati e và; la tua fede ti ha salvato!.</span> <span class="verse"><a name="20">20</a>Interrogato dai farisei: Quando verrà il regno di Dio?, rispose:</span> <span class="verse"><a name="21">21</a>Il regno di Dio non viene in modo da attirare l'attenzione, e nessuno dirà: Eccolo qui, o: eccolo là. Perché il regno di Dio è in mezzo a voi!.</span> <span class="verse"><a name="22">22</a>Disse ancora ai discepoli: Verrà un tempo in cui desidererete vedere anche uno solo dei giorni del Figlio dell'uomo, ma non lo vedrete.</span> <span class="verse"><a name="23">23</a>Vi diranno: Eccolo là, o: eccolo qua; non andateci, non seguiteli.</span> <span class="verse"><a name="24">24</a>Perché come il lampo, guizzando, brilla da un capo all'altro del cielo, così sarà il Figlio dell'uomo nel suo giorno.</span> <span class="verse"><a name="25">25</a>Ma prima è necessario che egli soffra molto e venga ripudiato da questa generazione.</span> <span class="verse"><a name="26">26</a>Come avvenne al tempo di Noè, così sarà nei giorni del Figlio dell'uomo:</span> <span class="verse"><a name="27">27</a>mangiavano, bevevano, si ammogliavano e si maritavano, fino al giorno in cui Noè entrò nell'arca e venne il diluvio e li fece perire tutti.</span> <span class="verse"><a name="28">28</a>Come avvenne anche al tempo di Lot: mangiavano, bevevano, compravano, vendevano, piantavano, costruivano;</span> <span class="verse"><a name="29">29</a>ma nel giorno in cui Lot uscì da Sòdoma piovve fuoco e zolfo dal cielo e li fece perire tutti.</span> <span class="verse"><a name="30">30</a>Così sarà nel giorno in cui il Figlio dell'uomo si rivelerà.</span> <span class="verse"><a name="31">31</a>In quel giorno, chi si troverà sulla terrazza, se le sue cose sono in casa, non scenda a prenderle; così chi si troverà nel campo, non torni indietro.</span> <span class="verse"><a name="32">32</a>Ricordatevi della moglie di Lot.</span> <span class="verse"><a name="33">33</a>Chi cercherà di salvare la propria vita la perderà, chi invece la perde la salverà.</span> <span class="verse"><a name="34">34</a>Vi dico: in quella notte due si troveranno in un letto: l'uno verrà preso e l'altro lasciato;</span> <span class="verse"><a name="35">35</a>due donne staranno a macinare nello stesso luogo: l'una verrà presa e l'altra lasciata.</span> <span class="verse"><a name="36">36</a>.</span> <span class="verse"><a name="37">37</a>Allora i discepoli gli chiesero: Dove, Signore?. Ed egli disse loro: Dove sarà il cadavere, là si raduneranno anche gli avvoltoi.</span> </p></div</div></div></body></html>