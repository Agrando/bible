<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/luke/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/luke">Luke</a> &gt <strong>Chapter 5</strong></div><p><span class="verse"><a name="1">1</a>Un giorno, mentre, levato in piedi, stava presso il lago di Genèsaret</span> <span class="verse"><a name="2">2</a>e la folla gli faceva ressa intorno per ascoltare la parola di Dio, vide due barche ormeggiate alla sponda. I pescatori erano scesi e lavavano le reti.</span> <span class="verse"><a name="3">3</a>Salì in una barca, che era di Simone, e lo pregò di scostarsi un poco da terra. Sedutosi, si mise ad ammaestrare le folle dalla barca.</span> <span class="verse"><a name="4">4</a>Quando ebbe finito di parlare, disse a Simone: Prendi il largo e calate le reti per la pesca.</span> <span class="verse"><a name="5">5</a>Simone rispose: Maestro, abbiamo faticato tutta la notte e non abbiamo preso nulla; ma sulla tua parola getterò le reti.</span> <span class="verse"><a name="6">6</a>E avendolo fatto, presero una quantità enorme di pesci e le reti si rompevano.</span> <span class="verse"><a name="7">7</a>Allora fecero cenno ai compagni dell'altra barca, che venissero ad aiutarli. Essi vennero e riempirono tutte e due le barche al punto che quasi affondavano.</span> <span class="verse"><a name="8">8</a>Al veder questo, Simon Pietro si gettò alle ginocchia di Gesù, dicendo: Signore, allontanati da me che sono un peccatore.</span> <span class="verse"><a name="9">9</a>Grande stupore infatti aveva preso lui e tutti quelli che erano insieme con lui per la pesca che avevano fatto;</span> <span class="verse"><a name="10">10</a>così pure Giacomo e Giovanni, figli di Zebedèo, che erano soci di Simone. Gesù disse a Simone: Non temere; d'ora in poi sarai pescatore di uomini.</span> <span class="verse"><a name="11">11</a>Tirate le barche a terra, lasciarono tutto e lo seguirono.</span> <span class="verse"><a name="12">12</a>Un giorno Gesù si trovava in una città e un uomo coperto di lebbra lo vide e gli si gettò ai piedi pregandolo: Signore, se vuoi, puoi sanarmi.</span> <span class="verse"><a name="13">13</a>Gesù stese la mano e lo toccò dicendo: Lo voglio, sii risanato!. E subito la lebbra scomparve da lui.</span> <span class="verse"><a name="14">14</a>Gli ingiunse di non dirlo a nessuno: Và, mostrati al sacerdote e fà l'offerta per la tua purificazione, come ha ordinato Mosè, perché serva di testimonianza per essi.</span> <span class="verse"><a name="15">15</a>La sua fama si diffondeva ancor più; folle numerose venivano per ascoltarlo e farsi guarire dalle loro infermità.</span> <span class="verse"><a name="16">16</a>Ma Gesù si ritirava in luoghi solitari a pregare.</span> <span class="verse"><a name="17">17</a>Un giorno sedeva insegnando. Sedevano là anche farisei e dottori della legge, venuti da ogni villaggio della Galilea, della Giudea e da Gerusalemme. E la potenza del Signore gli faceva operare guarigioni.</span> <span class="verse"><a name="18">18</a>Ed ecco alcuni uomini, portando sopra un letto un paralitico, cercavano di farlo passare e metterlo davanti a lui.</span> <span class="verse"><a name="19">19</a>Non trovando da qual parte introdurlo a causa della folla, salirono sul tetto e lo calarono attraverso le tegole con il lettuccio davanti a Gesù, nel mezzo della stanza.</span> <span class="verse"><a name="20">20</a>Veduta la loro fede, disse: Uomo, i tuoi peccati ti sono rimessi.</span> <span class="verse"><a name="21">21</a>Gli scribi e i farisei cominciarono a discutere dicendo: Chi è costui che pronuncia bestemmie? Chi può rimettere i peccati, se non Dio soltanto?.</span> <span class="verse"><a name="22">22</a>Ma Gesù, conosciuti i loro ragionamenti, rispose: Che cosa andate ragionando nei vostri cuori?</span> <span class="verse"><a name="23">23</a>Che cosa è più facile, dire: Ti sono rimessi i tuoi peccati, o dire: Alzati e cammina?</span> <span class="verse"><a name="24">24</a>Ora, perché sappiate che il Figlio dell'uomo ha il potere sulla terra di rimettere i peccati: io ti dico - esclamò rivolto al paralitico - alzati, prendi il tuo lettuccio e và a casa tua.</span> <span class="verse"><a name="25">25</a>Subito egli si alzò davanti a loro, prese il lettuccio su cui era disteso e si avviò verso casa glorificando Dio.</span> <span class="verse"><a name="26">26</a>Tutti rimasero stupiti e levavano lode a Dio; pieni di timore dicevano: Oggi abbiamo visto cose prodigiose.</span> <span class="verse"><a name="27">27</a>Dopo ciò egli uscì e vide un pubblicano di nome Levi seduto al banco delle imposte, e gli disse: Seguimi!.</span> <span class="verse"><a name="28">28</a>Egli, lasciando tutto, si alzò e lo seguì.</span> <span class="verse"><a name="29">29</a>Poi Levi gli preparò un grande banchetto nella sua casa. C'era una folla di pubblicani e d'altra gente seduta con loro a tavola.</span> <span class="verse"><a name="30">30</a>I farisei e i loro scribi mormoravano e dicevano ai suoi discepoli: Perché mangiate e bevete con i pubblicani e i peccatori?.</span> <span class="verse"><a name="31">31</a>Gesù rispose: Non sono i sani che hanno bisogno del medico, ma i malati;</span> <span class="verse"><a name="32">32</a>io non sono venuto a chiamare i giusti, ma i peccatori a convertirsi.</span> <span class="verse"><a name="33">33</a>Allora gli dissero: I discepoli di Giovanni digiunano spesso e fanno orazioni; così pure i discepoli dei farisei; invece i tuoi mangiano e bevono!.</span> <span class="verse"><a name="34">34</a>Gesù rispose: Potete far digiunare gli invitati a nozze, mentre lo sposo è con loro?</span> <span class="verse"><a name="35">35</a>Verranno però i giorni in cui lo sposo sarà strappato da loro; allora, in quei giorni, digiuneranno.</span> <span class="verse"><a name="36">36</a>Diceva loro anche una parabola: Nessuno strappa un pezzo da un vestito nuovo per attaccarlo a un vestito vecchio; altrimenti egli strappa il nuovo, e la toppa presa dal nuovo non si adatta al vecchio.</span> <span class="verse"><a name="37">37</a>E nessuno mette vino nuovo in otri vecchi; altrimenti il vino nuovo spacca gli otri, si versa fuori e gli otri vanno perduti.</span> <span class="verse"><a name="38">38</a>Il vino nuovo bisogna metterlo in otri nuovi.</span> <span class="verse"><a name="39">39</a>Nessuno poi che beve il vino vecchio desidera il nuovo, perché dice: Il vecchio è buono!.</span> </p></div</div></div></body></html>