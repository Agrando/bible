<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/1pet/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/1pet">1 Peter</a> &gt <strong>Chapter 3</strong></div><p><span class="verse"><a name="1">1</a>Ugualmente voi, mogli, state sottomesse ai vostri mariti perché, anche se alcuni si rifiutano di credere alla parola, vengano dalla condotta delle mogli, senza bisogno di parole, conquistati</span> <span class="verse"><a name="2">2</a>considerando la vostra condotta casta e rispettosa.</span> <span class="verse"><a name="3">3</a>Il vostro ornamento non sia quello esteriore - capelli intrecciati, collane d'oro, sfoggio di vestiti -;</span> <span class="verse"><a name="4">4</a>cercate piuttosto di adornare l'interno del vostro cuore con un'anima incorruttibile piena di mitezza e di pace: ecco ciò che è prezioso davanti a Dio.</span> <span class="verse"><a name="5">5</a>Così una volta si ornavano le sante donne che speravano in Dio; esse stavano sottomesse ai loro mariti,</span> <span class="verse"><a name="6">6</a>come Sara che obbediva ad Abramo, chiamandolo signore. Di essa siete diventate figlie, se operate il bene e non vi lasciate sgomentare da alcuna minaccia.</span> <span class="verse"><a name="7">7</a>E ugualmente voi, mariti, trattate con riguardo le vostre mogli, perché il loro corpo è più debole, e rendete loro onore perché partecipano con voi della grazia della vita: così non saranno impedite le vostre preghiere.</span> <span class="verse"><a name="8">8</a>E finalmente siate tutti concordi, partecipi delle gioie e dei dolori degli altri, animati da affetto fraterno, misericordiosi, umili;</span> <span class="verse"><a name="9">9</a>non rendete male per male, né ingiuria per ingiuria, ma, al contrario, rispondete benedicendo; poiché a questo siete stati chiamati per avere in eredità la benedizione.</span> <span class="verse"><a name="10">10</a>Infatti: trattenga la sua lingua dal male e le sue labbra da parole d'inganno;</span> <span class="verse"><a name="11">11</a>eviti il male e faccia il bene, cerchi la pace e la segua,</span> <span class="verse"><a name="12">12</a>perché gli occhi del Signore sono sopra i giusti e le sue orecchie sono attente alle loro preghiere; ma il volto del Signore è contro coloro che fanno il male.</span> <span class="verse"><a name="13">13</a>E chi vi potrà fare del male, se sarete ferventi nel bene?</span> <span class="verse"><a name="14">14</a>E se anche doveste soffrire per la giustizia, beati voi! Non vi sgomentate per paura di loro, né vi turbate,</span> <span class="verse"><a name="15">15</a>ma adorate il Signore, Cristo, nei vostri cuori, pronti sempre a rispondere a chiunque vi domandi ragione della speranza che è in voi. Tuttavia questo sia fatto con dolcezza e rispetto,</span> <span class="verse"><a name="16">16</a>con una retta coscienza, perché nel momento stesso in cui si parla male di voi rimangano svergognati quelli che malignano sulla vostra buona condotta in Cristo.</span> <span class="verse"><a name="17">17</a>E' meglio infatti, se così vuole Dio, soffrire operando il bene che facendo il male.</span> <span class="verse"><a name="18">18</a>Anche Cristo è morto una volta per sempre per i peccati, giusto per gli ingiusti, per ricondurvi a Dio; messo a morte nella carne, ma reso vivo nello spirito.</span> <span class="verse"><a name="19">19</a>E in spirito andò ad annunziare la salvezza anche agli spiriti che attendevano in prigione;</span> <span class="verse"><a name="20">20</a>essi avevano un tempo rifiutato di credere quando la magnanimità di Dio pazientava nei giorni di Noè, mentre si fabbricava l'arca, nella quale poche persone, otto in tutto, furono salvate per mezzo dell'acqua.</span> <span class="verse"><a name="21">21</a>Figura, questa, del battesimo, che ora salva voi; esso non è rimozione di sporcizia del corpo, ma invocazione di salvezza rivolta a Dio da parte di una buona coscienza, in virtù della risurrezione di Gesù Cristo,</span> <span class="verse"><a name="22">22</a>il quale è alla destra di Dio, dopo essere salito al cielo e aver ottenuto la sovranità sugli angeli, i Principati e le Potenze.</span> </p></div</div></div></body></html>