<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/1pet/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/1pet">1 Peter</a> &gt <strong>Chapter 1</strong></div><p><span class="verse"><a name="1">1</a>Pietro, apostolo di Gesù Cristo, ai fedeli dispersi nel Ponto, nella Galazia, nella Cappadòcia, nell'Asia e nella Bitinia, eletti</span> <span class="verse"><a name="2">2</a>secondo la prescienza di Dio Padre, mediante la santificazione dello Spirito, per obbedire a Gesù Cristo e per essere aspersi del suo sangue: grazia e pace a voi in abbondanza.</span> <span class="verse"><a name="3">3</a>Sia benedetto Dio e Padre del Signore nostro Gesù Cristo; nella sua grande misericordia egli ci ha rigenerati, mediante la risurrezione di Gesù Cristo dai morti, per una speranza viva,</span> <span class="verse"><a name="4">4</a>per una eredità che non si corrompe, non si macchia e non marcisce. Essa è conservata nei cieli per voi,</span> <span class="verse"><a name="5">5</a>che dalla potenza di Dio siete custoditi mediante la fede, per la vostra salvezza, prossima a rivelarsi negli ultimi tempi.</span> <span class="verse"><a name="6">6</a>Perciò siete ricolmi di gioia, anche se ora dovete essere un po' afflitti da varie prove,</span> <span class="verse"><a name="7">7</a>perché il valore della vostra fede, molto più preziosa dell'oro, che, pur destinato a perire, tuttavia si prova col fuoco, torni a vostra lode, gloria e onore nella manifestazione di Gesù Cristo:</span> <span class="verse"><a name="8">8</a>voi lo amate, pur senza averlo visto; e ora senza vederlo credete in lui. Perciò esultate di gioia indicibile e gloriosa,</span> <span class="verse"><a name="9">9</a>mentre conseguite la mèta della vostra fede, cioè la salvezza delle anime.</span> <span class="verse"><a name="10">10</a>Su questa salvezza indagarono e scrutarono i profeti che profetizzarono sulla grazia a voi destinata</span> <span class="verse"><a name="11">11</a>cercando di indagare a quale momento o a quali circostanze accennasse lo Spirito di Cristo che era in loro, quando prediceva le sofferenze destinate a Cristo e le glorie che dovevano seguirle.</span> <span class="verse"><a name="12">12</a>E fu loro rivelato che non per se stessi, ma per voi, erano ministri di quelle cose che ora vi sono state annunziate da coloro che vi hanno predicato il vangelo nello Spirito Santo mandato dal cielo; cose nelle quali gli angeli desiderano fissare lo sguardo.</span> <span class="verse"><a name="13">13</a>Perciò, dopo aver preparato la vostra mente all'azione, siate vigilanti, fissate ogni speranza in quella grazia che vi sarà data quando Gesù Cristo si rivelerà.</span> <span class="verse"><a name="14">14</a>Come figli obbedienti, non conformatevi ai desideri d'un tempo, quando eravate nell'ignoranza,</span> <span class="verse"><a name="15">15</a>ma ad immagine del Santo che vi ha chiamati, diventate santi anche voi in tutta la vostra condotta;</span> <span class="verse"><a name="16">16</a>poiché sta scritto: Voi sarete santi, perché io sono santo.</span> <span class="verse"><a name="17">17</a>E se pregando chiamate Padre colui che senza riguardi personali giudica ciascuno secondo le sue opere, comportatevi con timore nel tempo del vostro pellegrinaggio.</span> <span class="verse"><a name="18">18</a>Voi sapete che non a prezzo di cose corruttibili, come l'argento e l'oro, foste liberati dalla vostra vuota condotta ereditata dai vostri padri,</span> <span class="verse"><a name="19">19</a>ma con il sangue prezioso di Cristo, come di agnello senza difetti e senza macchia.</span> <span class="verse"><a name="20">20</a>Egli fu predestinato gia prima della fondazione del mondo, ma si è manifestato negli ultimi tempi per voi.</span> <span class="verse"><a name="21">21</a>E voi per opera sua credete in Dio, che l'ha risuscitato dai morti e gli ha dato gloria e così la vostra fede e la vostra speranza sono fisse in Dio.</span> <span class="verse"><a name="22">22</a>Dopo aver santificato le vostre anime con l'obbedienza alla verità, per amarvi sinceramente come fratelli, amatevi intensamente, di vero cuore, gli uni gli altri,</span> <span class="verse"><a name="23">23</a>essendo stati rigenerati non da un seme corruttibile, ma immortale, cioè dalla parola di Dio viva ed eterna.</span> <span class="verse"><a name="24">24</a>Poiché e ogni loro splendore è come fiore d'erba. L'erba inaridisce, i fiori cadono,</span> <span class="verse"><a name="25">25</a>ma la parola del Signore rimane in eterno.</span> </p></div</div></div></body></html>