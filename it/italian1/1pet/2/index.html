<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/italian1/1pet/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/italian1">Italian Version</a> &gt; <a href="/it/italian1/1pet">1 Peter</a> &gt <strong>Chapter 2</strong></div><p><span class="verse"><a name="1">1</a>Deposta dunque ogni malizia e ogni frode e ipocrisia, le gelosie e ogni maldicenza,</span> <span class="verse"><a name="2">2</a>come bambini appena nati bramate il puro latte spirituale, per crescere con esso verso la salvezza:</span> <span class="verse"><a name="3">3</a>se davvero avete gia gustato come è buono il Signore.</span> <span class="verse"><a name="4">4</a>Stringendovi a lui, pietra viva, rigettata dagli uomini, ma scelta e preziosa davanti a Dio,</span> <span class="verse"><a name="5">5</a>anche voi venite impiegati come pietre vive per la costruzione di un edificio spirituale, per un sacerdozio santo, per offrire sacrifici spirituali graditi a Dio, per mezzo di Gesù Cristo.</span> <span class="verse"><a name="6">6</a>Si legge infatti nella Scrittura: una pietra angolare, scelta, preziosa e chi crede in essa non resterà confuso.</span> <span class="verse"><a name="7">7</a>Onore dunque a voi che credete; ma per gli increduli è divenuta la pietra angolare,</span> <span class="verse"><a name="8">8</a>sasso d'inciampo e pietra di scandalo. destinati.</span> <span class="verse"><a name="9">9</a>Ma voi siete la stirpe eletta, il sacerdozio regale, la nazione santa, il popolo che Dio si è acquistato perché proclami le opere meravigliose di lui che vi ha chiamato dalle tenebre alla sua ammirabile luce;</span> <span class="verse"><a name="10">10</a>voi, che un tempo eravate non-popolo, ora invece siete il popolo di Dio; voi, un tempo esclusi dalla misericordia, ora invece avete ottenuto misericordia.</span> <span class="verse"><a name="11">11</a>Carissimi, io vi esorto come stranieri e pellegrini ad astenervi dai desideri della carne che fanno guerra all'anima.</span> <span class="verse"><a name="12">12</a>La vostra condotta tra i pagani sia irreprensibile, perché mentre vi calunniano come malfattori, al vedere le vostre buone opere giungano a glorificare Dio nel giorno del giudizio.</span> <span class="verse"><a name="13">13</a>State sottomessi ad ogni istituzione umana per amore del Signore: sia al re come sovrano,</span> <span class="verse"><a name="14">14</a>sia ai governatori come ai suoi inviati per punire i malfattori e premiare i buoni.</span> <span class="verse"><a name="15">15</a>Perché questa è la volontà di Dio: che, operando il bene, voi chiudiate la bocca all'ignoranza degli stolti.</span> <span class="verse"><a name="16">16</a>Comportatevi come uomini liberi, non servendovi della libertà come di un velo per coprire la malizia, ma come servitori di Dio.</span> <span class="verse"><a name="17">17</a>Onorate tutti, amate i vostri fratelli, temete Dio, onorate il re.</span> <span class="verse"><a name="18">18</a>Domestici, state soggetti con profondo rispetto ai vostri padroni, non solo a quelli buoni e miti, ma anche a quelli difficili.</span> <span class="verse"><a name="19">19</a>E' una grazia per chi conosce Dio subire afflizioni, soffrendo ingiustamente;</span> <span class="verse"><a name="20">20</a>che gloria sarebbe infatti sopportare il castigo se avete mancato? Ma se facendo il bene sopporterete con pazienza la sofferenza, ciò sarà gradito davanti a Dio.</span> <span class="verse"><a name="21">21</a>A questo infatti siete stati chiamati, poiché anche Cristo patì per voi, lasciandovi un esempio, perché ne seguiate le orme:</span> <span class="verse"><a name="22">22</a>egli non commise peccato e non si trovò inganno sulla sua bocca,</span> <span class="verse"><a name="23">23</a>oltraggiato non rispondeva con oltraggi, e soffrendo non minacciava vendetta, ma rimetteva la sua causa a colui che giudica con giustizia.</span> <span class="verse"><a name="24">24</a>Egli portò i nostri peccati nel suo corpo sul legno della croce, perché, non vivendo più per il peccato, vivessimo per la giustizia;</span> <span class="verse"><a name="25">25</a>dalle sue piaghe siete stati guariti. Eravate erranti come pecore, ma ora siete tornati al pastore e guardiano delle vostre anime.</span> </p></div</div></div></body></html>