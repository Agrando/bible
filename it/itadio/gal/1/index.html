<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/gal/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/gal">Galatians</a> &gt <strong>Chapter 1</strong></div><p><span class="verse"><a name="1">1</a>PAOLO apostolo non dagli uomini, nè per alcun uomo, ma per Gesù Cristo, e Iddio Padre, che l’ha suscitato da’ morti,</span> <span class="verse"><a name="2">2</a>e tutti i fratelli, che sono meco, alle chiese della Galazia.</span> <span class="verse"><a name="3">3</a>Grazia a voi, e pace, da Dio Padre, e dal Signor nostro Gesù Cristo.</span> <span class="verse"><a name="4">4</a>Il quale ha dato sè stesso per i nostri peccati, per ritrarci dal presente malvagio secolo, secondo la volontà di Dio, nostro Padre.</span> <span class="verse"><a name="5">5</a>Al quale sia la gloria ne’ secoli de’ secoli. Amen</span> <span class="verse"><a name="6">6</a>IO mi maraviglio che, sì tosto, da Cristo che vi ha chiamati in grazia, voi siate trasportati ad un altro evangelo.</span> <span class="verse"><a name="7">7</a>Non che ce ne sia un altro; ma vi sono alcuni che vi turbano, e vogliono pervertir l’evangelo di Cristo.</span> <span class="verse"><a name="8">8</a>Ma, quand’anche noi, od un angelo del cielo, vi evangelizzassimo oltre a ciò che vi abbiamo evangelizzato, sia anatema.</span> <span class="verse"><a name="9">9</a>Come già abbiam detto, da capo ancora dico al presente: Se alcuno vi evangelizza oltre a ciò che avete ricevuto, sia anatema</span> <span class="verse"><a name="10">10</a>Perciocchè, induco io ora a credere agli uomini, ovvero a Dio? o cerco io di compiacere agli uomini? poichè, se compiacessi ancora agli uomini, io non sarei servitor di Cristo.</span> <span class="verse"><a name="11">11</a>Ora, fratelli, io vi fo assapere, che l’evangelo, che è stato da me evangelizzato, non è secondo l’uomo.</span> <span class="verse"><a name="12">12</a>Perciocchè ancora io non l’ho ricevuto, nè imparato da alcun uomo; ma per la rivelazione di Gesù Cristo.</span> <span class="verse"><a name="13">13</a>Imperocchè voi avete udita qual fu già la mia condotta nel Giudaesimo: come io perseguiva a tutto potere la chiesa di Dio, e la disertava.</span> <span class="verse"><a name="14">14</a>Ed avanzava nel Giudaesimo, sopra molti di pari età nella mia nazione, essendo stremamente zelante delle tradizioni dei miei padri.</span> <span class="verse"><a name="15">15</a>Ma, quando piacque a Dio il qual mi ha appartato fin dal seno di mia madre, e mi ha chiamato per la sua grazia,</span> <span class="verse"><a name="16">16</a>di rivelare in me il suo Figliuolo, acciocchè io l’evangelizzassi fra i Gentili; subito, senza conferir più innanzi con carne, e sangue;</span> <span class="verse"><a name="17">17</a>anzi, senza salire in Gerusalemme a quelli ch’erano stati apostoli davanti a me, me ne andai in Arabia, e di nuovo ritornai in Damasco.</span> <span class="verse"><a name="18">18</a>Poi, in capo a tre anni, salii in Gerusalemme, per visitar Pietro; e dimorai appresso di lui quindici giorni.</span> <span class="verse"><a name="19">19</a>E non vidi alcun altro degli apostoli, se non Giacomo, fratello del Signore.</span> <span class="verse"><a name="20">20</a>Ora, quant’è alle cose che io vi scrivo, ecco, nel cospetto di Dio, io non mento.</span> <span class="verse"><a name="21">21</a>Poi venni nelle contrade della Siria, e della Cilicia.</span> <span class="verse"><a name="22">22</a>Or io era sconosciuto di faccia alle chiese della Giudea, che sono in Cristo;</span> <span class="verse"><a name="23">23</a>ma solo aveano udito: Colui, che già ci perseguiva, ora evangelizza la fede, la quale egli già disertava.</span> <span class="verse"><a name="24">24</a>E glorificavano Iddio in me</span> </p></div</div></div></body></html>