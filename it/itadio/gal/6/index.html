<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/gal/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/gal">Galatians</a> &gt <strong>Chapter 6</strong></div><p><span class="verse"><a name="1">1</a>FRATELLI, benchè alcuno sia soprappreso in alcun fallo, voi, gli spirituali, ristorate un tale con ispirito di mansuetudine; prendendo guardia a te stesso, che ancora tu non sii tentato.</span> <span class="verse"><a name="2">2</a>Portate i carichi gli uni degli altri, e così adempiete la legge di Cristo.</span> <span class="verse"><a name="3">3</a>Perciocchè, se alcuno si stima esser qualche cosa, non essendo nulla, inganna sè stesso nell’animo suo.</span> <span class="verse"><a name="4">4</a>Ora provi ciascuno l’opera sua, ed allora avrà il vanto per riguardo di sè stesso solo, e non per riguardo d’altri.</span> <span class="verse"><a name="5">5</a>Perciocchè ciascuno porterà il suo proprio peso.</span> <span class="verse"><a name="6">6</a>Or colui che è ammaestrato nella parola, faccia parte d’ogni suo bene a colui che lo ammaestra.</span> <span class="verse"><a name="7">7</a>Non v’ingannate: Iddio non si può beffare; perciocchè ciò che l’uomo avrà seminato, quello ancora mieterà.</span> <span class="verse"><a name="8">8</a>Imperocchè colui che semina alla sua carne, mieterà della carne corruzione; ma, chi semina allo Spirito, mieterà dello Spirito vita eterna.</span> <span class="verse"><a name="9">9</a>Or non veniam meno dell’animo facendo bene; perciocchè, se non ci stanchiamo, noi mieteremo nella sua propria stagione.</span> <span class="verse"><a name="10">10</a>Mentre adunque abbiam tempo, facciam bene a tutti; ma principalmente a’ domestici della fede</span> <span class="verse"><a name="11">11</a>Voi vedete quanto gran lettere vi ho scritte di mia propria mano.</span> <span class="verse"><a name="12">12</a>Tutti coloro che voglion piacere nella carne, per bel sembiante, vi costringono d’essere circoncisi; solo acciocchè non sieno perseguiti per la croce di Cristo.</span> <span class="verse"><a name="13">13</a>Poichè eglino stessi, che son circoncisi, non osservano la legge; ma vogliono che siate circoncisi, acciocchè si gloriino della vostra carne.</span> <span class="verse"><a name="14">14</a>Ma, quant’è a me, tolga Iddio ch’io mi glorii in altro che nella croce del Signor nostro Gesù Cristo, per la quale il mondo è crocifisso a me, ed io al mondo.</span> <span class="verse"><a name="15">15</a>Perciocchè in Cristo Gesù nè la circoncisione, nè l’incirconcisione non è di alcun valore; ma la nuova creatura.</span> <span class="verse"><a name="16">16</a>E sopra tutti coloro che cammineranno secondo questa regola sia pace, e misericordia; e sopra l’Israele di Dio.</span> <span class="verse"><a name="17">17</a>Nel rimanente, niuno mi dia molestia, perciocchè io porto nel mio corpo le stimmate del Signor Gesù.</span> <span class="verse"><a name="18">18</a>Fratelli, sia la grazia del Signor nostro Gesù Cristo con lo spirito vostro. Amen</span> </p></div</div></div></body></html>