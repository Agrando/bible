<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/rom/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/rom">Romans</a> &gt <strong>Chapter 8</strong></div><p><span class="verse"><a name="1">1</a>ORA dunque non vi è alcuna condannazione per coloro che sono in Cristo Gesù, i quali non camminano secondo la carne, ma secondo lo Spirito.</span> <span class="verse"><a name="2">2</a>Perciocchè la legge dello Spirito della vita in Cristo Gesù, mi ha francato dalla legge del peccato, e della morte.</span> <span class="verse"><a name="3">3</a>Imperocchè ciò che era impossibile alla legge in quanto che per la carne era senza forza, Iddio, avendo mandato il suo proprio Figliuolo, in forma simigliante alla carne del peccato, ed a motivo del peccato, ha condannato il peccato nella carne.</span> <span class="verse"><a name="4">4</a>Acciocchè la giustizia della legge si adempia in noi, i quali non camminiamo secondo la carne, ma secondo lo Spirito.</span> <span class="verse"><a name="5">5</a>Perciocchè coloro che son secondo la carne, pensano, ed hanno l’animo alle cose della carne; ma coloro che son secondo lo Spirito, alle cose dello Spirito.</span> <span class="verse"><a name="6">6</a>Imperocchè ciò a che la carne pensa, ed ha l’animo, è morte; ma ciò a che lo Spirito pensa, ed ha l’animo, è vita e pace.</span> <span class="verse"><a name="7">7</a>Poichè il pensiero, e l’affezion della carne è inimicizia contro a Dio; perciocchè ella non si sottomette alla legge di Dio; imperocchè non pure anche può.</span> <span class="verse"><a name="8">8</a>E coloro che son nella carne non possono piacere a Dio.</span> <span class="verse"><a name="9">9</a>Or voi non siete nella carne, anzi nello Spirito, se pur lo Spirito di Dio abita in voi; ma, se alcuno non ha lo Spirito di Cristo, egli non è di lui</span> <span class="verse"><a name="10">10</a>E se Cristo è in voi, ben è il corpo morto per lo peccato; ma lo Spirito è vita per la giustizia.</span> <span class="verse"><a name="11">11</a>E, se lo Spirito di colui che ha risuscitato Gesù da’ morti abita in voi, colui che risuscitò Cristo da’ morti vivificherà ancora i vostri corpi mortali, per lo suo Spirito, che abita in voi.</span> <span class="verse"><a name="12">12</a>Perciò, fratelli, noi siamo debitori, non alla carne, per viver secondo la carne.</span> <span class="verse"><a name="13">13</a>Perciocchè, se voi vivete secondo la carne, voi morrete; ma, se per lo Spirito mortificate gli atti del corpo, voi viverete.</span> <span class="verse"><a name="14">14</a>Poichè, tutti coloro che son condotti per lo Spirito di Dio, sono figliuoli di Dio.</span> <span class="verse"><a name="15">15</a>Perciocchè voi non avete di nuovo ricevuto lo spirito di servitù, a timore; anzi avete ricevuto lo Spirito d’adottazione, per lo quale gridiamo: Abba, Padre.</span> <span class="verse"><a name="16">16</a>Quel medesimo Spirito rende testimonianza allo spirito nostro, che noi siam figliuoli di Dio</span> <span class="verse"><a name="17">17</a>E se siam figliuoli, siamo ancora eredi, eredi di Dio, e coeredi di Cristo; se pur sofferiamo con lui, acciocchè ancora con lui siamo glorificati.</span> <span class="verse"><a name="18">18</a>PERCIOCCHÈ io fo ragione che le sofferenze del tempo presente non son punto da agguagliare alla gloria che sarà manifestata inverso noi.</span> <span class="verse"><a name="19">19</a>Poichè l’intento, e il desiderio del mondo creato aspetta la manifestazione dei figliuoli di Dio.</span> <span class="verse"><a name="20">20</a>Perciocchè il mondo creato è stato sottoposto alla vanità non di sua propria inclinazione, ma per colui che l’ha sottoposto ad essa,</span> <span class="verse"><a name="21">21</a>con la speranza che il mondo creato ancora sarà liberato dalla servitù della corruzione, e messo nella libertà della gloria de’ figliuoli di Dio.</span> <span class="verse"><a name="22">22</a>Perciocchè noi sappiamo che fino ad ora tutto il mondo creato geme insieme, e travaglia.</span> <span class="verse"><a name="23">23</a>E non solo esso, ma ancora noi stessi, che abbiamo le primizie dello Spirito; noi stessi, dico, gemiamo, in noi medesimi, aspettando l’adottazione, la redenzion del nostro corpo.</span> <span class="verse"><a name="24">24</a>Perciocchè noi siamo salvati per isperanza; or la speranza la qual si vede non è speranza; perciocchè, perchè spererebbe altri ancora ciò ch’egli vede?</span> <span class="verse"><a name="25">25</a>E se speriamo quello che non veggiamo, noi l’aspettiamo con pazienza</span> <span class="verse"><a name="26">26</a>Parimente ancora lo Spirito solleva le nostre debolezze; perciocchè noi non sappiamo ciò che dobbiam pregare, come si conviene; ma lo Spirito interviene egli stesso per noi con sospiri ineffabili.</span> <span class="verse"><a name="27">27</a>E colui che investiga i cuori conosce qual sia il sentimento, e l’affetto dello Spirito; poichè esso interviene per li santi, secondo Iddio.</span> <span class="verse"><a name="28">28</a>Or noi sappiamo che tutte le cose cooperano al bene, a coloro che amano Iddio; i quali son chiamati secondo il suo proponimento</span> <span class="verse"><a name="29">29</a>Perciocchè coloro che egli ha innanzi conosciuti, li ha eziandio predestinati ad esser conformi all’immagine del suo Figliuolo; acciocchè egli sia il primogenito fra molti fratelli.</span> <span class="verse"><a name="30">30</a>E coloro ch’egli ha predestinati, essi ha eziandio chiamati; e coloro ch’egli ha chiamati, essi ha eziandio giustificati; e coloro ch’egli ha giustificati, essi ha eziandio glorificati</span> <span class="verse"><a name="31">31</a>CHE diremo noi adunque a queste cose? Se Iddio è per noi, chi sarà contro a noi?</span> <span class="verse"><a name="32">32</a>Colui certo, che non ha risparmiato il suo proprio Figliuolo, anzi l’ha dato per tutti noi, come non ci donerebbe egli ancora tutte le cose con lui?</span> <span class="verse"><a name="33">33</a>Chi farà accusa contro agli eletti di Dio? Iddio è quel che giustifica.</span> <span class="verse"><a name="34">34</a>Chi sarà quel che li condanni? Cristo è quel che è morto, ed oltre a ciò ancora è risuscitato; il quale eziandio è alla destra di Dio, il quale eziandio intercede per noi.</span> <span class="verse"><a name="35">35</a>Chi ci separerà dall’amor di Cristo? sarà egli afflizione, o distretta, o persecuzione, o fame, o nudità, o pericolo, o spada?</span> <span class="verse"><a name="36">36</a>Siccome è scritto: Per amor di te tuttodì siamo fatti morire; noi siamo stati reputati come pecore del macello.</span> <span class="verse"><a name="37">37</a>Anzi, in tutte queste cose noi siam di gran lunga vincitori per colui che ci ha amati.</span> <span class="verse"><a name="38">38</a>Perciocchè io son persuaso, che nè morte, nè vita, nè angeli, nè principati, nè podestà, nè cose presenti, nè cose future;</span> <span class="verse"><a name="39">39</a>nè altezza, nè profondità, nè alcuna altra creatura, non potrà separarci dall’amor di Dio, ch’è in Cristo Gesù, nostro Signore</span> </p></div</div></div></body></html>