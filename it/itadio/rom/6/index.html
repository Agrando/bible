<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/rom/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/rom">Romans</a> &gt <strong>Chapter 6</strong></div><p><span class="verse"><a name="1">1</a>CHE diremo adunque? rimarremo noi nel peccato, acciocchè la grazia abbondi?</span> <span class="verse"><a name="2">2</a>Così non sia: noi, che siam morti al peccato, come viveremo ancora in esso?</span> <span class="verse"><a name="3">3</a>Ignorate voi, che noi tutti, che siamo stati battezzati in Gesù Cristo, siamo stati battezzati nella sua morte?</span> <span class="verse"><a name="4">4</a>Noi siamo adunque stati con lui seppelliti per lo battesimo, a morte; acciocchè, siccome Cristo è risuscitato da’ morti per la gloria del Padre, noi ancora simigliantemente camminiamo in novità di vita.</span> <span class="verse"><a name="5">5</a>Perciocchè, se siamo stati innestati con Cristo alla conformità della sua morte, certo lo saremo ancora a quella della sua risurrezione.</span> <span class="verse"><a name="6">6</a>Sapendo questo: che il nostro vecchio uomo è stato con lui crocifisso, acciocchè il corpo del peccato sia annullato, affinchè noi non serviamo più al peccato.</span> <span class="verse"><a name="7">7</a>Poichè colui che è morto è sciolto dal peccato.</span> <span class="verse"><a name="8">8</a>Ora, se siam morti con Cristo, noi crediamo che altresì viveremo con lui.</span> <span class="verse"><a name="9">9</a>Sapendo che Cristo, essendo risuscitato da’ morti, non muore più; la morte non signoreggia più sopra lui.</span> <span class="verse"><a name="10">10</a>Perciocchè, in quanto egli è morto, è morto al peccato una volta; ma in quanto egli vive, vive a Dio.</span> <span class="verse"><a name="11">11</a>Così ancora voi reputate che ben siete morti al peccato; ma che vivete a Dio, in Cristo Gesù, nostro Signore.</span> <span class="verse"><a name="12">12</a>Non regni adunque il peccato nel vostro corpo mortale, per ubbidirgli nelle sue concupiscenze.</span> <span class="verse"><a name="13">13</a>E non prestate le vostre membra ad essere armi d’iniquità al peccato; anzi presentate voi stessi a Dio, come di morti fatti viventi; e le vostre membra ad essere armi di giustizia a Dio.</span> <span class="verse"><a name="14">14</a>Perciocchè il peccato non vi signoreggerà; poichè non siete sotto la legge, ma sotto la grazia.</span> <span class="verse"><a name="15">15</a>Che dunque? peccheremo noi, perciocchè non siamo sotto la legge, ma sotto la grazia? Così non sia.</span> <span class="verse"><a name="16">16</a>Non sapete voi, che a chiunque vi rendete servi per ubbidirgli, siete servi a colui a cui ubbidite, o di peccato a morte, o d’ubbidienza a giustizia?</span> <span class="verse"><a name="17">17</a>Ora, ringraziato sia Iddio, ch’eravate servi del peccato; ma avete di cuore ubbidito alla forma della dottrina, nella quale siete stati tramutati.</span> <span class="verse"><a name="18">18</a>Ora, essendo stati francati dal peccato, voi siete stati fatti servi della giustizia.</span> <span class="verse"><a name="19">19</a>Io parlo nella maniera degli uomini, per la debolezza della vostra carne. Perciocchè, siccome già prestaste le vostre membra ad esser serve alla bruttura, ed all’iniquità, per commetter l’iniquità; così ora dovete prestare le vostre membra ad esser serve alla giustizia, a santificazione.</span> <span class="verse"><a name="20">20</a>Perciocchè, allora che voi eravate servi del peccato, voi eravate franchi della giustizia.</span> <span class="verse"><a name="21">21</a>Qual frutto adunque avevate allora nelle cose, delle quali ora vi vergognate? poichè la fin d’esse è la morte.</span> <span class="verse"><a name="22">22</a>Ma ora, essendo stati francati dal peccato, e fatti servi a Dio, voi avete il vostro frutto a santificazione, ed alla fine vita eterna.</span> <span class="verse"><a name="23">23</a>Perciocchè il salario del peccato è la morte, ma il dono di Dio è la vita eterna, in Cristo Gesù, nostro Signore</span> </p></div</div></div></body></html>