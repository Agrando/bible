<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/rom/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/rom">Romans</a> &gt <strong>Chapter 9</strong></div><p><span class="verse"><a name="1">1</a>IO dico verità in Cristo, io non mento, rendendomene insieme testimonianza la mia coscienza per lo Spirito Santo:</span> <span class="verse"><a name="2">2</a>che io ho gran tristezza, e continuo dolore nel cuor mio.</span> <span class="verse"><a name="3">3</a>Perciocchè desidererei d’essere io stesso anatema, riciso da Cristo, per li miei fratelli, miei parenti secondo la carne;</span> <span class="verse"><a name="4">4</a>i quali sono Israeliti, de’ quali è l’adottazione, e la gloria, e i patti, e la costituzion della legge, e il servigio divino, e le promesse;</span> <span class="verse"><a name="5">5</a>de’ quali sono i padri, e de’ quali è uscito, secondo la carne, il Cristo, il quale è sopra tutti Iddio benedetto in eterno. Amen</span> <span class="verse"><a name="6">6</a>TUTTAVIA non è che la parola di Dio sia caduta a terra; poichè non tutti coloro che son d’Israele, sono Israele.</span> <span class="verse"><a name="7">7</a>Ed anche, perchè son progenie d’Abrahamo, non sono però tutti figliuoli; anzi: In Isacco ti sarà nominata progenie.</span> <span class="verse"><a name="8">8</a>Cioè: non quelli che sono i figliuoli della carne, son figliuoli di Dio; ma i figliuoli della promessa son reputati per progenie.</span> <span class="verse"><a name="9">9</a>Perciocchè questa fu la parola della promessa: In questa medesima stagione io verrò, e Sara avrà un figliuolo.</span> <span class="verse"><a name="10">10</a>E non solo Abrahamo, ma ancora Rebecca, avendo conceputo d’un medesimo, cioè d’Isacco nostro padre, udì questo.</span> <span class="verse"><a name="11">11</a>Perciocchè, non essendo ancor nati i figliuoli, e non avendo fatto bene o male alcuno acciocchè il proponimento di Dio secondo l’elezione dimorasse fermo, non per le opere, ma per colui che chiama, le fu detto:</span> <span class="verse"><a name="12">12</a>Il maggiore servirà al minore,</span> <span class="verse"><a name="13">13</a>secondo ch’egli è scritto: Io ho amato Giacobbe, ed ho odiato Esaù</span> <span class="verse"><a name="14">14</a>Che diremo adunque? Evvi egli iniquità in Dio? Così non sia.</span> <span class="verse"><a name="15">15</a>Perciocchè egli dice a Mosè: Io avrò mercè di chi avrò mercè, e farò misericordia a chi farò misericordia.</span> <span class="verse"><a name="16">16</a>Egli non è adunque di chi vuole, nè di chi corre, ma di Dio che fa misericordia.</span> <span class="verse"><a name="17">17</a>Poichè la scrittura dice a Faraone: Per questo stesso ti ho suscitato, per mostrare in te la mia potenza, ed acciocchè il mio nome sia predicato per tutta la terra.</span> <span class="verse"><a name="18">18</a>Così, egli fa misericordia a chi egli vuole, e indura chi egli vuole.</span> <span class="verse"><a name="19">19</a>Tu mi dirai adunque: Perchè si cruccia egli ancora? perciocchè, chi può resistere alla sua volontà?</span> <span class="verse"><a name="20">20</a>Anzi, o uomo, chi sei tu, che replichi a Dio? la cosa formata dirà ella al formatore: Perchè mi hai fatta così?</span> <span class="verse"><a name="21">21</a>Non ha il vasellaio la podestà sopra l’argilla, da fare d’una medesima massa un vaso ad onore, ed un altro a disonore?</span> <span class="verse"><a name="22">22</a>Quanto meno se, volendo Iddio mostrar la sua ira, e far conoscere il suo potere, pure ha comportati con molta pazienza i vasi dell’ira, composti a perdizione?</span> <span class="verse"><a name="23">23</a>Acciocchè ancora facesse conoscere le ricchezze della sua gloria sopra i vasi della misericordia, i quali egli ha innanzi preparati a gloria?</span> <span class="verse"><a name="24">24</a>I quali eziandio ha chiamati, cioè noi, non sol d’infra i Giudei, ma anche d’infra i Gentili</span> <span class="verse"><a name="25">25</a>Siccome ancora egli dice in Osea: Io chiamerò Mio popolo, quel che non è mio popolo; ed Amata, quella che non è amata.</span> <span class="verse"><a name="26">26</a>Ed avverrà che là dove era loro stato detto: Voi non siete mio popolo, saranno chiamati Figliuoli dell’Iddio vivente.</span> <span class="verse"><a name="27">27</a>Ma Isaia sclama intorno ad Israele: Avvegnachè il numero de’ figliuoli d’Israele fosse come la rena del mare, il rimanente solo sarà salvato.</span> <span class="verse"><a name="28">28</a>Perciocchè il Signore definisce e decide il fatto con giustizia; il Signore farà una decisione sopra la terra.</span> <span class="verse"><a name="29">29</a>E come Isaia avea innanzi detto: Se il Signor degli eserciti non ci avesse lasciato qualche seme, saremmo divenuti come Sodoma, e simili a Gomorra</span> <span class="verse"><a name="30">30</a>Che diremo adunque? Che i Gentili, che non procacciavano la giustizia, hanno ottenuta la giustizia; anzi la giustizia che è per la fede.</span> <span class="verse"><a name="31">31</a>Ma che Israele, che procacciava la legge della giustizia non è pervenuto alla legge della giustizia.</span> <span class="verse"><a name="32">32</a>Perchè? perciocchè egli non l’ha procacciata per la fede, ma come per le opere della legge; perciocchè si sono intoppati nella pietra dell’intoppo.</span> <span class="verse"><a name="33">33</a>Siccome è scritto: Ecco, io pongo in Sion una pietra d’intoppo, ed un sasso d’incappo; ma chiunque crede in esso non sarà svergognato</span> </p></div</div></div></body></html>