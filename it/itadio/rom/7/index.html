<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/rom/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/rom">Romans</a> &gt <strong>Chapter 7</strong></div><p><span class="verse"><a name="1">1</a>IGNORATE voi, fratelli perciocchè io parlo a persone che hanno conoscenza della legge, che la legge signoreggia l’uomo per tutto il tempo ch’egli è in vita?</span> <span class="verse"><a name="2">2</a>Poichè la donna maritata è, per la legge, obbligata al marito, mentre egli vive; ma, se il marito muore, ella è sciolta dalla legge del marito.</span> <span class="verse"><a name="3">3</a>Perciò, mentre vive il marito, ella sarà chiamata adultera, se divien moglie di un altro marito; ma, quando il marito è morto, ella è liberata da quella legge; talchè non è adultera, se divien moglie di un altro marito.</span> <span class="verse"><a name="4">4</a>Così adunque, fratelli miei, ancora voi siete divenuti morti alla legge, per lo corpo di Cristo, per essere ad un altro, che è risuscitato da’ morti, acciocchè noi fruttifichiamo a Dio.</span> <span class="verse"><a name="5">5</a>Perciocchè, mentre eravam nella carne, le passioni de’ peccati, le quali erano mosse per la legge, operavano nelle nostre membra, per fruttificare alla morte.</span> <span class="verse"><a name="6">6</a>Ma ora siamo sciolti della legge, essendo morti a quello, nel quale eravam ritenuti; talchè serviamo in novità di spirito, e non in vecchiezza di lettera</span> <span class="verse"><a name="7">7</a>Che diremo adunque? che la legge sia peccato? Così non sia; anzi, io non avrei conosciuto il peccato, se non per la legge; perciocchè io non avrei conosciuta la concupiscenza, se la legge non dicesse: Non concupire.</span> <span class="verse"><a name="8">8</a>Ma il peccato, presa occasione per questo comandamento, ha operata in me ogni concupiscenza.</span> <span class="verse"><a name="9">9</a>Perciocchè, senza la legge, il peccato è morto. E tempo fu, che io, senza la legge, era vivente; ma, essendo venuto il comandamento, il peccato rivisse, ed io morii.</span> <span class="verse"><a name="10">10</a>Ed io trovai che il comandamento, che è a vita, esso mi tornava a morte.</span> <span class="verse"><a name="11">11</a>Perciocchè il peccato, presa occasione per lo comandamento, m’ingannò, e per quello mi uccise.</span> <span class="verse"><a name="12">12</a>Talchè, ben è la legge santa, e il comandamento santo, e giusto, e buono.</span> <span class="verse"><a name="13">13</a>Mi è dunque ciò che è buono divenuto morte? Così non sia; anzi il peccato mi è divenuto morte, acciocchè apparisse esser peccato, operandomi la morte per quello che è buono; affinchè, per lo comandamento, il peccato sia reso estremamente peccante</span> <span class="verse"><a name="14">14</a>Perciocchè noi sappiamo che la legge è spirituale; ma io son carnale, venduto ad esser sottoposto al peccato.</span> <span class="verse"><a name="15">15</a>Poichè io non riconosco ciò che io opero; perciocchè, non ciò che io voglio quello fo, ma, ciò che io odio quello fo.</span> <span class="verse"><a name="16">16</a>Ora, se ciò che io non voglio, quello pur fo, io acconsento alla legge ch’ella è buona.</span> <span class="verse"><a name="17">17</a>Ed ora non più io opero quello, anzi l’opera il peccato che abita in me.</span> <span class="verse"><a name="18">18</a>Perciocchè io so che in me, cioè nella mia carne, non abita alcun bene; poichè ben è in me il volere, ma di compiere il bene, io non ne trovo il modo.</span> <span class="verse"><a name="19">19</a>Perciocchè, il bene che io voglio, io nol fo; ma il male che io non voglio, quello fo.</span> <span class="verse"><a name="20">20</a>Ora, se ciò che io non voglio quello fo, non più io opero quello, anzi l’opera il peccato che abita in me.</span> <span class="verse"><a name="21">21</a>Io mi trovo adunque sotto questa legge: che volendo fare il bene, il male è presso a me.</span> <span class="verse"><a name="22">22</a>Perciocchè io mi diletto nella legge di Dio, secondo l’uomo di dentro.</span> <span class="verse"><a name="23">23</a>Ma io veggo un’altra legge nelle mie membra, che combatte contro alla legge della mia mente, e mi trae in cattività sotto alla legge del peccato, che è nelle mie membra.</span> <span class="verse"><a name="24">24</a>Misero me uomo! chi mi trarrà di questo corpo di morte?</span> <span class="verse"><a name="25">25</a>Io rendo grazie a Dio, per Gesù Cristo, nostro Signore. Io stesso adunque, con la mente, servo alla legge di Dio; ma, con la carne, alla legge del peccato</span> </p></div</div></div></body></html>