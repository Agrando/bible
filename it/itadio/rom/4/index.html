<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/rom/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/rom">Romans</a> &gt <strong>Chapter 4</strong></div><p><span class="verse"><a name="1">1</a>CHE diremo adunque che il padre nostro Abrahamo abbia ottenuto secondo la carne?</span> <span class="verse"><a name="2">2</a>Perciocchè, se Abrahamo è stato giustificato per le opere, egli ha di che gloriarsi; ma egli non ha nulla di che gloriarsi appo Iddio.</span> <span class="verse"><a name="3">3</a>Imperocchè, che dice la scrittura? Or Abrahamo credette a Dio, e ciò gli fu imputato a giustizia.</span> <span class="verse"><a name="4">4</a>Ora, a colui che opera, il premio non è messo in conto per grazia, ma per debito.</span> <span class="verse"><a name="5">5</a>Ma, a colui che non opera, anzi crede in colui che giustifica l’empio, la sua fede gli è imputata a giustizia.</span> <span class="verse"><a name="6">6</a>Come ancora Davide dice la beatitudine esser dell’uomo, a cui Iddio imputa la giustizia, senza opere, dicendo:</span> <span class="verse"><a name="7">7</a>Beati coloro, le cui iniquità son rimesse, e i cui peccati son coperti.</span> <span class="verse"><a name="8">8</a>Beato l’uomo, a cui il Signore non avrà imputato peccato</span> <span class="verse"><a name="9">9</a>Ora dunque, questa beatitudine cade ella sol nella circoncisione, ovvero anche nell’incirconcisine? poichè noi diciamo che la fede fu imputata ad Abrahamo a giustizia.</span> <span class="verse"><a name="10">10</a>In che modo dunque gli fu ella imputata? mentre egli era nella circoncisione, o mentre era nell’incirconcisione? non mentre era nella circoncisione, anzi nell’incirconcisione.</span> <span class="verse"><a name="11">11</a>Poi ricevette il segno della circoncisione, suggello della giustizia della fede, la quale egli avea avuta, mentre egli era nell’incirconcisione, affin d’esser padre di tutti coloro che credono, essendo nell’incirconcisione, acciocchè ancora a loro sia imputata la giustizia;</span> <span class="verse"><a name="12">12</a>e padre della circoncisione, a rispetto di coloro che non solo son della circoncisione, ma eziandio seguono le pedate della fede del padre nostro Abrahamo, la quale egli ebbe mentre era nell’incirconcisione.</span> <span class="verse"><a name="13">13</a>Perciocchè la promessa d’essere erede del mondo non fu fatta ad Abrahamo, od alla sua progenie per la legge, ma per la giustizia della fede.</span> <span class="verse"><a name="14">14</a>Poichè, se coloro che son della legge sono eredi, la fede è svanita, e la promessa annullata;</span> <span class="verse"><a name="15">15</a>perciocchè la legge opera ira; ma dove non è legge, eziandio non vi è trasgressione.</span> <span class="verse"><a name="16">16</a>Perciò, è per fede affin d’esser per grazia; acciocchè la promessa sia ferma a tutta la progenie; non a quella solamente ch’è della legge, ma eziandio a quella ch’è della fede d’Abrahamo; il quale secondo che è scritto:</span> <span class="verse"><a name="17">17</a>Io ti ho costituito padre di molte nazioni, è padre di tutti noi davanti a Dio, a cui egli credette, il qual fa vivere i morti, e chiama le cose che non sono, come se fossero.</span> <span class="verse"><a name="18">18</a>Il quale contro a speranza in isperanza credette; per divenir padre di molte nazioni, secondo che gli era stato detto: Così sarà la tua progenie.</span> <span class="verse"><a name="19">19</a>E, non essendo punto debole nella fede, non riguardò al suo corpo già ammortito, essendo egli d’età presso di cent’anni; nè all’ammortimento della matrice di Sara.</span> <span class="verse"><a name="20">20</a>E non istette in dubbio per incredulità intorno alla promessa di Dio; anzi fu fortificato per la fede, dando gloria a Dio.</span> <span class="verse"><a name="21">21</a>Ed essendo pienamente accertato che ciò ch’egli avea promesso, era anche potente da farlo.</span> <span class="verse"><a name="22">22</a>Laonde ancora ciò gli fu imputato a giustizia</span> <span class="verse"><a name="23">23</a>Ora, non per lui solo è scritto che gli fu imputato.</span> <span class="verse"><a name="24">24</a>Ma ancora per noi, ai quali sarà imputato; i quali crediamo in colui che ha suscitato da’ morti Gesù, nostro Signore.</span> <span class="verse"><a name="25">25</a>Il quale è stato dato per le nostre offese, ed è risuscitato per la nostra giustificazione</span> </p></div</div></div></body></html>