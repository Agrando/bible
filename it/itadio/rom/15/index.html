<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/rom/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/rom">Romans</a> &gt <strong>Chapter 15</strong></div><p><span class="verse"><a name="1">1</a>OR noi, che siam forti, dobbiam comportare le debolezze de’ deboli, e non compiacere a noi stessi.</span> <span class="verse"><a name="2">2</a>Ciascun di noi compiaccia al prossimo, nel bene, ad edificazione.</span> <span class="verse"><a name="3">3</a>Poichè Cristo ancora non ha compiaciuto a sè stesso, anzi ha fatto come è scritto: Gli oltraggi di coloro che ti oltraggiano son caduti sopra me.</span> <span class="verse"><a name="4">4</a>Perciocchè tutte le cose, che furono già innanzi scritte, furono scritte per nostro ammaestramento; acciocchè, per la pazienza, e per la consolazione delle scritture, noi riteniamo la speranza</span> <span class="verse"><a name="5">5</a>Or l’Iddio della pazienza, e della consolazione, vi dia d’avere un medesimo sentimento fra voi, secondo Cristo Gesù.</span> <span class="verse"><a name="6">6</a>Acciocchè, di pari consentimento, d’una stessa bocca, glorifichiate Iddio, che è Padre del nostro Signor Gesù Cristo</span> <span class="verse"><a name="7">7</a>Perciò, accoglietevi gli uni gli altri, siccome ancora Cristo ci ha accolti nella gloria di Dio.</span> <span class="verse"><a name="8">8</a>Or io dico, che Cristo è stato ministro della circoncisione, per dimostrar la verità di Dio, compiendo le promesse fatte a’ padri.</span> <span class="verse"><a name="9">9</a>E perchè i Gentili glorifichino Iddio per la sua misericordia, siccome è scritto: Per questo io ti celebrerò fra le Genti, e salmeggerò al tuo nome.</span> <span class="verse"><a name="10">10</a>Ed altrove la scrittura dice: Rallegratevi, o Genti, col suo popolo.</span> <span class="verse"><a name="11">11</a>Ed altrove: Tutte le Genti, lodate il Signore; e voi, popoli tutti, celebratelo.</span> <span class="verse"><a name="12">12</a>Ed altrove Isaia dice: Vi sarà la radice di Iesse, e colui che sorgerà per regger le Genti; le nazioni spereranno in lui</span> <span class="verse"><a name="13">13</a>Or l’Iddio della speranza vi riempia d’ogni allegrezza e pace, credendo; acciocchè abbondiate nella speranza, per la forza dello Spirito Santo</span> <span class="verse"><a name="14">14</a>ORA, fratelli miei, io stesso son persuaso di voi, che voi ancora siete pieni di bontà, ripieni d’ogni conoscenza, sufficienti eziandio ad ammonirvi gli uni gli altri.</span> <span class="verse"><a name="15">15</a>Ma, fratelli, io vi ho scritto alquanto più arditamente, come per ricordo, per la grazia che mi è stata data da Dio,</span> <span class="verse"><a name="16">16</a>per esser ministro di Gesù Cristo presso i Gentili, adoperandomi nel sacro servigio dell’evangelo di Dio, acciocchè l’offerta de’ Gentili sia accettevole, santificata per lo Spirito Santo</span> <span class="verse"><a name="17">17</a>Io ho adunque di che gloriarmi in Cristo Gesù, nelle cose che appartengono al servigio di Dio.</span> <span class="verse"><a name="18">18</a>Perciocchè io non saprei dir cosa che Cristo non abbia operata per me, per l’ubbidienza de’ Gentili, per parola e per opera;</span> <span class="verse"><a name="19">19</a>con potenza di segni e di prodigi; con la virtù dello Spirito di Dio; talchè, da Gerusalemme, e da’ luoghi d’intorno infino all’Illirico, io ho compiuto il servigio dell’evangelo di Cristo.</span> <span class="verse"><a name="20">20</a>Avendo ancora in certo modo l’ambizione di evangelizzare, non dove fosse già stata fatta menzion di Cristo; per non edificar sopra il fondamento altrui.</span> <span class="verse"><a name="21">21</a>Ma, come è scritto: Coloro a’ quali non è stato annunziato nulla di lui lo vedranno; e coloro che non ne hanno udito parlare l’intenderanno</span> <span class="verse"><a name="22">22</a>Per la qual cagione ancora sono spesse volte stato impedito di venire a voi.</span> <span class="verse"><a name="23">23</a>Ma ora, non avendo più luogo in queste contrade, ed avendo già da molti anni gran desiderio di venire a voi,</span> <span class="verse"><a name="24">24</a>quando andrò in Ispagna, verrò a voi; perciocchè io spero, passando, di vedervi, e d’esser da voi accompagnato fin là, dopo che prima mi sarò in parte saziato di voi.</span> <span class="verse"><a name="25">25</a>Ora al presente io vo in Gerusalemme, per sovvenire a’ santi.</span> <span class="verse"><a name="26">26</a>Perciocchè a que’ di Macedonia, e d’Acaia, è piaciuto di far qualche contribuzione per li poveri d’infra i santi, che sono in Gerusalemme.</span> <span class="verse"><a name="27">27</a>È, dico, lor piaciuto di farlo; ed anche son loro debitori, perciocchè, se i Gentili hanno partecipato ai lor beni spirituali, debbono altresì sovvenir loro ne’ carnali.</span> <span class="verse"><a name="28">28</a>Appresso adunque che io avrò compiuto questo, ed avrò lor consegnato questo frutto, io andrò in Ispagna, passando da voi.</span> <span class="verse"><a name="29">29</a>Or io so che, venendo a voi, verrò con pienezza di benedizione dell’evangelo di Cristo</span> <span class="verse"><a name="30">30</a>Or io vi prego, fratelli, per lo Signor nostro Gesù Cristo, e per la carità dello Spirito, che combattiate meco presso Iddio per me, nelle vostre orazioni;</span> <span class="verse"><a name="31">31</a>acciocchè io sia liberato da’ ribelli, che son nella Giudea; e che il mio ministerio, che è per Gerusalemme, sia accettevole a’ santi.</span> <span class="verse"><a name="32">32</a>Acciocchè se piace a Dio, io venga con allegrezza a voi, e sia ricreato con voi.</span> <span class="verse"><a name="33">33</a>Or l’Iddio della pace sia con tutti voi. Amen</span> </p></div</div></div></body></html>