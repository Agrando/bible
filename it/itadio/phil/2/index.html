<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/phil/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/phil">Philippians</a> &gt <strong>Chapter 2</strong></div><p><span class="verse"><a name="1">1</a>Se dunque vi è alcuna consolazione in Cristo, se alcun conforto di carità, se alcuna comunione di Spirito, se alcune viscere e misericordie,</span> <span class="verse"><a name="2">2</a>rendete compiuta la mia allegrezza, avendo un medesimo sentimento, ed una medesima carità; essendo d’un animo, sentendo una stessa cosa;</span> <span class="verse"><a name="3">3</a>non facendo nulla per contenzione, o vanagloria; ma per umiltà, ciascun di voi pregiando altrui più che sè stesso.</span> <span class="verse"><a name="4">4</a>Non riguardate ciascuno al suo proprio, ma ciascuno riguardi eziandio all’altrui.</span> <span class="verse"><a name="5">5</a>Perciocchè conviene che in voi sia il medesimo sentimento, il quale ancora è stato in Cristo Gesù.</span> <span class="verse"><a name="6">6</a>Il quale, essendo in forma di Dio, non reputò rapina l’essere uguale a Dio.</span> <span class="verse"><a name="7">7</a>E pure annichilò sè stesso, presa forma di servo, fatto alla somiglianza degli uomini;</span> <span class="verse"><a name="8">8</a>e trovato nell’esteriore simile ad un uomo, abbassò sè stesso, essendosi fatto ubbidiente infino alla morte, e la morte della croce.</span> <span class="verse"><a name="9">9</a>Per la qual cosa ancora Iddio lo ha sovranamente innalzato, e gli ha donato un nome, che è sopra ogni nome;</span> <span class="verse"><a name="10">10</a>acciocchè nel nome di Gesù si pieghi ogni ginocchio delle creature celesti, e terrestri, e sotterranee;</span> <span class="verse"><a name="11">11</a>e che ogni lingua confessi che Gesù Cristo è il Signore, alla gloria di Dio Padre</span> <span class="verse"><a name="12">12</a>Perciò, cari miei, come sempre mi avete ubbidito, non sol come nella mia presenza, ma ancora molto più al presente nella mia assenza, compiete la vostra salute con timore, e tremore.</span> <span class="verse"><a name="13">13</a>Poichè Iddio è quel che opera in voi il volere e l’operare, per il suo beneplacito</span> <span class="verse"><a name="14">14</a>Fate ogni cosa senza mormorii, e quistioni;</span> <span class="verse"><a name="15">15</a>acciocchè siate irreprensibili, e sinceri, figliuoli di Dio senza biasimo, in mezzo della perversa e storta generazione, fra la quale risplendete come luminari nel mondo, portando innanzi a quella la parola della vita;</span> <span class="verse"><a name="16">16</a>acciocchè io abbia di che gloriarmi nel giorno di Cristo, ch’io non son corso in vano, nè in vano ho faticato.</span> <span class="verse"><a name="17">17</a>E se pure anche sono, a guisa d’offerta da spandere, sparso sopra l’ostia e il sacrificio della fede vostra, io ne gioisco, e ne congioisco con tutti voi.</span> <span class="verse"><a name="18">18</a>Gioitene parimente voi, e congioitene meco.</span> <span class="verse"><a name="19">19</a>OR io spero nel Signore Gesù di mandarvi tosto Timoteo, acciocchè io ancora, avendo saputo lo stato vostro, sia inanimato.</span> <span class="verse"><a name="20">20</a>Perciocchè io non ho alcuno d’animo pari a lui, il quale sinceramente abbia cura de’ fatti vostri.</span> <span class="verse"><a name="21">21</a>Poichè tutti cercano il lor proprio, non ciò che è di Cristo Gesù.</span> <span class="verse"><a name="22">22</a>Ma voi conoscete la prova d’esso; come egli ha servito meco nell’evangelo, nella maniera che un figliuolo serve al padre.</span> <span class="verse"><a name="23">23</a>Io spero adunque mandarlo, subito che avrò veduto come andranno i fatti miei.</span> <span class="verse"><a name="24">24</a>Or io ho fidanza nel Signore ch’io ancora tosto verrò.</span> <span class="verse"><a name="25">25</a>Ma ho stimato necessario di mandarvi Epafrodito, mio fratello, e compagno d’opera, e di milizia, e vostro apostolo, e ministro de’ miei bisogni.</span> <span class="verse"><a name="26">26</a>Perciocchè egli desiderava molto vedervi tutti; ed era angosciato per ciò che avevate udito ch’egli era stato infermo.</span> <span class="verse"><a name="27">27</a>Perciocchè certo egli è stato infermo, ben vicin della morte; ma Iddio ha avuta pietà di lui; e non solo di lui, ma di me ancora, acciocchè io non avessi tristizia sopra tristizia.</span> <span class="verse"><a name="28">28</a>Perciò vie più diligentemente l’ho mandato, acciocchè, veggendolo, voi vi rallegriate di nuovo, e ch’io stesso sia men contristato.</span> <span class="verse"><a name="29">29</a>Accoglietelo adunque nel Signore con ogni allegrezza, ed abbiate tali in istima.</span> <span class="verse"><a name="30">30</a>Perciocchè egli è stato ben presso della morte per l’opera di Cristo, avendo esposta a rischio la propria vita, per supplire alla mancanza del vostro servigio inverso me</span> </p></div</div></div></body></html>