<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/song/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/song">Song of Solomon</a> &gt <strong>Chapter 2</strong></div><p><span class="verse"><a name="1">1</a>Io son la rosa di Saron, Il giglio delle valli.</span> <span class="verse"><a name="2">2</a>Quale è il giglio fra le spine, Tale è l’amica mia fra le fanciulle</span> <span class="verse"><a name="3">3</a>Quale è il melo fra gli alberi d’un bosco, Tale è il mio amico fra i giovani; Io ho desiderato d’esser all’ombra sua, E mi vi son posta a sedere; E il suo frutto è stato dolce al mio palato.</span> <span class="verse"><a name="4">4</a>Egli mi ha condotta nella casa del convito, E l’insegna ch’egli mi alza è: Amore.</span> <span class="verse"><a name="5">5</a>Confortatemi con delle schiacciate d’uva, Sostenetemi con de’ pomi, Perciocchè io languisco d’amore.</span> <span class="verse"><a name="6">6</a>Sia la sua man sinistra sotto al mio capo, Ed abbraccimi la sua destra.</span> <span class="verse"><a name="7">7</a>IO vi scongiuro, o figliuole di Gerusalemme, Per le cavriuole, e per le cerve della campagna, Che voi non isvegliate l’amor mio, e non le rompiate il sonno, Finchè non le piaccia</span> <span class="verse"><a name="8">8</a>Ecco la voce del mio amico; Ecco, egli ora viene Saltando su per i monti, Saltellando su per i colli.</span> <span class="verse"><a name="9">9</a>L’amico mio è simile ad un cavriuolo, O ad un cerbiatto; Ecco ora sta dietro alla nostra parete, Egli riguarda per le finestre, Egli si mostra per i cancelli.</span> <span class="verse"><a name="10">10</a>Il mio amico mi ha fatto motto, e mi ha detto: Levati, amica mia, bella mia, e vientene.</span> <span class="verse"><a name="11">11</a>Perciocchè, ecco, il verno è passato; Il tempo delle gran piogge è mutato, ed è andato via;</span> <span class="verse"><a name="12">12</a>I fiori si veggono sulla terra; Il tempo del cantare è giunto, E s’ode la voce della tortola nella nostra contrada.</span> <span class="verse"><a name="13">13</a>Il fico ha messi i suoi ficucci, E le viti fiorite rendono odore; Levati, amica mia, bella mia, e vientene</span> <span class="verse"><a name="14">14</a>O colomba mia, che stai nelle fessure delle rocce, Ne’ nascondimenti de’ balzi, Fammi vedere il tuo aspetto, Fammi udir la tua voce; Perciocchè la tua voce è soave, e il tuo aspetto è bello.</span> <span class="verse"><a name="15">15</a>Pigliateci le volpi, Le piccole volpi che guastano le vigne, Le nostre vigne fiorite.</span> <span class="verse"><a name="16">16</a>Il mio amico è mio, ed io son sua; Di lui, che pastura la greggia fra i gigli.</span> <span class="verse"><a name="17">17</a>Ritornatene, amico mio, A guisa di cavriuolo o di cerbiatto, Sopra i monti di Beter, Finchè spiri l’aura del giorno, E che le ombre se ne fuggano</span> </p></div</div></div></body></html>