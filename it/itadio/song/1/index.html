<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/song/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/song">Song of Solomon</a> &gt <strong>Chapter 1</strong></div><p><span class="verse"><a name="1">1</a>Il Cantico de’ cantici di Salomone</span> <span class="verse"><a name="2">2</a>BACIMI egli de’ baci della sua bocca; Perciocchè i tuoi amori son migliori che il vino.</span> <span class="verse"><a name="3">3</a>Per l’odore de’ tuoi preziosi olii odoriferi, Il tuo nome è un olio odorifero sparso, Ti amano le fanciulle.</span> <span class="verse"><a name="4">4</a>Tirami, noi correremo dietro a te; Il re mi ha introdotta nelle sue camere; Noi gioiremo, e ci rallegreremo in te; Noi ricorderemo i tuoi amori, anzi che il vino; Gli uomini diritti ti amano.</span> <span class="verse"><a name="5">5</a>O figliuole di Gerusalemme, io son bruna, ma bella; Come le tende di Chedar, come i padiglioni di Salomone.</span> <span class="verse"><a name="6">6</a>Non riguardate che io son bruna; Perciocchè il sole mi ha tocca co’ suoi raggi; I figliuoli di mia madre si sono adirati contro a me; Mi hanno posta guardiana delle vigne; Io non ho guardata la mia vigna, che è mia</span> <span class="verse"><a name="7">7</a>O tu, il qual l’anima mia ama, dichiarami Ove tu pasturi la greggia, Ed ove tu la fai posare in sul mezzodì; Perciocchè, perchè sarei io come una donna velata Presso alle mandre de’ tuoi compagni?</span> <span class="verse"><a name="8">8</a>Se tu nol sai, o la più bella d’infra le femmine, Esci seguendo la traccia delle pecore, E pastura le tue caprette. Presso alle tende de’ pastori.</span> <span class="verse"><a name="9">9</a>AMICA mia, io ti assomiglio alle cavalle Che sono a’ carri di Faraone.</span> <span class="verse"><a name="10">10</a>Le tue guance son belle ne’ lor fregi, E il tuo collo ne’ suoi monili.</span> <span class="verse"><a name="11">11</a>Noi ti faremo de’ fregi d’oro Con punti d’argento</span> <span class="verse"><a name="12">12</a>Mentre il re è nel suo convito, Il mio nardo ha renduto il suo odore.</span> <span class="verse"><a name="13">13</a>Il mio amico m’è un sacchetto di mirra, Che passa la notte sul mio seno.</span> <span class="verse"><a name="14">14</a>Il mio amico m’è un grappolo di cipro Delle vigne di En-ghedi.</span> <span class="verse"><a name="15">15</a>Eccoti bella, amica mia, eccoti bella; I tuoi occhi somigliano quelli de’ colombi.</span> <span class="verse"><a name="16">16</a>Eccoti bello, amico mio, ed anche piacevole; Il nostro letto eziandio è verdeggiante.</span> <span class="verse"><a name="17">17</a>Le travi delle nostre case son di cedri, I nostri palchi son di cipressi</span> </p></div</div></div></body></html>