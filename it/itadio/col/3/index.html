<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/col/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/col">Colossians</a> &gt <strong>Chapter 3</strong></div><p><span class="verse"><a name="1">1</a>SE dunque voi siete risuscitati con Cristo, cercate le cose di sopra, dove Cristo è a sedere alla destra di Dio.</span> <span class="verse"><a name="2">2</a>Pensate alle cose di sopra, non a quelle che son sopra la terra.</span> <span class="verse"><a name="3">3</a>Perciocchè voi siete morti, e la vita vostra è nascosta con Cristo in Dio.</span> <span class="verse"><a name="4">4</a>Quando Cristo, che è la vita vostra, apparirà, allora ancor voi apparirete con lui in gloria</span> <span class="verse"><a name="5">5</a>Mortificate adunque le vostre membra che son sopra la terra; fornicazione, immondizia, lussuria nefanda, mala concupiscenza, ed avarizia, che è idolatria.</span> <span class="verse"><a name="6">6</a>Per le quali cose viene l’ira di Dio sopra i figliuoli della disubbidienza.</span> <span class="verse"><a name="7">7</a>Nelle quali già camminaste ancor voi, quando vivevate in esse</span> <span class="verse"><a name="8">8</a>Ma ora deponete ancora voi tutte queste cose: ira, cruccio, malizia, e fuor della vostra bocca maldicenza, e parlar disonesto.</span> <span class="verse"><a name="9">9</a>Non mentite gli uni agli altri, avendo spogliato l’uomo vecchio co’ suoi atti;</span> <span class="verse"><a name="10">10</a>e vestito il nuovo, che si rinnova a conoscenza, secondo l’immagine di colui che l’ha creato.</span> <span class="verse"><a name="11">11</a>Dove non vi è Greco e Giudeo, circoncisione e incirconcisione, Barbaro e Scita, servo e franco; ma Cristo è ogni cosa, ed in tutti</span> <span class="verse"><a name="12">12</a>Vestitevi adunque, come eletti di Dio, santi, e diletti, di viscere di misericordia, di benignità, d’umiltà, di mansuetudine, di pazienza;</span> <span class="verse"><a name="13">13</a>comportandovi gli uni gli altri, e perdonandovi, se alcuno ha qualche querela contro ad un altro; come Cristo ancora vi ha perdonati, fate voi altresì il simigliante.</span> <span class="verse"><a name="14">14</a>E per tutte queste cose, vestitevi di carità, che è il legame della perfezione.</span> <span class="verse"><a name="15">15</a>Ed abbia la presidenza ne’ cuori vostri la pace di Dio, alla quale ancora siete stati chiamati in un corpo; e siate riconoscenti.</span> <span class="verse"><a name="16">16</a>La parola di Cristo abiti in voi doviziosamente, in ogni sapienza; ammaestrandovi, ed ammonendovi gli uni gli altri, con salmi, ed inni, e canzoni spirituali; cantando con grazia del cuor vostro al Signore.</span> <span class="verse"><a name="17">17</a>E qualunque cosa facciate, in parola, o in opera, fate ogni cosa nel nome del Signore Gesù, rendendo grazie a Dio, e Padre, per lui</span> <span class="verse"><a name="18">18</a>MOGLI, siate soggette a’ mariti, come si conviene nel Signore.</span> <span class="verse"><a name="19">19</a>Mariti, amate le mogli, e non v’inasprite contro a loro.</span> <span class="verse"><a name="20">20</a>Figliuoli, ubbidite a’ padri e madri, in ogni cosa; poichè questo è accettevole al Signore.</span> <span class="verse"><a name="21">21</a>Padri, non provocate ad ira i vostri figliuoli, acciocchè non vengan meno dell’animo.</span> <span class="verse"><a name="22">22</a>Servi, ubbidite in ogni cosa a quelli che son vostri signori secondo la carne; non servendo all’occhio, come per piacere agli uomini; ma in semplicità di cuore, temendo Iddio.</span> <span class="verse"><a name="23">23</a>E qualunque cosa facciate, operate d’animo, facendolo come al Signore, e non agli uomini;</span> <span class="verse"><a name="24">24</a>sapendo che dal Signore riceverete la retribuzione dell’eredità; poichè voi servite a Cristo, il Signore.</span> <span class="verse"><a name="25">25</a>Ma chi fa torto riceverà la retribuzione del torto ch’egli avrà fatto, e non vi è riguardo a qualità di persona</span> </p></div</div></div></body></html>