<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/exod/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/exod">Exodus</a> &gt <strong>Chapter 40</strong></div><p><span class="verse"><a name="1">1</a>E IL Signore parlò a Mosè, dicendo:</span> <span class="verse"><a name="2">2</a>Nel primo giorno del primo mese rizza la Tenda del Tabernacolo della convenenza.</span> <span class="verse"><a name="3">3</a>E mettivi dentro l’Arca della Testimonianza, e tendi la Cortina davanti all’Arca.</span> <span class="verse"><a name="4">4</a>Poi portavi dentro la Tavola, e ordina ciò che deve essere ordinato in quella; portavi parimente il Candelliere, e accendi le sue lampane.</span> <span class="verse"><a name="5">5</a>E metti l’Altare d’oro per li profumi davanti all’Arca della Testimonianza; metti eziandio il Tappeto all’entrata del Tabernacolo.</span> <span class="verse"><a name="6">6</a>E metti l’Altare degli olocausti davanti all’entrata della Tenda del Tabernacolo della convenenza.</span> <span class="verse"><a name="7">7</a>E metti la Conca fra il Tabernacolo della convenenza, e l’Altare; e mettivi dentro dell’acqua.</span> <span class="verse"><a name="8">8</a>Disponi ancora il Cortile d’intorno, e metti il Tappeto all’entrata del Cortile.</span> <span class="verse"><a name="9">9</a>Poi piglia l’olio dell’Unzione, e ungine il Tabernacolo, e tutto quello chi vi sarà dentro; e consacralo, con tutti i suoi arredi; e sarà cosa santa.</span> <span class="verse"><a name="10">10</a>Ungi parimente l’Altar degli olocausti, e tutti i suoi strumenti, e consacra l’Altare; e sarà cosa santissima.</span> <span class="verse"><a name="11">11</a>Ungi ancora la Conca, e il suo piè, e consacrala.</span> <span class="verse"><a name="12">12</a>Poi fa’ accostare Aaronne e i suoi figliuoli, all’entrata del Tabernacolo della convenenza; e lavali con acqua.</span> <span class="verse"><a name="13">13</a>E fai vestire ad Aaronne i vestimenti sacri, e ungilo, e consacralo; e così amministrimi egli il sacerdozio.</span> <span class="verse"><a name="14">14</a>Fa’ eziandio accostare i suoi figliuoli, e fa’ lor vestir le toniche.</span> <span class="verse"><a name="15">15</a>E ungili, come tu avrai unto il padre loro; e così amministrimi il sacerdozio; e la loro Unzione sarà loro per sacerdozio perpetuo, per le lor generazioni</span> <span class="verse"><a name="16">16</a>E Mosè fece interamente come il Signore gli avea comandato.</span> <span class="verse"><a name="17">17</a>E nell’anno secondo, nel primo giorno del primo mese, fu rizzato il Tabernacolo.</span> <span class="verse"><a name="18">18</a>Mosè adunque rizzò il Tabernacolo; e, posati i suoi piedistalli, dispose le sue assi, e vi mise le sbarre, e rizzò le sue colonne.</span> <span class="verse"><a name="19">19</a>E stese la Tenda sopra il Tabernacolo, e pose la coverta della Tenda sopra essa al disopra; come il Signore gli avea comandato.</span> <span class="verse"><a name="20">20</a>Poi prese la Testimonianza, e la pose dentro all’Arca; e mise le stanghe all’Arca; e posò il Coperchio in su l’Arca, disopra.</span> <span class="verse"><a name="21">21</a>E portò l’Arca dentro al Tabernacolo, e mise la Cortina che s’avea da tender davanti, e la tese davanti all’Arca della Testimonianza; come il Signore gli avea comandato.</span> <span class="verse"><a name="22">22</a>Poi mise la Tavola nel Tabernacolo della convenenza, dal lato settentrionale del Tabernacolo, difuori della Cortina;</span> <span class="verse"><a name="23">23</a>e mise per ordine sopra essa i pani che si aveano da tenere in ordine davanti al Signore; come il Signore gli avea comandato.</span> <span class="verse"><a name="24">24</a>Poi mise il Candelliere nel Tabernacolo della convenenza, dirimpetto alla Tavola, dal lato australe del Tabernacolo;</span> <span class="verse"><a name="25">25</a>e accese le lampane davanti al Signore; come il Signore gli avea comandato.</span> <span class="verse"><a name="26">26</a>Poi mise l’Altar d’oro nel Tabernacolo della convenenza, davanti alla Cortina;</span> <span class="verse"><a name="27">27</a>e bruciò sopra esso il profumo degli aromati; come il Signore gli avea comandato.</span> <span class="verse"><a name="28">28</a>Poi mise il Tappeto all’entrata del Tabernacolo.</span> <span class="verse"><a name="29">29</a>E pose l’Altar degli olocausti all’entrata della Tenda del Tabernacolo della convenenza; e offerse sopra esso l’olocausto, e l’offerta; come il Signore gli avea comandato.</span> <span class="verse"><a name="30">30</a>E pose la Conca fra il Tabernacolo della convenenza, e l’Altare; e vi mise dentro dell’acqua, da lavare.</span> <span class="verse"><a name="31">31</a>E Mosè, ed Aaronne, e i suoi figliuoli, se ne lavarono le mani ed i piedi.</span> <span class="verse"><a name="32">32</a>Quando entravano nel Tabernacolo della convenenza, e quando si accostavano all’Altare, si lavavano; come il Signore avea comandato a Mosè.</span> <span class="verse"><a name="33">33</a>Poi rizzò il Cortile d’intorno al Tabernacolo, e all’Altare; e mise il Tappeto all’entrata del Cortile. Così Mosè fornì l’opera</span> <span class="verse"><a name="34">34</a>E la nuvola coperse il Tabernacolo della convenenza, e la gloria del Signore empiè il Tabernacolo.</span> <span class="verse"><a name="35">35</a>E Mosè non potè entrare nel Tabernacolo della convenenza; conciossiachè la nuvola si fosse posata sopra esso, e la gloria del Signore empiesse il Tabernacolo.</span> <span class="verse"><a name="36">36</a>Or, quando la nuvola s’alzava d’in sul Tabernacolo, i figliuoli d’Israele si partivano; ciò avvenne in tutte le lor mosse.</span> <span class="verse"><a name="37">37</a>E, quando la nuvola non si alzava, non si partivano, fino al giorno ch’ella s’alzava.</span> <span class="verse"><a name="38">38</a>Perciocchè la nuvola del Signore era di giorno sopra il Tabernacolo, e un fuoco v’era di notte, alla vista di tutta la casa d’Israele, in tutti i lor viaggi</span> </p></div</div></div></body></html>