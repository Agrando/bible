<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/exod/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/exod">Exodus</a> &gt <strong>Chapter 22</strong></div><p><span class="verse"><a name="1">1</a>QUANDO alcuno avrà rubato un bue, o una pecora, o una capra, e l’avrà ammazzata o venduta; paghi cinque buoi per quel bue, e quattro pecore, o capre, per quella pecora, o capra.</span> <span class="verse"><a name="2">2</a>Se il ladro, colto di notte nello sconficcare è percosso, e muore, non vi è omicidio.</span> <span class="verse"><a name="3">3</a>Se il sole è levato quando sarà colto, vi è omicidio. Il ladro soddisfaccia del tutto; e se non ha da soddisfare, sia venduto per lo suo furto.</span> <span class="verse"><a name="4">4</a>Se pure il furto gli è trovato in mano, vivo; o bue, o asino, o pecora che sia, restituiscalo al doppio.</span> <span class="verse"><a name="5">5</a>Se alcuno fa pascolare un campo, o una vigna; e se manda nel campo altrui il suo bestiame, il quale vi pasturi dentro, soddisfaccia il danno col meglio del suo campo, e col meglio della sua vigna.</span> <span class="verse"><a name="6">6</a>Quando un fuoco uscirà fuori, e incontrerà delle spine, onde sia consumato grano in bica, o biade, o campo, del tutto soddisfaccia il danno colui che avrà acceso il fuoco</span> <span class="verse"><a name="7">7</a>Quando alcuno avrà dato al suo prossimo danari, o vasellamenti, a guardare, e quelli saranno rubati dalla casa di colui, se il ladro è trovato, restituiscali al doppio.</span> <span class="verse"><a name="8">8</a>Se il ladro non si trova, facciasi comparire il padron della casa davanti a’ rettori, per giurare s’egli non ha punto messa la mano sopra la roba del suo prossimo.</span> <span class="verse"><a name="9">9</a>In ogni causa di misfatto intorno a bue, asino, pecora, capra, vestimento, o a qualunque altra cosa perduta, della quale uno dica: Questa è dessa; venga la causa d’amendue le parti davanti a’ rettori; e colui che i rettori avranno condannato, paghi il doppio al suo prossimo.</span> <span class="verse"><a name="10">10</a>Quando alcuno avrà dato al suo prossimo, asino, o bue, o pecora, o qualunque altra bestia, a guardare, ed ella muore, o le si fiacca alcun membro, o è rapita, senza che alcuno l’abbia veduto,</span> <span class="verse"><a name="11">11</a>il giuramento del Signore intervenga fra le due parti, per saper se colui non ha punto messa la mano sopra il bene del suo prossimo; e accetti il padron della bestia quel giuramento, e non sia l’altro obbligato a pagamento.</span> <span class="verse"><a name="12">12</a>Ma se pur quella bestia gli è stata rubata d’appresso, facciane soddisfazione al padron di essa.</span> <span class="verse"><a name="13">13</a>Se pur quella bestia è stata lacerata dalle fiere, portila per testimonianza, e non sia obbligato a pagar la bestia.</span> <span class="verse"><a name="14">14</a>E quando alcuno avrà presa in prestanza una bestia dal suo prossimo, e le si fiaccherà alcun membro, o morrà, e il padrone di essa non sarà presente, del tutto colui paghila.</span> <span class="verse"><a name="15">15</a>Ma se il padrone è stato presente, non sia colui obbligato a pagarla; se la bestia è stata tolta a vettura, ell’è venuta per lo prezzo della sua vettura</span> <span class="verse"><a name="16">16</a>E quando alcuno avrà sedotta una vergine, la qual non sia sposata, e sarà giaciuto con lei, del tutto dotila, e prendalasi per moglie.</span> <span class="verse"><a name="17">17</a>Se pure il padre di essa del tutto ricusa di dargliela, paghi danari, secondo la dote delle vergini.</span> <span class="verse"><a name="18">18</a>Non lasciar vivere la donna maliosa.</span> <span class="verse"><a name="19">19</a>Chiunque si congiungerà con una bestia, del tutto sia fatto morire.</span> <span class="verse"><a name="20">20</a>Chi sacrificherà ad altri dii, fuor che al Signore solo, sia sterminato come anatema.</span> <span class="verse"><a name="21">21</a>Non far violenza al forestiere, e non opprimerlo; conciossiachè voi siate stati forestieri nel paese di Egitto.</span> <span class="verse"><a name="22">22</a>Non affliggete alcuna vedova nè orfano.</span> <span class="verse"><a name="23">23</a>Guardati d’affliggerlo in alcuna maniera, perciocchè, se egli grida a me, io del tutto esaudirò il suo grido.</span> <span class="verse"><a name="24">24</a>E l’ira mia si accenderà, ed io vi ucciderò con la spada: e le vostre mogli saranno vedove, e i vostri figliuoli orfani</span> <span class="verse"><a name="25">25</a>Quando tu presterai danari al mio popolo, al povero ch’è appresso a te, non procedere inverso lui a guisa di usuraio: non imponetegli usura.</span> <span class="verse"><a name="26">26</a>Se pur tu togli in pegno il vestimento del tuo prossimo, rendiglielo infra il tramontar del sole.</span> <span class="verse"><a name="27">27</a>Perciocchè quello solo è la sua copritura, ed è il suo vestire per coprir la sua pelle; in che giacerebbe egli? se dunque egli avviene che egli gridi a me, io l’esaudirò; perciocchè io son pietoso.</span> <span class="verse"><a name="28">28</a>Non dir male de’ rettori; e non maledir colui ch’è principe nel tuo popolo.</span> <span class="verse"><a name="29">29</a>Non indugiare il pagar le primizie della tua vendemmia, nè del gocciolar de’ tuoi olii; dammi il primogenito dei tuoi figliuoli.</span> <span class="verse"><a name="30">30</a>Fa’ il simigliante del tuo bue, e della tua pecora, e capra; stia il primo portato di esse sette giorni appresso la madre sua, e all’ottavo giorno dammelo.</span> <span class="verse"><a name="31">31</a>E siatemi uomini santi; e non mangiate carne lacerata dalle fiere per li campi; gittatela a’ cani</span> </p></div</div></div></body></html>