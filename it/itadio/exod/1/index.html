<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/exod/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/exod">Exodus</a> &gt <strong>Chapter 1</strong></div><p><span class="verse"><a name="1">1</a>OR questi sono i nomi de’ figliuoli d’Israele, che vennero in Egitto: essi vi vennero con Giacobbe, ciascuno con la sua famiglia.</span> <span class="verse"><a name="2">2</a>Ruben, Simeone, Levi, e Giuda;</span> <span class="verse"><a name="3">3</a>Issacar, Zabulon, e Beniamino;</span> <span class="verse"><a name="4">4</a>Dan, Neftali, Gad, e Aser.</span> <span class="verse"><a name="5">5</a>E tutte le persone, uscite dell’anca di Giacobbe, erano settanta. Or Giuseppe era già in Egitto.</span> <span class="verse"><a name="6">6</a>E Giuseppe morì, e tutti i suoi fratelli, e tutta quella generazione.</span> <span class="verse"><a name="7">7</a>E i figliuoli d’Israele fruttarono e moltiplicarono copiosamente, e crebbero, e divennero grandemente possenti, talchè il paese fu ripieno di essi</span> <span class="verse"><a name="8">8</a>Or sorse un nuovo re sopra l’Egitto, il qual non avea conosciuto Giuseppe.</span> <span class="verse"><a name="9">9</a>Costui disse al suo popolo: Ecco, il popolo de’ figliuoli d’Israele è più grande e più possente di noi.</span> <span class="verse"><a name="10">10</a>Ora procediamo saggiamente intorno ad esso; che talora non moltiplichi; onde, se alcuna guerra avvenisse, egli non si congiunga anche esso co’ nostri nemici, e non guerreggi contro a noi, o se ne vada via dal paese.</span> <span class="verse"><a name="11">11</a>Furono adunque costituiti sopra il popolo d’Israele commissari d’angherie, per affliggerlo con le lor gravezze. E il popolo edificò a Faraone delle città da magazzini, cioè, Pitom e Raamses.</span> <span class="verse"><a name="12">12</a>Ma quanto più l’affliggevano, tanto più cresceva, e tanto più moltiplicava fuor di modo; onde gli Egizj portavano gran noia de’ figliuoli d’Israele.</span> <span class="verse"><a name="13">13</a>E gli Egizj facevano servire i figliuoli d’Israele con asprezza.</span> <span class="verse"><a name="14">14</a>E li facevano vivere in amaritudine, con dura servitù, adoperandoli intorno all’argilla, e a’ mattoni, e ad ogni servigio de’ campi; tutta la servitù, nella quale li adoperavano, era con asprezza</span> <span class="verse"><a name="15">15</a>Il re di Egitto disse ancora alle levatrici delle donne Ebree, il nome dell’una delle quali era Sifra, e quel dell’altra Pua:</span> <span class="verse"><a name="16">16</a>Quando voi ricoglierete i parti delle donne Ebree, e le vedrete in su la seggiola, se il parto è un figliuol maschio, uccidetelo; ma se è una figliuola femmina, lasciatela vivere.</span> <span class="verse"><a name="17">17</a>Ma quelle levatrici temettero Iddio, e non fecero secondo che il re di Egitto avea loro detto; anzi lasciarono vivere i fanciulli.</span> <span class="verse"><a name="18">18</a>E il re di Egitto chiamò le levatrici, e disse loro: Perchè avete voi fatto questo, di lasciar vivere i fanciulli?</span> <span class="verse"><a name="19">19</a>E le levatrici dissero a Faraone: Le donne Ebree non sono come l’Egizie, perciocchè sono vigorose; avanti che la levatrice sia venuta a loro, hanno partorito.</span> <span class="verse"><a name="20">20</a>E Iddio fece del bene a quelle levatrici; e il popolo crebbe, e divenne grandemente possente.</span> <span class="verse"><a name="21">21</a>E perchè quelle levatrici temettero Iddio, egli edificò loro delle case.</span> <span class="verse"><a name="22">22</a>Allora Faraone comandò a tutto il suo popolo, dicendo: Gittate nel fiume ogni figliuol maschio che nascerà, e lasciate vivere tutte le figliuole femmine</span> </p></div</div></div></body></html>