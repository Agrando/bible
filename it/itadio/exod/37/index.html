<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/exod/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/exod">Exodus</a> &gt <strong>Chapter 37</strong></div><p><span class="verse"><a name="1">1</a>BESALEEL fece ancora l’Arca, di legno di Sittim; la sua lunghezza era di due cubiti e mezzo, e la larghezza di un cubito e mezzo, e l’altezza di un cubito e mezzo.</span> <span class="verse"><a name="2">2</a>E la coperse d’oro puro, di dentro e di fuori, e le fece una corona d’oro attorno.</span> <span class="verse"><a name="3">3</a>E le fondè quattro anelli d’oro, e mise quegli anelli a’ quattro piedi di essa, due dall’uno de’ lati di essa, e due dall’altro.</span> <span class="verse"><a name="4">4</a>Fece ancora delle stanghe di legno di Sittim, e le coperse d’oro.</span> <span class="verse"><a name="5">5</a>E mise quelle stanghe dentro agli anelli, da’ lati dell’Arca, per portarla.</span> <span class="verse"><a name="6">6</a>Fece ancora il Coperchio d’oro puro; e la sua lunghezza era di due cubiti e mezzo, e la larghezza di un cubito e mezzo.</span> <span class="verse"><a name="7">7</a>Fece, oltre a ciò, due Cherubini d’oro; li fece di lavoro tirato al martello, da’ due capi del Coperchio;</span> <span class="verse"><a name="8">8</a>un Cherubino nell’uno de’ capi di qua, e un altro nell’altro di là; fece que’ Cherubini tirati dal Coperchio stesso, da’ due capi di esso.</span> <span class="verse"><a name="9">9</a>E i Cherubini spandevano l’ale in su, facendo coverta sopra il Coperchio con le loro ale; e aveano le lor facce volte l’uno verso l’altro; le facce de’ Cherubini erano verso il Coperchio</span> <span class="verse"><a name="10">10</a>Fece ancora la Tavola, di legno di Sittim; la sua lunghezza era di due cubiti, e la larghezza di un cubito, e l’altezza di un cubito e mezzo.</span> <span class="verse"><a name="11">11</a>E la coperse d’oro puro, e le fece una corona d’oro attorno.</span> <span class="verse"><a name="12">12</a>Le fece eziandio attorno una chiusura di larghezza di un palmo, e a quella sua chiusura fece una corona d’oro attorno.</span> <span class="verse"><a name="13">13</a>E fondè a quella Tavola quattro anelli d’oro, e mise quegli anelli a’ quattro canti, ch’erano a’ quattro piedi di essa Tavola.</span> <span class="verse"><a name="14">14</a>Quegli anelli erano dirincontro a quella chiusura, per mettervi dentro le stanghe, da portar la Tavola.</span> <span class="verse"><a name="15">15</a>Fece, oltre a ciò, le stanghe di legno di Sittim, e le coperse d’oro.</span> <span class="verse"><a name="16">16</a>Fece ancora d’oro puro i vasellamenti che s’aveano a mettere sopra la Tavola, le sue scodelle, e le sue coppe, e i suoi bacini, e i suoi nappi, co’ quali si doveano far gli spargimenti.</span> <span class="verse"><a name="17">17</a>Fece eziandio il Candelliere, d’oro puro; egli lo fece di lavoro tirato al martello; così il suo gambo, come i suoi rami, i suoi vasi, i suoi pomi, e le sue bocce, erano di un pezzo.</span> <span class="verse"><a name="18">18</a>E v’erano sei rami procedenti da’ lati di esso; tre rami dall’uno de’ lati di esso, e tre dall’altro.</span> <span class="verse"><a name="19">19</a>Nell’uno di essi rami v’erano tre vasi in forma di mandorla, un pomo, e una boccia, a ciascun vaso; parimente tre vasi in forma di mandorla, un pomo, e una boccia a ciascun vaso, nell’altro ramo; e così in tutti i sei rami procedenti dal Candelliere.</span> <span class="verse"><a name="20">20</a>E nel gambo del Candelliere v’erano quattro vasi in forma di mandorla, co’ suoi pomi, e con le sue bocce.</span> <span class="verse"><a name="21">21</a>E ne’ sei rami procedenti dal Candelliere, v’era un pomo sotto i due primi rami, d’un pezzo col Candelliere; e un pomo sotto i due altri rami, d’un pezzo col Candelliere; e un pomo sotto i due altri rami, d’un pezzo col Candelliere.</span> <span class="verse"><a name="22">22</a>I pomi de’ rami e i rami loro erano d’un pezzo col Candelliere; tutto il Candelliere era d’un pezzo d’oro puro tirato al martello.</span> <span class="verse"><a name="23">23</a>Fece ancora le sette lampane d’esso, i suoi smoccolatoi, e i suoi catinelli, d’oro puro.</span> <span class="verse"><a name="24">24</a>Egli impiegò intorno al Candelliere, e a tutti i suoi strumenti, un talento d’oro</span> <span class="verse"><a name="25">25</a>Poi fece l’Altar de’ profumi, di legno di Sittim; la sua lunghezza era di un cubito, e la larghezza di un cubito, sì ch’era quadrato; e la sua altezza era di due cubiti; e le sue corna erano tirate d’esso.</span> <span class="verse"><a name="26">26</a>E lo coperse d’oro puro, il suo coperchio, i suoi lati d’intorno, e le sue corna: gli fece eziandio una corona d’oro attorno.</span> <span class="verse"><a name="27">27</a>Gli fece ancora due anelli d’oro, disotto a quella sua corona, a’ due suoi cantoni, da due de’ suoi lati, i quali erano per mettervi dentro le stanghe, per portar quell’Altare con esse.</span> <span class="verse"><a name="28">28</a>E fece quelle stanghe di legno di Sittim, e le coperse d’oro.</span> <span class="verse"><a name="29">29</a>Poi fece l’olio sacro dell’Unzione, e il profumo degli aromati, puro, di lavoro di profumiere</span> </p></div</div></div></body></html>