<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/exod/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/exod">Exodus</a> &gt <strong>Chapter 27</strong></div><p><span class="verse"><a name="1">1</a>FA’, oltre a ciò, un Altare di legno di Sittim, la cui lunghezza sia di cinque cubiti, e la larghezza di cinque cubiti; talchè sia quadrato; e l’altezza di tre cubiti.</span> <span class="verse"><a name="2">2</a>E fagli delle corna a’ quattro canti, le quali sieno dell’Altare stesso; e coprilo di rame.</span> <span class="verse"><a name="3">3</a>Fagli eziandio de’ calderoni per raccoglier le sue ceneri, e delle palette, e de’ bacini, e delle forcelle, e delle cazze; fa’ tutti gli stumenti d’esso di rame.</span> <span class="verse"><a name="4">4</a>Fagli ancora una grata di rame, di lavor reticolato; e fa’ disopra di quella grata quattro anelli di rame, sopra le quattro estremità di essa.</span> <span class="verse"><a name="5">5</a>E mettila disotto al procinto dell’Altare a basso; e sia quella rete fino a mezzo l’Altare.</span> <span class="verse"><a name="6">6</a>Fa’ ancora delle stanghe per l’Altare, di legno di Sittim, e coprile di rame.</span> <span class="verse"><a name="7">7</a>E mettansi quelle stanghe di esso agli anelli; e sieno le stanghe a’ due lati dell’Altare, quando si avrà da portare.</span> <span class="verse"><a name="8">8</a>Fallo di tavole, vuoto; facciasi come ti è stato mostrato in sul monte</span> <span class="verse"><a name="9">9</a>Fa’ ancora il Cortile del Tabernacolo; dal lato Australe verso il Mezzodì abbia il Cortile cento cubiti di lunghezza di cortine di fin lino ritorto; abbiane tanto da un lato;</span> <span class="verse"><a name="10">10</a>con le sue venti colonne, e i lor venti piedistalli di rame; e sieno i capitelli, e i fili delle colonne di argento.</span> <span class="verse"><a name="11">11</a>Così ancora dal lato Settentrionale per lungo, abbia la lunghezza di cento cubiti di cortine; con lor venti colonne, e i lor venti piedistalli di rame; e sieno i capitelli, e i fili delle colonne di argento.</span> <span class="verse"><a name="12">12</a>E per largo, dal lato Occidentale, abbia il Cortile cinquanta cubiti di cortine colle lor dieci colonne, e dieci piedistalli.</span> <span class="verse"><a name="13">13</a>E per largo dal lato Orientale, verso il Levante, abbia il Cortile parimente cinquanta cubiti di cortine;</span> <span class="verse"><a name="14">14</a>cioè all’un de’ canti quindici cubiti di cortine, colle lor tre colonne, e tre piedistalli;</span> <span class="verse"><a name="15">15</a>e dall’altro canto, parimente quindici cubiti di cortine, colle lor tre colonne, e tre piedistalli.</span> <span class="verse"><a name="16">16</a>E all’entrata del Cortile siavi un tappeto di venti cubiti, di violato, e di porpora, e di scarlatto, e di fin lino ritorto, di lavoro di ricamatore, colle lor quattro colonne, e quattro piedistalli.</span> <span class="verse"><a name="17">17</a>Abbiano tutte le colonne del Cortile d’intorno de’ fili di argento; e sieno i lor capitelli di argento, e i lor piedistalli di rame.</span> <span class="verse"><a name="18">18</a>Sia la lunghezza del Cortile di cento cubiti, e la larghezza, da un lato e dall’altro, di cinquanta cubiti, e l’altezza di cinque cubiti; sieno le cortine di fin lino ritorto, e i piedistalli delle colonne di rame.</span> <span class="verse"><a name="19">19</a>Sieno di rame tutti gli arredi del Tabernacolo, per qualunque suo servigio, come ancora tutti i suoi piuoli, e tutti i piuoli del Cortile</span> <span class="verse"><a name="20">20</a>Comanda ancora a’ figliuoli d’Israele che ti portino dell’olio di uliva puro, vergine, per la lumiera, per accendere del continuo le lampane.</span> <span class="verse"><a name="21">21</a>Mettanle in ordine Aaronne ed i suoi figliuoli, per ardere dalla sera fino alla mattina, davanti al Signore, nel Tabernacolo della convenenza, di fuori della cortina che ha da essere davanti alla Testimonianza. Sia questo uno statuto perpetuo, da osservarsi da’ figliuoli d’Israele per le loro età</span> </p></div</div></div></body></html>