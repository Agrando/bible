<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/exod/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/exod">Exodus</a> &gt <strong>Chapter 30</strong></div><p><span class="verse"><a name="1">1</a>FA’ ancora un Altare da fare i profumi; fallo di legno di Sittim.</span> <span class="verse"><a name="2">2</a>Sia quadro, di lunghezza d’un cubito, e di larghezza d’un cubito; e sia la sua altezza di due cubiti; sieno le sue corna tirate di esso.</span> <span class="verse"><a name="3">3</a>E coprilo d’oro puro, il suo coperchio, i suoi lati d’intorno, e le sue corna; e fagli una corona d’oro attorno attorno.</span> <span class="verse"><a name="4">4</a>Fagli ancora due anelli d’oro disotto a quella sua corona, a’ due suoi cantoni; falli da due dei suoi lati; e sieno per mettervi dentro le stanghe, per portar l’Altare con esse.</span> <span class="verse"><a name="5">5</a>E fa’ le stanghe di legno di Sittim, e coprile d’oro.</span> <span class="verse"><a name="6">6</a>E metti quell’Altare davanti alla Cortina, che sarà dirimpetto all’Arca della Testimonianza, davanti al Coperchio che sarà sopra la Testimonianza, dove io mi ritroverò teco.</span> <span class="verse"><a name="7">7</a>E faccia Aaronne profumo di aromati sopra esso; faccia quel profumo ogni mattina, quando egli avrà acconce le lampane.</span> <span class="verse"><a name="8">8</a>E faccia Aaronne quel medesimo profumo, quando avrà accese le lampane fra i due vespri. Sia questo un profumo continuo davanti al Signore, per le vostre età.</span> <span class="verse"><a name="9">9</a>Non offerite sopra esso alcun profumo strano, nè olocausto, nè offerta; e non ispandete alcuno spargimento sopra esso.</span> <span class="verse"><a name="10">10</a>E faccia Aaronne, una volta l’anno, purgamento de’ peccati sopra le corna di esso; faccia quel purgamento una volta l’anno, per le vostre età, sopra esso, col sangue del sacrificio de’ purgamenti, fatto per lo peccato. Questo Altare sia una cosa santissima al Signore</span> <span class="verse"><a name="11">11</a>IL Signore parlò ancora a Mosè, dicendo:</span> <span class="verse"><a name="12">12</a>Quando tu farai la rassegna de’ figliuoli d’Israele, di coloro d’infra essi che devono essere annoverati, dia ciascuno al Signore il riscatto dell’anima sua, quando saranno annoverati; acciocchè non venga sopra essi alcuna piaga, mentre saranno annoverati.</span> <span class="verse"><a name="13">13</a>Essi daranno questo: chiunque passa fra gli annoverati, darà un mezzo siclo, a siclo di Santuario, il quale è di venti oboli, per offerta al Signore.</span> <span class="verse"><a name="14">14</a>Chiunque passa fra gli annoverati, di età da vent’anni in su, darà quell’offerta al Signore.</span> <span class="verse"><a name="15">15</a>Il ricco non darà più, nè il povero meno di un mezzo siclo, in questa offerta al Signore, per lo riscatto delle anime vostre.</span> <span class="verse"><a name="16">16</a>E piglia que’ danari de’ riscatti dai figliuoli d’Israele, e impiegali nell’opera del Tabernacolo della convenenza, e sieno per ricordanza per li figliuoli d’Israele, nel cospetto del Signore, per fare il riscatto delle anime vostre</span> <span class="verse"><a name="17">17</a>IL Signore parlò ancora a Mosè, dicendo:</span> <span class="verse"><a name="18">18</a>Fa’, oltre a ciò, una Conca di rame, col suo piè di rame, per lavare; e ponila fra il Tabernacolo della convenenza e l’Altare; e mettivi dentro dell’acqua.</span> <span class="verse"><a name="19">19</a>E lavinsene Aaronne e i suoi figliuoli le mani ed i piedi.</span> <span class="verse"><a name="20">20</a>Quando entreranno nel Tabernacolo della convenenza, ovvero quando si accosteranno all’Altare, per fare il servigio divino per far bruciare alcuna offerta fatta col fuoco al Signore, lavinsi con acqua, acciocchè non muoiano.</span> <span class="verse"><a name="21">21</a>E lavinsi le mani ed i piedi, acciocchè non muoiano. Sia loro questo uno statuto perpetuo; ad Aaronne, dico, e a’ suoi figliuoli, per le loro età</span> <span class="verse"><a name="22">22</a>Il Signore parlò ancora a Mosè, dicendo:</span> <span class="verse"><a name="23">23</a>Prenditi degli aromati eccellenti, della mirra schietta il peso di cinquecento sicli, del cinamomo odoroso la metà, cioè dugencinquanta, e della canna odorosa parimente dugencinquanta;</span> <span class="verse"><a name="24">24</a>e della cassia cinquecento sicli, a siclo di Santurario; e un hin d’olio di uliva.</span> <span class="verse"><a name="25">25</a>E fanne l’olio per la sacra Unzione, un unguento composto per arte d’unguentaro. Questo sia l’olio della sacra Unzione.</span> <span class="verse"><a name="26">26</a>Ungi con esso il Tabernacolo della convenenza, e l’Arca della Testimonianza;</span> <span class="verse"><a name="27">27</a>e la Tavola, e tutti i suoi strumenti; ed il Candelliere, e tutti i suoi strumenti; e l’Altar de’ profumi;</span> <span class="verse"><a name="28">28</a>e l’Altar degli olocausti, e tutti i suoi strumenti; e la Conca, e il suo piè.</span> <span class="verse"><a name="29">29</a>Così consacrerai quelle cose, e saranno cose santissime; tutto quello che le toccherà sia sacro.</span> <span class="verse"><a name="30">30</a>Ungi parimente Aaronne e i suoi figliuoli, e consacrali acciocchè mi esercitino il sacerdozio.</span> <span class="verse"><a name="31">31</a>E parla a’ figliuoli d’Israele, dicendo: Quest’olio mi sarà un olio di sacra unzione, per le vostre età.</span> <span class="verse"><a name="32">32</a>Non ungasene la carne di alcun uomo, e non ne fate alcun simigliante, secondo la sua composizione; egli è cosa santa; siavi cosa santa.</span> <span class="verse"><a name="33">33</a>Chi ne comporrà del simigliante, ovvero chi ne metterà sopra alcuna persona strana, sia riciso da’ suoi popoli.</span> <span class="verse"><a name="34">34</a>Il Signore disse oltre a ciò a Mosè: Prenditi degli aromati, storace liquida, unghia odorosa, e galbano, e incenso puro; ciascuno aromato a parte a peso uguale.</span> <span class="verse"><a name="35">35</a>E fanne un profumo una composizione aromatica fatta per arte di profumiere, confettata, pura e santa.</span> <span class="verse"><a name="36">36</a>E di essa stritolane alquanto minuto minuto, e mettilo davanti alla Testimonianza, nel Tabernacolo della convenenza, dove io mi troverò teco. Siavi questo profumo una cosa santissima.</span> <span class="verse"><a name="37">37</a>E non fatevi alcun profumo di composizione simigliante a quello che tu avrai fatto. Siati esso una cosa sacra al Signore.</span> <span class="verse"><a name="38">38</a>Chi ne farà del simigliante, per odorarlo, sia riciso da’ suoi popoli</span> </p></div</div></div></body></html>