<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/exod/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/exod">Exodus</a> &gt <strong>Chapter 35</strong></div><p><span class="verse"><a name="1">1</a>MOSÈ adunque adunò tutta la raunanza de’ figliuoli d’Israele, e disse loro: Queste son le cose che il Signore ha comandate che si facciano:</span> <span class="verse"><a name="2">2</a>Lavorisi sei giorni, e al settimo giorno siavi giorno santo, il Riposo del Sabato consacrato al Signore; chiunque farà in esso opera alcuna sia fatto morire.</span> <span class="verse"><a name="3">3</a>Non accendete fuoco in alcuna delle vostre stanze nel giorno del Sabato.</span> <span class="verse"><a name="4">4</a>Poi Mosè disse a tutta la raunanza de’ figliuoli d’Israele: Questo è quello che il Signore ha comandato.</span> <span class="verse"><a name="5">5</a>Pigliate di quello che avete appo voi da fare un’offerta al Signore; chiunque sarà d’animo volenteroso, porti quell’offerta al Signore; oro, e argento, e rame,</span> <span class="verse"><a name="6">6</a>e violato, e porpora, e scarlatto, e fin lino, e pel di capra,</span> <span class="verse"><a name="7">7</a>e pelli di montone tinte in rosso, e pelli di tasso, e legno di Sittim,</span> <span class="verse"><a name="8">8</a>e olio per la lumiera, e aromati per l’olio dell’Unzione, e per lo profumo degli aromati,</span> <span class="verse"><a name="9">9</a>e pietre onichine, e pietre da legare, per l’Efod, e per lo Pettorale.</span> <span class="verse"><a name="10">10</a>E tutti gli uomini industriosi che son fra voi vengano, e facciano tutto quello che il Signore ha comandato:</span> <span class="verse"><a name="11">11</a>il Tabernacolo, la sua tenda, la sua coverta, i suoi graffi, le sue assi, le sue sbarre, le sue colonne, e i suoi piedistalli;</span> <span class="verse"><a name="12">12</a>l’Arca, e le sue stanghe; il Coperchio, e la Cortina da tender davanti;</span> <span class="verse"><a name="13">13</a>la Tavola, e le sue stanghe, e tutti i suoi strumenti; e il Pane del cospetto;</span> <span class="verse"><a name="14">14</a>e il Candelliere della lumiera, e i suoi strumenti, e le sue lampane, e l’olio per la lumiera;</span> <span class="verse"><a name="15">15</a>e l’Altar de’ profumi, e le sue stanghe; l’olio dell’Unzione, e il profumo degli aromati, e il Tappeto dell’entrata, per l’entrata del Tabernacolo;</span> <span class="verse"><a name="16">16</a>l’Altar degli olocausti, e la sua grata di rame, e le sue sbarre, e tutti i suoi strumenti; la Conca, e il suo piede;</span> <span class="verse"><a name="17">17</a>le cortine del Cortile, le sue colonne e i suoi piedistalli; e il Tappeto dell’entrata del Cortile;</span> <span class="verse"><a name="18">18</a>i piuoli del Tabernacolo, e i piuoli del Cortile, e le lor corde;</span> <span class="verse"><a name="19">19</a>i vestimenti del servigio, da fare il servigio nel Luogo santo; i vestimenti sacri del Sacerdote Aaronne, e i vestimenti de’ suoi figliuoli, per esercitare il sacerdozio</span> <span class="verse"><a name="20">20</a>Allora tutta la raunanza de’ figliuoli d’Israele si partì dal cospetto di Mosè.</span> <span class="verse"><a name="21">21</a>E tutti coloro, il cui cuore li sospinse, e il cui spirito li mosse volenterosamente, vennero, e portarono l’offerta del Signore, per l’opera del Tabernacolo della convenenza, e per ogni servigio di esso, e per li vestimenti sacri.</span> <span class="verse"><a name="22">22</a>E tutte le persone di cuor volenteroso vennero, uomini e donne; e portarono fibbie, e monili, e anella, e fermagli; ogni sorte di arredi d’oro; oltre a tutti coloro che offersero al Signore offerta d’oro.</span> <span class="verse"><a name="23">23</a>E ogni uomo, appo cui si trovò violato, o porpora, o scarlatto, o fin lino, o pel di capra, o pelli di montone tinte in rosso, e pelli di tasso, ne portò.</span> <span class="verse"><a name="24">24</a>Chiunque potè offerire offerta d’argento, e di rame, ne portò per l’offerta del Signore; parimente ciascuno, appo cui si trovò legno di Sittim, per qualunque opera del lavorio, ne portò.</span> <span class="verse"><a name="25">25</a>E tutte le donne industriose filarono con le lor mani, e portarono il filato del violato, e della porpora, e dello scarlatto, e del fin lino.</span> <span class="verse"><a name="26">26</a>Tutte le donne ancora, il cui cuore le sospinse ad adoperarsi con industria, filarono il pel di capra.</span> <span class="verse"><a name="27">27</a>E i principali del popolo portarono pietre onichine, e pietre da legare, per l’Efod, e per lo Pettorale;</span> <span class="verse"><a name="28">28</a>e aromati, e olio, per la lumiera, e per l’olio dell’Unzione, e per lo profumo degli aromati.</span> <span class="verse"><a name="29">29</a>Così tutti coloro d’infra i figliuoli d’Israele, così uomini come donne, il cui cuore li mosse volenterosamente a portar ciò che faceva bisogno per tutto il lavorio, che il Signore avea comandato per Mosè che si facesse, portarono offerte volontarie al Signore</span> <span class="verse"><a name="30">30</a>E MOSÈ disse a’ figliuoli d’Israele: Vedete, il Signore ha chiamato per nome Besaleel, figliuol di Uri, figliuol di Hur, della tribù di Giuda.</span> <span class="verse"><a name="31">31</a>E l’ha empiuto dello Spirito di Dio, in industria, in ingegno, in sapere, e in ogni artificio;</span> <span class="verse"><a name="32">32</a>eziandio per far disegni da lavorare in oro, e in argento, e in rame,</span> <span class="verse"><a name="33">33</a>e in arte di pietre da legare, e in arte di lavorar di legno, per far qualunque lavorio ingegnoso.</span> <span class="verse"><a name="34">34</a>E anche ha messo nell’animo suo il sapere ammaestrare altrui; e con lui Oholiab, figliuol di Ahisamac, della tribù di Dan.</span> <span class="verse"><a name="35">35</a>Egli li ha empiuti d’industria, da far qualunque lavorio di fabbro, e di disegnatore, e di ricamatore in violato, in porpora, in iscarlatto, e in fin lino; e di tessitore; e di artefice in qualunque lavorio e disegno</span> </p></div</div></div></body></html>