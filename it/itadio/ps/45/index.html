<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 45</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/ps/45"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/ps">Psalms</a> &gt <strong>Chapter 45</strong></div><p><span class="verse"><a name="1">1</a>Maschil, cantico d’amori, dato al capo de’ Musici, de’ figliuoli di Core, sopra Sosannim IL mio cuore sgorga un buon ragionamento; Io recito al Re le mie opere; La mia lingua sarà come la penna di un veloce scrittore.</span> <span class="verse"><a name="2">2</a>Tu sei più bello che alcuno de’ figliuoli degli uomini; Grazia è sparsa sulle tue labbra; Perciò Iddio ti ha benedetto in eterno.</span> <span class="verse"><a name="3">3</a>O prode, cingiti la tua spada al fianco, Che è la tua gloria, e la tua magnificenza;</span> <span class="verse"><a name="4">4</a>E prospera nella tua gloria, Cavalca in su la parola di verità, e di mansuetudine, e di giustizia; E la tua destra ti farà vedere opere tremende.</span> <span class="verse"><a name="5">5</a>Le tue saette sono acute; I popoli caderanno sotto a te; Esse entreranno nel cuor de’ nemici del Re</span> <span class="verse"><a name="6">6</a>O Dio, il tuo trono è in sempiterno; Lo scettro del tuo regno è uno scettro di dirittura.</span> <span class="verse"><a name="7">7</a>Tu hai amata la giustizia, ed hai odiata l’empietà; Perciò Iddio, l’Iddio tuo, ti ha unto. D’olio di letizia sopra i tuoi consorti.</span> <span class="verse"><a name="8">8</a>Tutti i tuoi vestimenti son mirra, aloe, e cassia, Che spandono il loro odore da’ palazzi d’avorio, Dal luogo ove ti è dato diletto.</span> <span class="verse"><a name="9">9</a>Figliuole di re sono fra i tuoi onori; La Sposa è alla tua man destra, adorna d’oro di Ofir</span> <span class="verse"><a name="10">10</a>Ascolta, fanciulla, e riguarda, e porgi l’orecchio; E dimentica il tuo popolo, e la casa di tuo padre;</span> <span class="verse"><a name="11">11</a>E il Re porrà amore alla tua bellezza; Adoralo adunque, perciocchè egli è il tuo Signore.</span> <span class="verse"><a name="12">12</a>E la figliuola di Tiro, E i ricchi fra i popoli ti supplicheranno con presenti.</span> <span class="verse"><a name="13">13</a>La figliuola del Re è tutta gloriosa dentro; La sua vesta è tutta trapunta d’oro.</span> <span class="verse"><a name="14">14</a>Ella sarà condotta al Re in vesti ricamate, Avendo dietro a sè le vergini sue compagne, Che ti saranno eziandio addotte, o Re.</span> <span class="verse"><a name="15">15</a>Ti saranno condotte con letizia, e con gioia; Ed entreranno nel palazzo del Re.</span> <span class="verse"><a name="16">16</a>I tuoi figliuoli saranno in luogo de’ tuoi padri; Tu li costituirai principi per tutta la terra.</span> <span class="verse"><a name="17">17</a>Io pubblicherò la memoria del tuo Nome, per ogni età; Perciò, ti celebreranno i popoli in sempiterno</span> </p></div</div></div></body></html>