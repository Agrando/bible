<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 96</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/ps/96"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/ps">Psalms</a> &gt <strong>Chapter 96</strong></div><p><span class="verse"><a name="1">1</a>CANTATE al Signore un nuovo cantico; Cantate, o abitanti di tutta la terra, al Signore.</span> <span class="verse"><a name="2">2</a>Cantate al Signore, benedite il suo Nome; Predicate di giorno in giorno la sua salute.</span> <span class="verse"><a name="3">3</a>Raccontate fra le genti la sua gloria, E le sue maraviglie fra tutti i popoli.</span> <span class="verse"><a name="4">4</a>Perciocchè il Signore è grande, e degno di sovrana lode; Egli è tremendo sopra tutti gl’iddii.</span> <span class="verse"><a name="5">5</a>Perciocchè tutti gl’iddii de’ popoli sono idoli; Ma il Signore ha fatti i cieli.</span> <span class="verse"><a name="6">6</a>Maestà e magnificenza sono davanti a lui; Forza e gloria sono nel suo santuario.</span> <span class="verse"><a name="7">7</a>Date al Signore, o generazioni de’ popoli, Date al Signore gloria e forza.</span> <span class="verse"><a name="8">8</a>Date al Signore la gloria dovuta al suo Nome; Portategli offerte, e venite ne’ suoi cortili.</span> <span class="verse"><a name="9">9</a>Adorate il Signore nel magnifico santuario; Tremate, o abitanti di tutta la terra, per la sua presenza</span> <span class="verse"><a name="10">10</a>Dite fra le genti: Il Signore regna; Il mondo sarà pure stabilito, e non sarà più smosso; Egli giudicherà i popoli in dirittura.</span> <span class="verse"><a name="11">11</a>Rallegrinsi i cieli, e gioisca la terra; Risuoni il mare, e quello ch’è in esso.</span> <span class="verse"><a name="12">12</a>Festeggi la campagna, e tutto quello ch’è in essa. Allora tutti gli alberi delle selve daranno voci d’allegrezza,</span> <span class="verse"><a name="13">13</a>Nel cospetto del Signore; perciocchè egli viene, Egli viene per giudicar la terra; Egli giudicherà il mondo in giustizia, Ed i popoli nella sua verità</span> </p></div</div></div></body></html>