<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 102</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/ps/102"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/ps">Psalms</a> &gt <strong>Chapter 102</strong></div><p><span class="verse"><a name="1">1</a>Orazione dell’afflitto, essendo angosciato, e spandendo il suo lamento davanti a Dio. SIGNORE, ascolta la mia orazione, E venga il mio grido infino a te.</span> <span class="verse"><a name="2">2</a>Non nasconder la tua faccia da me; Nel giorno che io sono in distretta, inchina a me il tuo orecchio; Nel giorno che io grido, affrettati a rispondermi.</span> <span class="verse"><a name="3">3</a>Perciocchè i miei giorni son venuti meno come fumo, E le mie ossa sono arse come un tizzone.</span> <span class="verse"><a name="4">4</a>Il mio cuore è stato percosso come erba, Ed è seccato; Perciocchè io ho dimenticato di mangiare il mio pane.</span> <span class="verse"><a name="5">5</a>Le mie ossa sono attaccate alla mia carne, Per la voce de’ miei gemiti.</span> <span class="verse"><a name="6">6</a>Io son divenuto simile al pellicano del deserto; E son come il gufo delle solitudini.</span> <span class="verse"><a name="7">7</a>Io vegghio, e sono Come il passero solitario sopra il tetto. I miei nemici mi fanno vituperio tuttodì;</span> <span class="verse"><a name="8">8</a>Quelli che sono infuriati contro a me fanno delle esecrazioni di me.</span> <span class="verse"><a name="9">9</a>Perciocchè io ho mangiata la cenere come pane, Ed ho temperata la mia bevanda con lagrime.</span> <span class="verse"><a name="10">10</a>Per la tua indegnazione, e per lo tuo cruccio; Perciocchè, avendomi levato ad alto, tu mi hai gettato a basso.</span> <span class="verse"><a name="11">11</a>I miei giorni son come l’ombra che dichina; Ed io son secco come erba</span> <span class="verse"><a name="12">12</a>Ma tu, Signore, dimori in eterno E la tua memoria è per ogni età.</span> <span class="verse"><a name="13">13</a>Tu ti leverai, tu avrai compassione di Sion; Perciocchè egli è tempo di averne pietà; Perciocchè il termine è giunto.</span> <span class="verse"><a name="14">14</a>Imperocchè i tuoi servitori hanno affezione alle pietre di essa, Ed hanno pietà della sua polvere.</span> <span class="verse"><a name="15">15</a>E le genti temeranno il Nome del Signore, E tutti i re della terra la tua gloria,</span> <span class="verse"><a name="16">16</a>Quando il Signore avrà riedificata Sion, Quando egli sarà apparito nella sua gloria,</span> <span class="verse"><a name="17">17</a>Ed avrà volto lo sguardo all’orazione de’ desolati, E non avrà sprezzata la lor preghiera.</span> <span class="verse"><a name="18">18</a>Ciò sarà scritto all’età a venire; E il popolo che sarà creato loderà il Signore.</span> <span class="verse"><a name="19">19</a>Perciocchè egli avrà riguardato dall’alto luogo della sua santità; Perciocchè il Signore avrà mirato dal cielo verso la terra;</span> <span class="verse"><a name="20">20</a>Per udire i gemiti de’ prigioni; Per isciogliere quelli ch’erano condannati a morte;</span> <span class="verse"><a name="21">21</a>Acciocchè si narri in Sion il Nome del Signore, E la sua lode in Gerusalemme.</span> <span class="verse"><a name="22">22</a>Quando i popoli e i regni saranno raunati insieme, Per servire al Signore</span> <span class="verse"><a name="23">23</a>Egli ha tra via abbattute le mie forze; Egli ha scorciati i miei giorni.</span> <span class="verse"><a name="24">24</a>Io dirò: O Dio mio, non farmi trapassare al mezzo de’ miei dì; I tuoi anni durano per ogni età.</span> <span class="verse"><a name="25">25</a>Tu fondasti già la terra; E i cieli son l’opera delle tue mani;</span> <span class="verse"><a name="26">26</a>Queste cose periranno, ma tu dimorerai; Ed esse invecchieranno tutte, come un vestimento; Tu le muterai come una vesta, e trapasseranno.</span> <span class="verse"><a name="27">27</a>Ma tu sei sempre lo stesso, E gli anni tuoi non finiranno giammai.</span> <span class="verse"><a name="28">28</a>I figliuoli de’ tuoi servitori abiteranno, E la progenie loro sarà stabilita nel tuo cospetto</span> </p></div</div></div></body></html>