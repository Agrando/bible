<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/ps/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/ps">Psalms</a> &gt <strong>Chapter 38</strong></div><p><span class="verse"><a name="1">1</a>Salmo di Davide, da rammemorare SIGNORE, non correggermi nella tua indegnazione; E non castigarmi nel tuo cruccio.</span> <span class="verse"><a name="2">2</a>Perciocchè le tue saette son discese in me, E la tua mano mi si è calata addosso.</span> <span class="verse"><a name="3">3</a>Egli non vi è nulla di sano nella mia carne, per cagione della tua ira; Le mie ossa non hanno requie alcuna, per cagion del mio peccato.</span> <span class="verse"><a name="4">4</a>Perciocchè le mie iniquità trapassano il mio capo; Sono a guisa di grave peso, son pesanti più che io non posso portare.</span> <span class="verse"><a name="5">5</a>Le mie posteme putono, e colano, Per la mia follia.</span> <span class="verse"><a name="6">6</a>Io son tutto travolto e piegato; Io vo attorno tuttodì vestito a bruno;</span> <span class="verse"><a name="7">7</a>Perciocchè i miei fianchi son pieni d’infiammagione; E non vi è nulla di sano nella mia carne.</span> <span class="verse"><a name="8">8</a>Io son tutto fiacco e trito; Io ruggisco per il fremito del mio cuore.</span> <span class="verse"><a name="9">9</a>Signore, ogni mio desiderio è nel tuo cospetto; Ed i miei sospiri non ti sono occulti.</span> <span class="verse"><a name="10">10</a>Il mio cuore è agitato, la mia forza mi lascia; La luce stessa de’ miei occhi non è più appo me.</span> <span class="verse"><a name="11">11</a>I miei amici ed i miei compagni se ne stanno di rincontro alla mia piaga; Ed i miei prossimi si fermano da lungi</span> <span class="verse"><a name="12">12</a>E questi che cercano l’anima mia mi tendono delle reti; E quelli che procacciano il mio male parlano di malizie, E ragionano di frodi tuttodì.</span> <span class="verse"><a name="13">13</a>Ma io, come se fossi sordo, non ascolto; E son come un mutolo che non apre la bocca.</span> <span class="verse"><a name="14">14</a>E son come un uomo che non ode; E come uno che non ha replica alcuna in bocca.</span> <span class="verse"><a name="15">15</a>Perciocchè, o Signore, io ti aspetto, Tu risponderai, o Signore Iddio mio.</span> <span class="verse"><a name="16">16</a>Perciocchè io ho detto: Fa’ che non si rallegrino di me; Quando il mio piè vacilla, essi s’innalzano contro a me.</span> <span class="verse"><a name="17">17</a>Mentre son tutto presto a cadere, E la mia doglia è davanti a me del continuo;</span> <span class="verse"><a name="18">18</a>Mentre io dichiaro la mia iniquità, E sono angosciato per lo mio peccato;</span> <span class="verse"><a name="19">19</a>I miei nemici vivono, e si fortificano; E quelli che mi odiano a torto s’ingrandiscono.</span> <span class="verse"><a name="20">20</a>Quelli, dico, che mi rendono mal per bene; Che mi sono avversari, in iscambio di ciò che ho loro procacciato del bene.</span> <span class="verse"><a name="21">21</a>Signore, non abbandonarmi; Dio mio, non allontanarti da me.</span> <span class="verse"><a name="22">22</a>Affrettati al mio aiuto, O Signore, mia salute</span> </p></div</div></div></body></html>