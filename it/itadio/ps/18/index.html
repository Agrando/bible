<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/ps/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/ps">Psalms</a> &gt <strong>Chapter 18</strong></div><p><span class="verse"><a name="1">1</a>Salmo di Davide, servitor del Signore, il qual pronunzio’ le parole di questo cantico al Signore, nel giorno che il Signore l’ebbe riscosso dalla mano di tutti I suoi nemici, e dalla mano di Saulle; dato al capo de’ Musici. Egli adunque disse: O SIGNORE, mia forza, io ti amerò affettuosamente.</span> <span class="verse"><a name="2">2</a>Il Signore è la mia rocca, e la mia fortezza, e il mio liberatore, Il mio Dio, la mia rupe; io spererò in lui; Il mio scudo, e il corno della mia salute, il mio alto ricetto.</span> <span class="verse"><a name="3">3</a>Io invocai il Signore, a cui si deve ogni lode; E fui salvato da’ miei nemici.</span> <span class="verse"><a name="4">4</a>Doglie di morte mi avevano circondato, E torrenti di scellerati mi avevano spaventato.</span> <span class="verse"><a name="5">5</a>Legami di sepolcro mi avevano intorniato, Lacci di morte mi avevano incontrato.</span> <span class="verse"><a name="6">6</a>Nella mia distretta io invocai il Signore, E gridai all’Iddio mio; Ed egli udì la mia voce dal suo Tempio, E il mio grido pervenne davanti a lui a’ suoi orecchi.</span> <span class="verse"><a name="7">7</a>Allora la terra fu scossa, e tremò; E i fondamenti de’ monti furono smossi E scrollati; perciocchè egli era acceso nell’ira.</span> <span class="verse"><a name="8">8</a>Un fumo gli saliva per le nari, Ed un fuoco consumante per la bocca; Da lui procedevano brace accese.</span> <span class="verse"><a name="9">9</a>Ed egli abbassò i cieli, e discese; E vi era una caligine sotto a’ suoi piedi.</span> <span class="verse"><a name="10">10</a>E cavalcava sopra Cherubini, e volava; Ed era portato a volo sopra l’ale del vento.</span> <span class="verse"><a name="11">11</a>Egli aveva poste delle tenebre per suo nascondimento; Egli avea d’intorno a sè il suo padiglione, Oscurità d’acque, nubi dell’aria.</span> <span class="verse"><a name="12">12</a>Le sue nubi si dileguarono per lo splendore che scoppiava davanti a lui, Con gragnuola e brace accese.</span> <span class="verse"><a name="13">13</a>E il Signore tuonò nel cielo, E l’Altissimo diede fuori la sua voce, Con gragnuola e brace accese.</span> <span class="verse"><a name="14">14</a>Ed avventò le sue saette, e disperse coloro; Egli lanciò folgori, e li mise in rotta.</span> <span class="verse"><a name="15">15</a>E per lo tuo sgridare, o Signore, E per lo soffiar del vento delle tue nari, I canali delle acque apparvero, E i fondamenti del mondo furono scoperti.</span> <span class="verse"><a name="16">16</a>Egli da alto distese la mano e mi prese, E mi trasse, fuori di grandi acque.</span> <span class="verse"><a name="17">17</a>Egli mi riscosse dal mio potente nemico, E da quelli che mi odiavano; perciocchè erano più forti di me.</span> <span class="verse"><a name="18">18</a>Essi erano venuti incontro a me nel giorno della mia calamità; Ma il Signore fu il mio sostegno;</span> <span class="verse"><a name="19">19</a>E mi trasse fuori al largo; Egli mi liberò, perciocchè egli mi gradisce</span> <span class="verse"><a name="20">20</a>Il Signore mi ha fatta retribuzione secondo la mia giustizia; Egli mi ha renduto secondo la purità delle mie mani;</span> <span class="verse"><a name="21">21</a>Perciocchè io ho osservate le vie del Signore, E non mi sono empiamente rivolto dall’Iddio mio;</span> <span class="verse"><a name="22">22</a>Perciocchè io ho tenute davanti a me tutte le sue leggi, E non ho rimossi d’innanzi a me i suoi statuti.</span> <span class="verse"><a name="23">23</a>E sono stato intiero inverso lui, E mi son guardato dalla mia iniquità.</span> <span class="verse"><a name="24">24</a>E il Signore mi ha renduto secondo la mia giustizia, Secondo la purità delle mie mani nel suo cospetto.</span> <span class="verse"><a name="25">25</a>Tu ti mostri pietoso inverso l’uomo pio, Intiero inverso l’uomo intiero.</span> <span class="verse"><a name="26">26</a>Tu ti mostri puro col puro, E procedi ritrosamente col perverso;</span> <span class="verse"><a name="27">27</a>Perciocchè tu sei quel che salvi la gente afflitta, Ed abbassi gli occhi altieri;</span> <span class="verse"><a name="28">28</a>Perciocchè tu sei quel che fai risplendere la mia lampana; Il Signore Iddio mio allumina le mie tenebre;</span> <span class="verse"><a name="29">29</a>Perciocchè per la tua virtù io rompo tutta una schiera; E per la virtù dell’Iddio mio salgo sopra il muro.</span> <span class="verse"><a name="30">30</a>La via di Dio è intiera; La parola del Signore è purgata col fuoco; Egli è lo scudo di tutti coloro che sperano in lui.</span> <span class="verse"><a name="31">31</a>Perciocchè chi è Dio, fuor che il Signore? E chi è Rocca, fuor che l’Iddio nostro?</span> <span class="verse"><a name="32">32</a>Iddio è quel che mi cinge di prodezza, E che ha appianata la mia via.</span> <span class="verse"><a name="33">33</a>Egli rende i miei piedi simili a quelli delle cerve, E mi fa star ritto in su i miei alti luoghi.</span> <span class="verse"><a name="34">34</a>Egli ammaestra le mie mani alla battaglia; E colle mie braccia un arco di rame è rotto.</span> <span class="verse"><a name="35">35</a>Tu mi hai ancora dato lo scudo della tua salvezza; E la tua destra mi ha sostenuto, E la tua benignità mi ha accresciuto.</span> <span class="verse"><a name="36">36</a>Tu hai allargati i miei passi sotto di me; E le mie calcagna non son vacillate.</span> <span class="verse"><a name="37">37</a>Io ho perseguitati i miei nemici, e li ho aggiunti; E non me ne son tornato indietro, finchè non li abbia distrutti.</span> <span class="verse"><a name="38">38</a>Io li ho rotti, e non son potuti risorgere; Mi son caduti sotto i piedi.</span> <span class="verse"><a name="39">39</a>E tu mi hai cinto di prodezza per la guerra; Ed hai abbattuti sotto di me quelli che si levavano contro a me.</span> <span class="verse"><a name="40">40</a>Ed hai fatto voltar le spalle a’ miei nemici davanti a me; Ed io ho distrutti quelli che mi odiavano.</span> <span class="verse"><a name="41">41</a>Essi gridarono, ma non vi fu chi li salvasse; Gridarono al Signore, ma egli non rispose loro.</span> <span class="verse"><a name="42">42</a>Ed io li ho tritati, come polvere esposta al vento; Io li ho spazzati via, come il fango delle strade.</span> <span class="verse"><a name="43">43</a>Tu mi hai scampato dalle brighe del popolo; Tu mi hai costituito capo di nazioni; Il popolo che io non conosceva mi è stato sottoposto.</span> <span class="verse"><a name="44">44</a>Al solo udir degli orecchi si son ridotti sotto la mia ubbidienza; Gli stranieri si sono infinti inverso me.</span> <span class="verse"><a name="45">45</a>Gli stranieri son divenuti fiacchi, Ed hanno tremato di paura, fin dentro a’ lor ripari.</span> <span class="verse"><a name="46">46</a>Viva il Signore, e benedetta sia la mia Rocca; E sia esaltato l’Iddio della mia salute;</span> <span class="verse"><a name="47">47</a>Iddio che mi dà il modo di far le mie vendette, E che mi sottomette i popoli.</span> <span class="verse"><a name="48">48</a>Che mi scampa da’ miei nemici, Ed anche mi solleva d’infra quelli che mi assaltano, E mi riscuote dall’uomo violento.</span> <span class="verse"><a name="49">49</a>Perciò, o Signore, io ti celebrerò fra le genti, E salmeggerò al tuo Nome;</span> <span class="verse"><a name="50">50</a>Il quale rende magnifiche le vittorie del suo re, Ed usa benignità inverso Davide suo unto, E inverso la sua progenie in perpetuo</span> </p></div</div></div></body></html>