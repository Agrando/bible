<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 65</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/ps/65"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/ps">Psalms</a> &gt <strong>Chapter 65</strong></div><p><span class="verse"><a name="1">1</a>Salmo di cantico di Davide, dato al capo de’ Musici O DIO, lode ti aspetta in Sion; E quivi ti saran pagati i voti.</span> <span class="verse"><a name="2">2</a>O tu ch’esaudisci i preghi, Ogni carne verrà a te.</span> <span class="verse"><a name="3">3</a>Cose inique mi avevano sopraffatto; Ma tu purghi le nostre trasgressioni.</span> <span class="verse"><a name="4">4</a>Beato colui che tu avrai eletto, ed avrai fatto accostare a te. Acciocchè abiti ne’ tuoi cortili! Noi saremo saziati de’ beni della tua Casa, Delle cose sante del tuo Tempio.</span> <span class="verse"><a name="5">5</a>O Dio della nostra salute, Confidanza di tutte le estremità le più lontane della terra e del mare, Rispondici, per la tua giustizia, in maniere tremende</span> <span class="verse"><a name="6">6</a>Esso, colla sua potenza, ferma i monti; Egli è cinto di forza.</span> <span class="verse"><a name="7">7</a>Egli acqueta il romor de’ mari, lo strepito delle sue onde, E il tumulto de’ popoli.</span> <span class="verse"><a name="8">8</a>Onde quelli che abitano nella estremità della terra temono de’ tuoi miracoli: Tu fai giubilare i luoghi, onde esce la mattina e la sera.</span> <span class="verse"><a name="9">9</a>Tu visiti la terra, e l’abbeveri; Tu l’arricchisci grandemente; I ruscelli di Dio son pieni d’acqua; Tu apparecchi agli uomini il lor frumento, dopo che tu l’hai così preparata.</span> <span class="verse"><a name="10">10</a>Tu adacqui le sue porche; tu pareggi i suoi solchi; Tu la stempri colle stille della tua pioggia; tu benedici i suoi germogli;</span> <span class="verse"><a name="11">11</a>Tu coroni de’ tuoi beni l’annata; E le tue orbite stillano grasso.</span> <span class="verse"><a name="12">12</a>Le mandrie del deserto stillano; E i colli son cinti di gioia.</span> <span class="verse"><a name="13">13</a>Le pianure son rivestite di gregge, E le valli coperte di biade; Dànno voci di allegrezza, ed anche cantano</span> </p></div</div></div></body></html>