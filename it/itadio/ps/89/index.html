<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 89</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/ps/89"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/ps">Psalms</a> &gt <strong>Chapter 89</strong></div><p><span class="verse"><a name="1">1</a>Maschil di Etan Ezarahita IO canterò in perpetuo le benignità del Signore; Io renderò colla mia bocca nota la tua verità per ogni età.</span> <span class="verse"><a name="2">2</a>Perciocchè io ho detto: La tua benignità sarà stabile in eterno; Tu hai fermata la tua verità ne’ cieli.</span> <span class="verse"><a name="3">3</a>Io ho fatto, dice il Signore, patto col mio eletto; Io ho giurato a Davide, mio servitore, dicendo:</span> <span class="verse"><a name="4">4</a>Io fonderò la tua progenie in eterno, Ed edificherò il tuo trono per ogni età. Sela</span> <span class="verse"><a name="5">5</a>I cieli parimente celebreranno le tue maraviglie, o Signore; La tua verità eziandio sarà celebrata nella raunanza de’ santi.</span> <span class="verse"><a name="6">6</a>Perciocchè, chi è nel cielo che pareggi il Signore; E che possa essere assomigliato al Signore, fra i figliuoli de’ possenti?</span> <span class="verse"><a name="7">7</a>Iddio è grandemente spaventevole nel consiglio de’ santi, E tremendo sopra tutti quelli che sono d’intorno a lui.</span> <span class="verse"><a name="8">8</a>O Signore Iddio degli eserciti, chi è potente Signore come sei tu? Tu hai, oltre a ciò, intorno a te la tua verità.</span> <span class="verse"><a name="9">9</a>Tu signoreggi sopra l’alterezza del mare; Quando le sue onde s’innalzano, tu l’acqueti.</span> <span class="verse"><a name="10">10</a>Tu hai fiaccato Rahab, a guisa d’uomo ferito a morte; Tu hai, col tuo possente braccio, dispersi i tuoi nemici.</span> <span class="verse"><a name="11">11</a>I cieli son tuoi, tua eziandio è la terra; Tu hai fondato il mondo, e tutto ciò ch’è in esso.</span> <span class="verse"><a name="12">12</a>Tu hai creato il Settentrione ed il Mezzodì; Tabor ed Hermon trionfano nel tuo Nome.</span> <span class="verse"><a name="13">13</a>Tu hai un braccio forte; La tua mano è potente, la tua destra è esaltata.</span> <span class="verse"><a name="14">14</a>Giustizia e giudicio son la ferma base del tuo trono; Benignità e verità vanno davanti alla tua faccia</span> <span class="verse"><a name="15">15</a>Beato il popolo che sa che cosa è il giubilare; O Signore, essi cammineranno alla chiarezza della tua faccia;</span> <span class="verse"><a name="16">16</a>Festeggeranno tuttodì nel tuo nome, E si esalteranno nella tua giustizia.</span> <span class="verse"><a name="17">17</a>Perchè tu sei la gloria della lor forza; E il nostro corno è alzato per lo tuo favore.</span> <span class="verse"><a name="18">18</a>Perciocchè lo scudo nostro è del Signore; E il Re nostro è del Santo d’Israele</span> <span class="verse"><a name="19">19</a>Tu parlasti già in visione intorno al tuo Santo, E dicesti: Io ho posto l’aiuto intorno al possente; Io ho innalzato l’eletto d’infra il popolo.</span> <span class="verse"><a name="20">20</a>Io ho trovato Davide, mio servitore; E l’ho unto coll’olio mio santo;</span> <span class="verse"><a name="21">21</a>Col quale la mia mano sarà ferma; Il mio braccio eziandio lo fortificherà.</span> <span class="verse"><a name="22">22</a>Il nemico non l’oppresserà; Ed il perverso non l’affliggerà.</span> <span class="verse"><a name="23">23</a>Anzi io fiaccherò i suoi nemici, cacciandoli d’innanzi a lui; E sconfiggerò quelli che l’odieranno.</span> <span class="verse"><a name="24">24</a>E la mia verità, e la mia benignità, saranno con lui; Ed il suo corno sarà alzato nel mio nome;</span> <span class="verse"><a name="25">25</a>E metterò la sua mano sopra il mare, E la sua destra sopra i fiumi.</span> <span class="verse"><a name="26">26</a>Egli m’invocherà, dicendo: Tu sei mio Padre, Il mio Dio, e la Rocca della mia salute.</span> <span class="verse"><a name="27">27</a>Io altresì lo costituirò il primogenito, Il più eccelso dei re della terra.</span> <span class="verse"><a name="28">28</a>Io gli osserverò la mia benignità in perpetuo, Ed il mio patto sarà leale inverso lui.</span> <span class="verse"><a name="29">29</a>E renderò la sua progenie eterna, Ed il suo trono simile a’ giorni del cielo.</span> <span class="verse"><a name="30">30</a>Se i suoi figliuoli abbandonano la mia Legge, E non camminano ne’ miei ordinamenti;</span> <span class="verse"><a name="31">31</a>Se violano i miei statuti, E non osservano i miei comandamenti;</span> <span class="verse"><a name="32">32</a>Io visiterò il lor misfatto con verga, E la loro iniquità con battiture;</span> <span class="verse"><a name="33">33</a>Ma non annullerò la mia benignità inverso lui, E non mentirò contro alla mia verità.</span> <span class="verse"><a name="34">34</a>Io non violerò il mio patto, E non muterò quello che è uscito dalle mie labbra.</span> <span class="verse"><a name="35">35</a>Io ho giurato una volta per la mia santità: Se io mento a Davide;</span> <span class="verse"><a name="36">36</a>Che la sua progenie sarà in eterno, E che il suo trono sarà come il sole nel mio cospetto;</span> <span class="verse"><a name="37">37</a>Che sarà stabile in perpetuo, come la luna; E di ciò vi è il testimonio fedele nel cielo. Sela</span> <span class="verse"><a name="38">38</a>E pur tu l’hai cacciato lungi da te, e l’hai disdegnato; Tu ti sei gravemente adirato contro al tuo unto.</span> <span class="verse"><a name="39">39</a>Tu hai annullato il patto fatto col tuo servitore; Tu hai contaminata la sua benda reale, gettandola per terra.</span> <span class="verse"><a name="40">40</a>Tu hai rotte tutte le sue chiusure; Tu hai messe in ruina le sue fortezze.</span> <span class="verse"><a name="41">41</a>Tutti i passanti l’hanno predato; Egli è stato in vituperio a’ suoi vicini.</span> <span class="verse"><a name="42">42</a>Tu hai alzata la destra de’ suoi avversari; Tu hai rallegrati tutti i suoi nemici.</span> <span class="verse"><a name="43">43</a>Tu hai eziandio rintuzzato il taglio della sua spada, E non l’hai fatto star fermo in piè nella battaglia.</span> <span class="verse"><a name="44">44</a>Tu l’hai spogliato del suo splendore, Ed hai traboccato in terra il suo trono.</span> <span class="verse"><a name="45">45</a>Tu hai scorciati i giorni della sua giovanezza; Tu l’hai coperto di vergogna. Sela.</span> <span class="verse"><a name="46">46</a>Infino a quando, o Signore, ti nasconderai tu? Ed arderà l’ira tua come un fuoco, in perpetuo?</span> <span class="verse"><a name="47">47</a>Ricordati quanto poco tempo io ho da vivere nel mondo; Perchè avresti tu creati in vano tutti i figliuoli degli uomini?</span> <span class="verse"><a name="48">48</a>Chi è l’uomo che viva, senza veder mai la morte? Che scampi la sua vita di man del sepolcro? Sela.</span> <span class="verse"><a name="49">49</a>Ove sono, o Signore, le tue benignità antiche, Le quali tu giurasti a Davide per la tua verità?</span> <span class="verse"><a name="50">50</a>Ricordati, o Signore, del vituperio fatto a’ tuoi servitori, Di quello che io porto in seno; Del vituperio fattoci da tutti i grandi popoli.</span> <span class="verse"><a name="51">51</a>Conciossiachè i tuoi nemici abbiano vituperate, o Signore, Abbiano vituperate le vestigia del tuo unto.</span> <span class="verse"><a name="52">52</a>Benedetto sia il Signore in eterno. Amen, Amen</span> </p></div</div></div></body></html>