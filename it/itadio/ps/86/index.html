<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 86</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/ps/86"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/ps">Psalms</a> &gt <strong>Chapter 86</strong></div><p><span class="verse"><a name="1">1</a>Orazione di Davide O SIGNORE, inchina l’orecchio tuo, e rispondimi; Perciocchè io sono afflitto e misero.</span> <span class="verse"><a name="2">2</a>Guarda l’anima mia; perciocchè io mi studio a pietà; O tu, Dio mio, salva il tuo servitore che si confida in te.</span> <span class="verse"><a name="3">3</a>O Signore, abbi pietà di me; Perciocchè io grido a te tuttodì.</span> <span class="verse"><a name="4">4</a>Rallegra l’anima del tuo servitore; Perciocchè io levo l’anima mia a te, o Signore.</span> <span class="verse"><a name="5">5</a>Perciocchè tu, Signore, sei buono e perdonatore; E di gran benignità inverso tutti quelli che t’invocano.</span> <span class="verse"><a name="6">6</a>O Signore, porgi gli orecchi alla mia orazione; E attendi al grido delle mie supplicazioni.</span> <span class="verse"><a name="7">7</a>Io t’invoco nel giorno della mia distretta; Perciocchè tu mi risponderai</span> <span class="verse"><a name="8">8</a>Non vi è niuno pari a te fra gl’iddii, o Signore; E non vi sono alcune opere pari alle tue.</span> <span class="verse"><a name="9">9</a>Tutte le genti le quali tu hai fatte, verranno, E adoreranno nel tuo cospetto, o Signore; E glorificheranno il tuo Nome.</span> <span class="verse"><a name="10">10</a>Perciocchè tu sei grande, e facitore di maraviglie; Tu solo sei Dio.</span> <span class="verse"><a name="11">11</a>O Signore, insegnami la tua via, E fa’ che io cammini nella tua verità; Unisci il mio cuore al timor del tuo nome.</span> <span class="verse"><a name="12">12</a>Io ti celebrerò, o Signore Iddio mio, con tutto il mio cuore; E glorificherò il tuo Nome in perpetuo.</span> <span class="verse"><a name="13">13</a>Perciocchè la tua benignità è grande sopra me; E tu hai riscossa l’anima mia dal fondo del sepolcro.</span> <span class="verse"><a name="14">14</a>O Dio, uomini superbi si son levati contro a me; Ed una raunanza di violenti, I quali non ti pongono davanti agli occhi loro, Cercano l’anima mia.</span> <span class="verse"><a name="15">15</a>Ma tu, Signore, sei l’Iddio misericordioso e pietoso, Lento all’ira, e di gran benignità e verità.</span> <span class="verse"><a name="16">16</a>Volgi la tua faccia verso me, ed abbi pietà di me; Da’ la tua forza al tuo servitore, E salva il figliuolo della tua servente.</span> <span class="verse"><a name="17">17</a>Opera inverso me qualche miracolo in bene, Sì che quelli che mi odiano lo veggano, e sieno confusi; Perciocchè tu, Signore, mi avrai aiutato, e mi avrai consolato</span> </p></div</div></div></body></html>