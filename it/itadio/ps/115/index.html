<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 115</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/ps/115"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/ps">Psalms</a> &gt <strong>Chapter 115</strong></div><p><span class="verse"><a name="1">1</a>NON a noi, Signore, non a noi, Anzi al tuo Nome, da’ gloria, Per la tua benignità, e verità.</span> <span class="verse"><a name="2">2</a>Perchè direbbero le genti: Dove è ora l’Iddio loro?</span> <span class="verse"><a name="3">3</a>Or l’Iddio nostro è pur ne’ cieli E fa tutto ciò che gli piace.</span> <span class="verse"><a name="4">4</a>Gl’idoli di quelle sono oro ed argento; Opera di mani d’uomini;</span> <span class="verse"><a name="5">5</a>Hanno bocca, e non parlano; Hanno occhi, e non veggono;</span> <span class="verse"><a name="6">6</a>Hanno orecchie, e non odono; Hanno naso, e non odorano;</span> <span class="verse"><a name="7">7</a>Hanno mani, e non toccano; Hanno piedi, e non camminano; E non rendono alcun suono dalla lor gola.</span> <span class="verse"><a name="8">8</a>Simili ad essi sieno quelli che li fanno; Chiunque si confida in essi</span> <span class="verse"><a name="9">9</a>O Israele, confidati nel Signore; Egli è l’aiuto, e lo scudo di quelli che si confidano in lui.</span> <span class="verse"><a name="10">10</a>O casa d’Aaronne, confidatevi, nel Signore; Egli è l’aiuto, e lo scudo di quelli che si confidano in lui.</span> <span class="verse"><a name="11">11</a>O voi che temete il Signore, confidatevi in lui; Egli è l’aiuto, e lo scudo di quelli che si confidano in lui.</span> <span class="verse"><a name="12">12</a>Il Signore si ricorda di noi; egli ci benedirà; Egli benedirà la casa d’Israele; Egli benedirà la casa d’Aaronne.</span> <span class="verse"><a name="13">13</a>Egli benedirà quelli che lo temono, Piccoli e grandi.</span> <span class="verse"><a name="14">14</a>Il Signore vi accrescerà le sue grazie, A voi, ed a’ vostri figliuoli.</span> <span class="verse"><a name="15">15</a>Voi siete benedetti dal Signore Che ha fatto il cielo e la terra.</span> <span class="verse"><a name="16">16</a>Quant’è al cielo, il cielo è per lo Signore; Ma egli ha data la terra a’ figliuoli degli uomini.</span> <span class="verse"><a name="17">17</a>I morti non loderanno già il Signore, Nè alcun di quelli che scendono nel luogo del silenzio.</span> <span class="verse"><a name="18">18</a>Ma noi benediremo il Signore, Da ora in eterno. Alleluia</span> </p></div</div></div></body></html>