<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 66</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/ps/66"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/ps">Psalms</a> &gt <strong>Chapter 66</strong></div><p><span class="verse"><a name="1">1</a>Salmo di Davide, dato al capo de’ Musici DATE voci di allegrezza a Dio, Voi tutti gli abitanti della terra;</span> <span class="verse"><a name="2">2</a>Salmeggiate la gloria del suo Nome; Rendete la sua lode gloriosa.</span> <span class="verse"><a name="3">3</a>Dite a Dio: O quanto son tremende le tue opere! Per la grandezza della tua forza, i tuoi nemici ti s’infingono.</span> <span class="verse"><a name="4">4</a>Tutta la terra ti adora, e ti salmeggia; Salmeggia il tuo Nome. Sela.</span> <span class="verse"><a name="5">5</a>Venite, e vedete i fatti di Dio; Egli è tremendo in opere, sopra i figliuoli degli uomini.</span> <span class="verse"><a name="6">6</a>Egli convertì già il mare in asciutto; Il suo popolo passò il fiume a piè; Quivi noi ci rallegrammo in lui.</span> <span class="verse"><a name="7">7</a>Egli, colla sua potenza, signoreggia in eterno; I suoi occhi riguardano le genti; I ribelli non s’innalzeranno. Sela</span> <span class="verse"><a name="8">8</a>Voi popoli, benedite il nostro Dio; E fate risonare il suono della sua lode.</span> <span class="verse"><a name="9">9</a>Egli è quel che ha rimessa in vita l’anima nostra; E non ha permesso che i nostri piedi cadessero.</span> <span class="verse"><a name="10">10</a>Perciocchè, o Dio, tu ci hai provati; Tu ci hai posti al cimento, come si pone l’argento.</span> <span class="verse"><a name="11">11</a>Tu ci avevi fatti entrar nella rete; Tu avevi posto uno strettoio a’ nostri lombi.</span> <span class="verse"><a name="12">12</a>Tu avevi fatto cavalcar gli uomini in sul nostro capo; Eravamo entrati nel fuoco e nell’acqua; Ma tu ci hai tratti fuori in luogo di refrigerio</span> <span class="verse"><a name="13">13</a>Io entrerò nella tua Casa con olocausti; Io ti pagherò i miei voti;</span> <span class="verse"><a name="14">14</a>I quali le mie labbra han proferiti, E la mia bocca ha pronunziati, mentre io era distretto.</span> <span class="verse"><a name="15">15</a>Io ti offerirò olocausti di bestie grasse, Con profumo di montoni; Io sacrificherò buoi e becchi. Sela.</span> <span class="verse"><a name="16">16</a>Venite, voi tutti che temete Iddio, ed udite; Io vi racconterò quello ch’egli ha fatto all’anima mia.</span> <span class="verse"><a name="17">17</a>Io gridai a lui colla mia bocca, Ed egli fu esaltato sotto la mia lingua.</span> <span class="verse"><a name="18">18</a>Se io avessi mirato ad alcuna iniquità nel mio cuore, Il Signore non mi avrebbe ascoltato;</span> <span class="verse"><a name="19">19</a>Ma certo Iddio mi ha ascoltato, Egli ha atteso alla voce della mia orazione.</span> <span class="verse"><a name="20">20</a>Benedetto sia Iddio Che non ha rigettata la mia orazione, Nè ritratta da me la sua benignità</span> </p></div</div></div></body></html>