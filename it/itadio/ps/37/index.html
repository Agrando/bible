<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/ps/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/ps">Psalms</a> &gt <strong>Chapter 37</strong></div><p><span class="verse"><a name="1">1</a>Salmo di Davide NON crucciarti per cagion de’ maligni; Non portare invidia a quelli che operano perversamente;</span> <span class="verse"><a name="2">2</a>Perciocchè saran di subito ricisi come fieno, E si appasseranno come erbetta verde.</span> <span class="verse"><a name="3">3</a>Confidati nel Signore, e fa’ bene; Tu abiterai nella terra, e vi pasturerai in confidanza.</span> <span class="verse"><a name="4">4</a>E prendi il tuo diletto nel Signore, Ed egli ti darà le domande del tuo cuore.</span> <span class="verse"><a name="5">5</a>Rimetti la tua via nel Signore; E confidati in lui, ed egli farà ciò che bisogna;</span> <span class="verse"><a name="6">6</a>E produrrà fuori la tua giustizia, come la luce; E la tua dirittura, come il mezzodì</span> <span class="verse"><a name="7">7</a>Attendi il Signore in silenzio; Non crucciarti per colui che prospera nella sua via, Per l’uomo che opera scelleratezza.</span> <span class="verse"><a name="8">8</a>Rimanti dell’ira, e lascia il cruccio; Non isdegnarti, sì veramente, che tu venga a far male.</span> <span class="verse"><a name="9">9</a>Perciocchè i maligni saranno sterminati; Ma coloro che sperano nel Signore possederanno la terra.</span> <span class="verse"><a name="10">10</a>Fra breve spazio l’empio non sarà più; E se tu poni mente al suo luogo, egli non vi sarà più.</span> <span class="verse"><a name="11">11</a>Ma i mansueti possederanno la terra, E gioiranno in gran pace.</span> <span class="verse"><a name="12">12</a>L’empio fa delle macchinazioni contro al giusto, E digrigna i denti contro a lui.</span> <span class="verse"><a name="13">13</a>Il Signore si riderà di lui; Perciocchè egli vede che il suo giorno viene.</span> <span class="verse"><a name="14">14</a>Gli empi hanno tratta la spada, Ed hanno teso il loro arco, Per abbattere il povero afflitto ed il bisognoso; Per ammazzar quelli che camminano dirittamente.</span> <span class="verse"><a name="15">15</a>La loro spada entrerà loro nel cuore, E gli archi loro saranno rotti.</span> <span class="verse"><a name="16">16</a>Meglio vale il poco del giusto, Che l’abbondanza di molti empi.</span> <span class="verse"><a name="17">17</a>Perciocchè le braccia degli empi saranno rotte; Ma il Signore sostiene i giusti.</span> <span class="verse"><a name="18">18</a>Il Signore conosce i giorni degli uomini intieri; E la loro eredità sarà in eterno.</span> <span class="verse"><a name="19">19</a>Essi non saran confusi nel tempo dell’avversità; E saranno saziati nel tempo della fame.</span> <span class="verse"><a name="20">20</a>Ma gli empi periranno; Ed i nemici del Signore, come grasso d’agnelli, Saranno consumati, e andranno in fumo</span> <span class="verse"><a name="21">21</a>L’empio prende in prestanza, e non rende; Ma il giusto largisce, e dona.</span> <span class="verse"><a name="22">22</a>Perciocchè i benedetti dal Signore erederanno la terra; Ma i maledetti da lui saranno sterminati.</span> <span class="verse"><a name="23">23</a>I passi dell’uomo, la cui via il Signore gradisce, Son da lui addirizzati.</span> <span class="verse"><a name="24">24</a>Se cade, non è però atterrato; Perciocchè il Signore gli sostiene la mano.</span> <span class="verse"><a name="25">25</a>Io sono stato fanciullo, e sono eziandio divenuto vecchio, E non ho veduto il giusto abbandonato, Nè la sua progenie accattare il pane.</span> <span class="verse"><a name="26">26</a>Egli tuttodì dona e presta; E la sua progenie è in benedizione.</span> <span class="verse"><a name="27">27</a>Ritratti dal male, e fa’ il bene; E tu sarai stanziato in eterno.</span> <span class="verse"><a name="28">28</a>Perciocchè il Signore ama la dirittura, E non abbandonerà i suoi santi; Essi saranno conservati in eterno; Ma la progenie degli empi sarà sterminata.</span> <span class="verse"><a name="29">29</a>I giusti erederanno la terra; Ed abiteranno in perpetuo sopra essa.</span> <span class="verse"><a name="30">30</a>La bocca del giusto risuona sapienza, E la sua lingua pronunzia dirittura.</span> <span class="verse"><a name="31">31</a>La Legge dell’Iddio suo è nel suo cuore; I suoi passi non vacilleranno.</span> <span class="verse"><a name="32">32</a>L’empio spia il giusto, E cerca di ucciderlo.</span> <span class="verse"><a name="33">33</a>Il Signore non glielo lascerà nelle mani, E non permetterà che sia condannato, quando sarà giudicato</span> <span class="verse"><a name="34">34</a>Aspetta il Signore, e guarda la sua via, Ed egli t’innalzerà, acciocchè tu eredi la terra; Quando gli empi saranno sterminati, tu lo vedrai.</span> <span class="verse"><a name="35">35</a>Io ho veduto l’empio possente, E che si distendeva come un verde lauro;</span> <span class="verse"><a name="36">36</a>Ma egli è passato via; ed ecco, egli non è più; Ed io l’ho cercato, e non si è ritrovato.</span> <span class="verse"><a name="37">37</a>Guarda l’integrità, e riguarda alla dirittura; Perciocchè vi è mercede per l’uomo di pace.</span> <span class="verse"><a name="38">38</a>Ma i trasgressori saranno distrutti tutti quanti; Ogni mercede è ricisa agli empi.</span> <span class="verse"><a name="39">39</a>Ma la salute de’ giusti è dal Signore; Egli è la lor fortezza nel tempo dell’afflizione;</span> <span class="verse"><a name="40">40</a>Ed il Signore li aiuta e li libera; Li libera dagli empi, e li salva; Perciocchè hanno sperato in lui</span> </p></div</div></div></body></html>