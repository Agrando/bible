<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/ps/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/ps">Psalms</a> &gt <strong>Chapter 27</strong></div><p><span class="verse"><a name="1">1</a>Salmo di Davide IL Signore è la mia luce e la mia salute; Di chi temerò? Il Signore è la forza della mia vita; Di chi avrò paura?</span> <span class="verse"><a name="2">2</a>Quando i maligni mi hanno assalito per divorar la mia carne, Eglino stessi, i miei nemici ed avversari, son traboccati e caduti.</span> <span class="verse"><a name="3">3</a>Avvegnachè tutto un campo si accampasse contro a me, Il mio cuore non avrebbe però paura; Benchè una battaglia si levasse contro a me, Io avrei confidanza in questo.</span> <span class="verse"><a name="4">4</a>Io ho chiesta una cosa al Signore, quella procaccerò: Che io dimori nella Casa del Signore tutti i giorni della mia vita, Per mirar la bellezza del Signore, E visitare il suo Tempio.</span> <span class="verse"><a name="5">5</a>Perciocchè egli mi nasconderà nel suo tabernacolo, Nel giorno dell’avversità; Egli mi occulterà nel nascondimento del suo padiglione; Egli mi leverà ad alto sopra una roccia.</span> <span class="verse"><a name="6">6</a>Anzi pure ora il mio capo s’innalzerà sopra i miei nemici Che son d’intorno a me; Ed io sacrificherò nel suo tabernacolo sacrificii con giubilo; Io canterò, e salmeggerò al Signore</span> <span class="verse"><a name="7">7</a>Signore, ascolta la mia voce, colla quale io grido; Ed abbi pietà di me, e rispondimi.</span> <span class="verse"><a name="8">8</a>Il mio cuore mi dice da parte tua: Cercate la mia faccia. Io cerco la tua faccia, o Signore.</span> <span class="verse"><a name="9">9</a>Non nascondere il tuo volto da me, Non rigettare in ira il tuo servitore; Tu sei stato il mio aiuto; non lasciarmi, e non abbandonarmi, O Dio della mia salute.</span> <span class="verse"><a name="10">10</a>Quantunque mio padre e mia madre mi avessero abbandonato, Pure il Signore mi accoglierà.</span> <span class="verse"><a name="11">11</a>O Signore, insegnami la tua via, E giudami per un sentiero piano, Per cagione de’ miei nemici.</span> <span class="verse"><a name="12">12</a>Non darmi alle voglie de’ miei nemici; Perciocchè son surti contro a me falsi testimoni, Ed uomini che audacemente parlano di violenza.</span> <span class="verse"><a name="13">13</a>Oh! se non avessi creduto di vedere i beni del Signore, Nella terra de’ viventi!</span> <span class="verse"><a name="14">14</a>Attendi il Signore, Fortificati; ed egli conforterà il tuo cuore; Spera pur nel Signore</span> </p></div</div></div></body></html>