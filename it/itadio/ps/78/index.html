<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 78</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/ps/78"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/ps">Psalms</a> &gt <strong>Chapter 78</strong></div><p><span class="verse"><a name="1">1</a>Maschil di Asaf. ASCOLTA, o popol mio, la mia dottrina; Porgete gli orecchi alle parole della mia bocca.</span> <span class="verse"><a name="2">2</a>Io aprirò la mia bocca in sentenza; Io sgorgherò detti notevoli di cose antiche;</span> <span class="verse"><a name="3">3</a>Le quali noi abbiamo udite, e sappiamo, E le quali i nostri padri ci han raccontate.</span> <span class="verse"><a name="4">4</a>Noi non le celeremo a’ lor figliuoli, alla generazione a venire; Noi racconteremo le lodi del Signore, E la sua forza, e le sue maraviglie ch’egli ha fatte.</span> <span class="verse"><a name="5">5</a>Egli ha fermata la testimonianza in Giacobbe, Ed ha posta la Legge in Israele; Le quali egli comandò a’ nostri padri di fare assapere a’ lor figliuoli;</span> <span class="verse"><a name="6">6</a>Acciocchè la generazione a venire, i figliuoli che nascerebbero, le sapessero, E si mettessero a narrarle a’ lor figliuoli;</span> <span class="verse"><a name="7">7</a>E ponessero in Dio la loro speranza, E non dimenticassero le opere di Dio. Ed osservassero i suoi comandamenti;</span> <span class="verse"><a name="8">8</a>E non fossero come i lor padri, Generazione ritrosa e ribella; Generazione che non dirizzò il cuor suo, Il cui spirito non fu leale inverso Dio</span> <span class="verse"><a name="9">9</a>I figliuoli di Efraim, gente di guerra, buoni arcieri, Voltarono le spalle al dì della battaglia.</span> <span class="verse"><a name="10">10</a>Non avevano osservato il patto di Dio, Ed avevano ricusato di camminar nella sua Legge;</span> <span class="verse"><a name="11">11</a>Ed avevano dimenticate le sue opere, E le maraviglie ch’egli aveva lor fatte vedere.</span> <span class="verse"><a name="12">12</a>Egli aveva fatti miracoli in presenza de’ padri loro, Nel paese di Egitto, nel territorio di Soan.</span> <span class="verse"><a name="13">13</a>Egli aveva fesso il mare, e li aveva fatti passare per mezzo; Ed aveva fermate le acque come un mucchio.</span> <span class="verse"><a name="14">14</a>E li aveva condotti di giorno colla nuvola, E tutta notte colla luce del fuoco.</span> <span class="verse"><a name="15">15</a>Egli aveva schiantate le rupi nel deserto, E li aveva copiosamente abbeverati, come di gorghi;</span> <span class="verse"><a name="16">16</a>Ed aveva fatto uscir de’ ruscelli della roccia, E colare acque, a guisa di fiumi.</span> <span class="verse"><a name="17">17</a>Ma essi continuarono a peccar contro a lui, Provocando l’Altissimo a sdegno nel deserto;</span> <span class="verse"><a name="18">18</a>E tentarono Iddio nel cuor loro, Chiedendo vivanda a lor voglia;</span> <span class="verse"><a name="19">19</a>E parlarono contro a Dio, E dissero: Potrebbe Iddio Metterci tavola nel deserto?</span> <span class="verse"><a name="20">20</a>Ecco, egli percosse la roccia, e ne colarono acque, E ne traboccarono torrenti; Potrebbe egli eziandio dar del pane, O apparecchiar della carne al suo popolo?</span> <span class="verse"><a name="21">21</a>Perciò, il Signore, avendoli uditi, si adirò fieramente; Ed un fuoco si accese contro a Giacobbe, Ed anche l’ira gli montò contro ad Israele;</span> <span class="verse"><a name="22">22</a>Perciocchè non avevano creduto in Dio, E non si erano confidati nella sua salvazione;</span> <span class="verse"><a name="23">23</a>E pure egli aveva comandato alle nuvole di sopra, Ed aveva aperte le porte del cielo;</span> <span class="verse"><a name="24">24</a>Ed aveva fatta piovere sopra loro la manna da mangiare, Ed aveva loro dato del frumento del cielo.</span> <span class="verse"><a name="25">25</a>L’uomo mangiò del pane degli Angeli; Egli mandò loro della vivanda a sazietà.</span> <span class="verse"><a name="26">26</a>Egli fece levar nel cielo il vento orientale, E per la sua forza addusse l’Austro;</span> <span class="verse"><a name="27">27</a>E fece piover sopra loro della carne, a guisa di polvere; Ed uccelli, a guisa della rena del mare.</span> <span class="verse"><a name="28">28</a>E li fece cadere in mezzo al lor campo, D’intorno a’ lor padiglioni.</span> <span class="verse"><a name="29">29</a>Ed essi mangiarono, e furono grandemente satollati; E Iddio fece lor venire ciò che desideravano.</span> <span class="verse"><a name="30">30</a>Essi non si erano ancora stolti dalla lor cupidigia; Avevano ancora il cibo loro nella bocca,</span> <span class="verse"><a name="31">31</a>Quando l’ira montò a Dio contro a loro, Ed uccise i più grassi di loro, Ed abbattè la scelta d’Israele.</span> <span class="verse"><a name="32">32</a>Con tutto ciò peccarono ancora, E non credettero alle sue maraviglie.</span> <span class="verse"><a name="33">33</a>Laonde egli consumò i lor giorni in vanità, E gli anni loro in ispaventi.</span> <span class="verse"><a name="34">34</a>Quando egli li uccideva, essi lo richiedevano, E ricercavano di nuovo Iddio.</span> <span class="verse"><a name="35">35</a>E si ricordavano che Iddio era la lor Rocca, E che l’Iddio altissimo era il lor Redentore.</span> <span class="verse"><a name="36">36</a>Ma lo lusingavano colla lor bocca, E gli mentivano colla lor lingua;</span> <span class="verse"><a name="37">37</a>E il cuor loro non era diritto inverso lui, E non erano leali nel suo patto.</span> <span class="verse"><a name="38">38</a>E pure egli, che è pietoso, purgò la loro iniquità, e non li distrusse; E più e più volte racquetò l’ira sua, e non commosse tutto il suo cruccio;</span> <span class="verse"><a name="39">39</a>E si ricordò ch’erano carne; Un fiato che passa, e non ritorna</span> <span class="verse"><a name="40">40</a>Quante volte lo provocarono essi a sdegno nel deserto, E lo contristarono nella solitudine!</span> <span class="verse"><a name="41">41</a>E tornarono a tentare Iddio, E limitarono il Santo d’Israele.</span> <span class="verse"><a name="42">42</a>Essi non si erano ricordati della sua mano, Nè del giorno nel quale li aveva riscossi dal nemico.</span> <span class="verse"><a name="43">43</a>Come egli aveva eseguiti i suoi segni in Egitto, E i suoi miracoli nel territorio di Soan.</span> <span class="verse"><a name="44">44</a>Ed aveva cangiati i fiumi, e i rivi degli Egizi in sangue, Talchè essi non ne potevano bere.</span> <span class="verse"><a name="45">45</a>Ed aveva mandata contro a loro una mischia d’insetti che li mangiarono; E rane, che li distrussero.</span> <span class="verse"><a name="46">46</a>Ed aveva dati i lor frutti a’ bruchi, E le lor fatiche alle locuste.</span> <span class="verse"><a name="47">47</a>Ed aveva guastate le lor vigne colla gragnuola, E i lor sicomori colla tempesta.</span> <span class="verse"><a name="48">48</a>Ed aveva dati alla grandine i lor bestiami, E le lor gregge a’ folgori.</span> <span class="verse"><a name="49">49</a>Ed aveva mandato sopra loro l’ardore della sua ira, Indegnazione, cruccio e distretta; Una mandata d’angeli maligni.</span> <span class="verse"><a name="50">50</a>Ed aveva appianato il sentiero alla sua ira, E non aveva scampata l’anima loro dalla morte, Ed aveva dato il lor bestiame alla mortalità.</span> <span class="verse"><a name="51">51</a>Ed aveva percossi tutti i primogeniti in Egitto, E le primizie della forza ne’ tabernacoli di Cam.</span> <span class="verse"><a name="52">52</a>E ne aveva fatto partire il suo popolo, a guisa di pecore; E l’aveva condotto per lo deserto, come una mandra.</span> <span class="verse"><a name="53">53</a>E l’aveva guidato sicuramente, senza spavento; E il mare aveva coperti i lor nemici.</span> <span class="verse"><a name="54">54</a>Ed egli li aveva introdotti nella contrada della sua santità, Nel monte che la sua destra ha conquistato.</span> <span class="verse"><a name="55">55</a>Ed aveva scacciate le nazioni d’innanzi a loro, E le aveva fatte loro scadere in sorte di eredità, Ed aveva stanziate le tribù d’Israele nelle loro stanze.</span> <span class="verse"><a name="56">56</a>Ed avevano tentato, e provocato a sdegno l’Iddio altissimo, E non avevano osservate le sue testimonianze.</span> <span class="verse"><a name="57">57</a>Anzi si erano tratti indietro, E si erano portati dislealmente, Come i lor padri; E si erano rivolti come un arco fallace;</span> <span class="verse"><a name="58">58</a>E l’avevano provocato ad ira co’ loro alti luoghi, E commosso a gelosia colle loro sculture.</span> <span class="verse"><a name="59">59</a>Iddio aveva udite queste cose, e se n’era gravemente adirato, Ed aveva grandemente disdegnato Israele.</span> <span class="verse"><a name="60">60</a>Ed aveva abbandonato il tabernacolo di Silo; Il padiglione ch’egli aveva piantato per sua stanza fra gli uomini.</span> <span class="verse"><a name="61">61</a>Ed aveva abbandonata la sua forza, ad esser menata in cattività, E la sua gloria in man del nemico.</span> <span class="verse"><a name="62">62</a>Ed aveva dato il suo popolo alla spada, E si era gravemente adirato contro alla sua eredità.</span> <span class="verse"><a name="63">63</a>Il fuoco aveva consumati i suoi giovani; E le sue vergini non erano state lodate.</span> <span class="verse"><a name="64">64</a>I suoi sacerdoti erano caduti per la spada; E le sue vedove non avevano pianto.</span> <span class="verse"><a name="65">65</a>Poi il Signore si risvegliò, Come uno che fosse stato addormentato; Come un uomo prode, che dà gridi dopo il vino.</span> <span class="verse"><a name="66">66</a>E percosse i suoi nemici da tergo, E mise loro addosso un eterno vituperio.</span> <span class="verse"><a name="67">67</a>Ed avendo riprovato il tabernacolo di Giuseppe, E non avendo eletta la tribù di Efraim;</span> <span class="verse"><a name="68">68</a>Egli elesse la tribù di Giuda; Il monte di Sion, il quale egli ama.</span> <span class="verse"><a name="69">69</a>Ed edificò il suo santuario, a guisa di palazzi eccelsi; Come la terra ch’egli ha fondata in perpetuo.</span> <span class="verse"><a name="70">70</a>Ed elesse Davide, suo servitore, E lo prese dalle mandre delle pecore.</span> <span class="verse"><a name="71">71</a>Di dietro alle bestie allattanti Egli lo condusse a pascer Giacobbe, suo popolo; Ed Israele sua eredità.</span> <span class="verse"><a name="72">72</a>Ed egli li pasturò, secondo l’integrità del suo cuore; E li guidò, secondo il gran senno delle sue mani</span> </p></div</div></div></body></html>