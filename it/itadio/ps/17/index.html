<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/ps/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/ps">Psalms</a> &gt <strong>Chapter 17</strong></div><p><span class="verse"><a name="1">1</a>Mictam di Davide O SIGNORE, ascolta la giustizia, attendi al mio grido, Porgi l’orecchio alla mia orazione, che io ti fo senza labbra di frode.</span> <span class="verse"><a name="2">2</a>Proceda il mio giudicio dalla tua presenza; Gli occhi tuoi veggano le diritture.</span> <span class="verse"><a name="3">3</a>Tu hai provato il mio cuore, tu l’hai visitato di notte; Tu mi hai messo al cimento, e non hai trovato nulla; La mia bocca non trapassa il mio pensiero.</span> <span class="verse"><a name="4">4</a>Nelle opere degli uomini, per la parola della tue labbra, Io mi son guardato dalle vie de’ violenti.</span> <span class="verse"><a name="5">5</a>Sostieni i miei passi ne’ tuoi sentieri, Acciocchè i miei piedi non vacillino.</span> <span class="verse"><a name="6">6</a>Io t’invoco, o Dio, perciocchè tu mi esaudisci; Inchina a me il tuo orecchio, ascolta le mie parole.</span> <span class="verse"><a name="7">7</a>Dimostra maravigliose le tue benignità, O tu, che, con la tua destra, salvi quelli che si confidano in te, Da quelli che si levano contro a loro</span> <span class="verse"><a name="8">8</a>Guardami come la pupilla dell’occhio, Nascondimi sotto l’ombra delle tue ale,</span> <span class="verse"><a name="9">9</a>D’innanzi agli empi che mi disertano; E d’innanzi a’ miei mortali nemici che mi circondano.</span> <span class="verse"><a name="10">10</a>Son tutti massicci di grasso, Parlano altieramente colla lor bocca.</span> <span class="verse"><a name="11">11</a>Ora c’intorniano, seguitandoci alla traccia; Mirano con gli occhi, per atterrarci;</span> <span class="verse"><a name="12">12</a>Somigliano un leone che brama di lacerare; E un leoncello che dimora in nascondimenti.</span> <span class="verse"><a name="13">13</a>Levati, o Signore, va’ loro incontro per affrontarli; abbattili; Riscuoti l’anima mia dall’empio colla tua spada;</span> <span class="verse"><a name="14">14</a>O Signore, riscuotila colla tua mano dagli uomini, dagli uomini del mondo, La cui parte è in questa vita, E il cui ventre tu empi delle tue conserve; Onde i lor figliuoli son saziati, E lasciano il lor rimanente a’ lor piccoli fanciulli.</span> <span class="verse"><a name="15">15</a>Quant’è a me, per giustizia vedrò la tua faccia; Io sarò saziato della tua sembianza, quando io mi risveglierò</span> </p></div</div></div></body></html>