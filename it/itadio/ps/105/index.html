<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 105</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/ps/105"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/ps">Psalms</a> &gt <strong>Chapter 105</strong></div><p><span class="verse"><a name="1">1</a>CELEBRATE il Signore; predicate il suo Nome; Fate assapere i suoi fatti fra i popoli.</span> <span class="verse"><a name="2">2</a>Cantategli, salmeggiategli, Ragionate di tutte le sue maraviglie.</span> <span class="verse"><a name="3">3</a>Gloriatevi nel Nome della sua santità; Rallegrisi il cuor di coloro che cercano il Signore.</span> <span class="verse"><a name="4">4</a>Cercate il Signore, e la sua forza; Cercate del continuo la sua faccia.</span> <span class="verse"><a name="5">5</a>Ricordate le sue maraviglie ch’egli ha fatte; I suoi miracoli e i giudicii della sua bocca;</span> <span class="verse"><a name="6">6</a>O voi, progenie d’Abrahamo, suo servitore; Figliuoli di Giacobbe, suoi eletti.</span> <span class="verse"><a name="7">7</a>Egli è il Signore Iddio nostro; I suoi giudicii son per tutta la terra</span> <span class="verse"><a name="8">8</a>Egli si ricorda in eterno del suo patto, E in mille generazioni della parola ch’egli ha comandata;</span> <span class="verse"><a name="9">9</a>Del suo patto, ch’egli fece con Abrahamo; E del suo giuramento, ch’egli fece ad Isacco;</span> <span class="verse"><a name="10">10</a>Il quale egli confermò a Giacobbe per istatuto, E ad Israele per patto eterno;</span> <span class="verse"><a name="11">11</a>Dicendo: Io ti darò il paese di Canaan, Per sorte della vostra eredità.</span> <span class="verse"><a name="12">12</a>Quantunque fosser ben poca gente, E forestieri in esso.</span> <span class="verse"><a name="13">13</a>E mentre essi andavano da una gente ad un’altra, Da un regno ad un altro popolo,</span> <span class="verse"><a name="14">14</a>Egli non permise che alcuno li oppressasse; Anzi gastigò eziandio dei re per amor loro,</span> <span class="verse"><a name="15">15</a>E disse: Non toccate i miei unti, E non fate alcun male a’ miei profeti.</span> <span class="verse"><a name="16">16</a>Poi egli chiamò la fame sopra la terra; E ruppe tutto il sostegno del pane.</span> <span class="verse"><a name="17">17</a>Egli aveva mandato dinanzi a loro un uomo, Cioè Giuseppe, che fu venduto per servo;</span> <span class="verse"><a name="18">18</a>I cui piedi furono serrati ne’ ceppi; La cui persona fu messa ne’ ferri.</span> <span class="verse"><a name="19">19</a>La parola del Signore lo tenne al cimento, Fino al tempo che venne ciò ch’egli aveva detto.</span> <span class="verse"><a name="20">20</a>Allora il re mandò a farlo sciorre; Il dominator di popoli mandò a largheggiarlo.</span> <span class="verse"><a name="21">21</a>Egli lo costituì padrone sopra la sua casa, E rettore sopra tutto il suo stato;</span> <span class="verse"><a name="22">22</a>Per tenere a freno i suoi principi a suo senno; E per dare ammaestramento a’ suoi anziani.</span> <span class="verse"><a name="23">23</a>Poi Israele entrò in Egitto; E Giacobbe dimorò come forestiere nel paese di Cam.</span> <span class="verse"><a name="24">24</a>E Iddio fece grandemente moltiplicare il suo popolo; E lo rendè più possente che i suoi nemici</span> <span class="verse"><a name="25">25</a>Egli rivolse il cuor loro a odiare il suo popolo, A macchinar frode contro a’ suoi servitori.</span> <span class="verse"><a name="26">26</a>Egli mandò Mosè, suo servitore; Ed Aaronne, il quale egli aveva eletto.</span> <span class="verse"><a name="27">27</a>Essi eseguirono fra loro i miracoli ch’egli aveva loro detti, E i suoi prodigi nella terra di Cam.</span> <span class="verse"><a name="28">28</a>Egli mandò le tenebre, e fece oscurar l’aria; Ed essi non furono ribelli alle sue parole.</span> <span class="verse"><a name="29">29</a>Egli cangiò le acque loro in sangue, E fece morire il lor pesce.</span> <span class="verse"><a name="30">30</a>La terra loro produsse rane, Ch’entrarono fin nelle camere de’ loro re.</span> <span class="verse"><a name="31">31</a>Alla sua parola venne una mischia d’insetti, E pidocchi in tutte le lor contrade.</span> <span class="verse"><a name="32">32</a>Egli mutò le lor pioggie in gragnuola, E in fuoco divampante nel lor paese;</span> <span class="verse"><a name="33">33</a>E percosse le lor vigne, e i lor fichi; E fracassò gli alberi della lor contrada.</span> <span class="verse"><a name="34">34</a>Alla sua parola vennero locuste, E bruchi senza numero;</span> <span class="verse"><a name="35">35</a>Che rosero tutta l’erba nel lor paese, E mangiarono il frutto della lor terra.</span> <span class="verse"><a name="36">36</a>Poi egli percosse ogni primogenito nel lor paese, Le primizie d’ogni lor forza.</span> <span class="verse"><a name="37">37</a>E condusse fuori Israele con oro e con argento; E non vi fu alcuno, fra le sue tribù, che fosse fiacco.</span> <span class="verse"><a name="38">38</a>Gli Egizi si rallegrarono della lor partita; Perciocchè lo spavento di essi era caduto sopra loro.</span> <span class="verse"><a name="39">39</a>Egli distese la nuvola, per coverta; Ed accese un fuoco, per alluminarli di notte.</span> <span class="verse"><a name="40">40</a>Alla lor richiesta egli addusse delle quaglie, E li saziò del pane del cielo.</span> <span class="verse"><a name="41">41</a>Egli aperse la roccia, e ne colarono acque; Rivi corsero per i luoghi aridi.</span> <span class="verse"><a name="42">42</a>Perciocchè egli si ricordò della parola della sua santità, Detta ad Abrahamo, suo servitore;</span> <span class="verse"><a name="43">43</a>E trasse fuori il suo popolo con allegrezza, E i suoi eletti con giubilo;</span> <span class="verse"><a name="44">44</a>E diede loro i paesi delle genti; Ed essi possedettero le fatiche de’ popoli;</span> <span class="verse"><a name="45">45</a>Acciocchè osservassero i suoi statuti, E guardassero le sue leggi. Alleluia</span> </p></div</div></div></body></html>