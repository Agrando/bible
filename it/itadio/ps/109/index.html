<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 109</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/ps/109"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/ps">Psalms</a> &gt <strong>Chapter 109</strong></div><p><span class="verse"><a name="1">1</a>Salmo di Davide dato al capo dei Musici. O DIO della mia lode, non tacere;</span> <span class="verse"><a name="2">2</a>Perciocchè la bocca dell’empio e la bocca di frode si sono aperte contro a me; Hanno parlato meco con lingua bugiarda;</span> <span class="verse"><a name="3">3</a>E mi hanno assediato con parole d’odio; E mi hanno fatta guerra senza cagione.</span> <span class="verse"><a name="4">4</a>In vece dell’amore che ho loro portato, mi sono stati avversari; Ed io ho loro renduta preghiera.</span> <span class="verse"><a name="5">5</a>Essi mi hanno renduto male per bene, E odio per lo mio amore</span> <span class="verse"><a name="6">6</a>Costituisci il maligno sopra lui; E fa’ che Satana gli stia alla destra.</span> <span class="verse"><a name="7">7</a>Quando sarà giudicato, esca condannato; E la sua preghiera gli torni in peccato.</span> <span class="verse"><a name="8">8</a>Sieno i suoi giorni pochi; Un altro prenda il suo ufficio.</span> <span class="verse"><a name="9">9</a>Sieno i suoi figliuoli orfani, E la sua moglie vedova.</span> <span class="verse"><a name="10">10</a>E vadano i suoi figliuoli del continuo vagando; E mendichino, ed accattino, uscendo fuor de’ lor casolari.</span> <span class="verse"><a name="11">11</a>L’usuraio tenda la rete a tutto ciò ch’egli ha; E rubino gli strani le sue fatiche.</span> <span class="verse"><a name="12">12</a>Non siavi alcuno che stenda la sua benignità inverso lui; E non vi sia chi abbia pietà de’ suoi orfani.</span> <span class="verse"><a name="13">13</a>Sieno distrutti i suoi discendenti; Sia cancellato il lor nome nella seconda generazione.</span> <span class="verse"><a name="14">14</a>Sia ricordata l’iniquità de’ suoi padri appo il Signore; E il peccato di sua madre non sia cancellato.</span> <span class="verse"><a name="15">15</a>Sieno que’ peccati del continuo nel cospetto del Signore; E stermini egli d’in su la terra la memoria di essi.</span> <span class="verse"><a name="16">16</a>Perciocchè egli non si è ricordato d’usar benignità, Ed ha perseguitato l’uomo povero, ed afflitto, E tribolato di cuore, per ucciderlo.</span> <span class="verse"><a name="17">17</a>Poichè egli ha amata la maledizione, vengagli; E poichè non si è compiaciuto nella benedizione, allontanisi ella da lui.</span> <span class="verse"><a name="18">18</a>E sia vestito di maledizione, come del suo manto; Ed entri quella come acqua nelle sue interiora, E come olio nelle sue ossa.</span> <span class="verse"><a name="19">19</a>Siagli quella a guisa di vestimento, del quale egli sia avvolto; Ed a guisa di cintura, della quale sempre sia cinto.</span> <span class="verse"><a name="20">20</a>Tal sia, da parte del Signore, la ricompensa de’ miei avversari, E di quelli che parlano male contro all’anima mia</span> <span class="verse"><a name="21">21</a>Ma tu, o Signore Iddio, opera inverso me, per amor del tuo Nome; Liberami, perciocchè la tua benignità è buona.</span> <span class="verse"><a name="22">22</a>Perciocchè io sono afflitto, e povero; E il mio cuore è piagato dentro di me.</span> <span class="verse"><a name="23">23</a>Io me ne vo, come l’ombra quando dichina; Io sono agitato come una locusta.</span> <span class="verse"><a name="24">24</a>Le mie ginocchia vacillano per li miei digiuni; E la mia carne è dimagrata, e non ha più grassezza alcuna.</span> <span class="verse"><a name="25">25</a>Ed anche son loro in vituperio; Quando mi veggono, scuotono la testa.</span> <span class="verse"><a name="26">26</a>Aiutami, Signore Iddio mio; Salvami secondo la tua benignità.</span> <span class="verse"><a name="27">27</a>E sappiano che questo è la tua mano, E che tu, Signore, hai fatto questo.</span> <span class="verse"><a name="28">28</a>Essi malediranno, e tu benedirai; Si sono innalzati, ma saran confusi, Ed il tuo servitore si rallegrerà.</span> <span class="verse"><a name="29">29</a>Sieno i miei avversari vestiti di vituperio, Ed avvolti della lor vergogna, come di un mantello.</span> <span class="verse"><a name="30">30</a>Io celebrerò altamente il Signore colla mia bocca; E lo loderò in mezzo de’ grandi.</span> <span class="verse"><a name="31">31</a>Perciocchè egli sta alla destra del povero, Per salvarlo da quelli che lo condannano a morte</span> </p></div</div></div></body></html>