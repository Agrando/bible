<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 50</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/ps/50"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/ps">Psalms</a> &gt <strong>Chapter 50</strong></div><p><span class="verse"><a name="1">1</a>Salmo di Asaf. IL Signore, l’Iddio degl’iddii, ha parlato, ed ha gridato alla terra, Dal sol Levante, infino al Ponente.</span> <span class="verse"><a name="2">2</a>Iddio è apparito in gloria, Da Sion, luogo di compiuta bellezza.</span> <span class="verse"><a name="3">3</a>L’Iddio nostro verrà, e non se ne starà cheto; Egli avrà davanti a sè un fuoco divorante, E d’intorno a sè una forte tempesta.</span> <span class="verse"><a name="4">4</a>Egli griderà da alto al cielo, Ed alla terra, per giudicare il suo popolo;</span> <span class="verse"><a name="5">5</a>E dirà: Adunatemi i miei santi, I quali han fatto meco patto con sacrificio.</span> <span class="verse"><a name="6">6</a>E i cieli racconteranno la sua giustizia; Perciocchè egli è Iddio Giudice. Sela</span> <span class="verse"><a name="7">7</a>Ascolta, popol mio, ed io parlerò; Ascolta, Israele, ed io ti farò le mie protestazioni. Io sono Iddio, l’Iddio tuo.</span> <span class="verse"><a name="8">8</a>Io non ti riprenderò per li tuoi sacrificii, Nè per li tuoi olocausti che mi sono continuamente presentati.</span> <span class="verse"><a name="9">9</a>Io non prenderò giovenchi dalla tua casa, Nè becchi dalle tue mandre.</span> <span class="verse"><a name="10">10</a>Perciocchè mie sono tutte le bestie delle selve; Mio è tutto il bestiame che è in mille monti.</span> <span class="verse"><a name="11">11</a>Io conosco tutti gli uccelli de’ monti; E le fiere della campagna sono a mio comando.</span> <span class="verse"><a name="12">12</a>Se io avessi fame, io non te lo direi; Perciocchè il mondo, e tutto quello ch’è in esso, è mio.</span> <span class="verse"><a name="13">13</a>Mangio io carne di tori, O bevo io sangue di becchi?</span> <span class="verse"><a name="14">14</a>Sacrifica lode a Dio, E paga all’Altissimo i tuoi voti.</span> <span class="verse"><a name="15">15</a>E invocami nel giorno della distretta, Ed io te ne trarrò fuori, e tu mi glorificherai</span> <span class="verse"><a name="16">16</a>Ma all’empio Iddio ha detto: Che hai tu da far a raccontare i miei statuti, Ed a recarti il mio patto in bocca?</span> <span class="verse"><a name="17">17</a>Conciossiachè tu odii correzione, E getti dietro a te le mie parole.</span> <span class="verse"><a name="18">18</a>Se tu vedi un ladro, tu prendi piacere d’essere in sua compagnia; E la tua parte è con gli adulteri.</span> <span class="verse"><a name="19">19</a>Tu metti la tua bocca al male, E la tua lingua congegna frode.</span> <span class="verse"><a name="20">20</a>Tu siedi, e parli contro al tuo fratello, E metti biasimo sopra il figliuol di tua madre.</span> <span class="verse"><a name="21">21</a>Tu hai fatte queste cose, ed io mi sono taciuto; E tu hai pensato, che del tutto io era simile a te. Io ti arguirò, e te le spiegherò in su gli occhi.</span> <span class="verse"><a name="22">22</a>Deh! intendete questo, voi che dimenticate Iddio; Che talora io non rapisca, e non vi sia alcuno che riscuota.</span> <span class="verse"><a name="23">23</a>Chi sacrifica lode mi glorifica, E chi addirizza la sua via, Io gli mostrerò la salute di Dio</span> </p></div</div></div></body></html>