<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/ps/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/ps">Psalms</a> &gt <strong>Chapter 22</strong></div><p><span class="verse"><a name="1">1</a>Salmo di Davide, dato al capo de’ Musici, sopra Aielet-hassahar DIO mio, Dio mio, perchè mi hai lasciato? Perchè stai lontano dalla mia salute, e dalle parole del mio ruggire?</span> <span class="verse"><a name="2">2</a>O Dio mio, io grido di giorno, e tu non rispondi; Di notte ancora, e non ho posa alcuna.</span> <span class="verse"><a name="3">3</a>E pur tu sei il Santo, Il Permanente, le lodi d’Israele.</span> <span class="verse"><a name="4">4</a>I nostri padri si son confidati in te; Si son confidati in te, e tu li hai liberati.</span> <span class="verse"><a name="5">5</a>Gridarono a te, e furon liberati; In te si confidarono, e non furon confusi.</span> <span class="verse"><a name="6">6</a>Ma io sono un verme, e non un uomo; Il vituperio degli uomini, e lo sprezzato fra il popolo.</span> <span class="verse"><a name="7">7</a>Chiunque mi vede, si beffa di me, Mi stende il labbro, e scuote il capo;</span> <span class="verse"><a name="8">8</a>Dicendo: Egli si rimette nel Signore; liberilo dunque; Riscuotalo, poichè egli lo gradisce.</span> <span class="verse"><a name="9">9</a>Certo, tu sei quel che mi hai tratto fuor del seno; Tu mi hai affidato da che io era alle mammelle di mia madre.</span> <span class="verse"><a name="10">10</a>Io fui gettato sopra te dalla matrice; Tu sei il mio Dio fin dal seno di mia madre</span> <span class="verse"><a name="11">11</a>Non allontanarti da me; perciocchè l’angoscia è vicina, E non vi è alcuno che mi aiuti.</span> <span class="verse"><a name="12">12</a>Grandi tori mi hanno circondato; Possenti tori di Basan mi hanno intorniato;</span> <span class="verse"><a name="13">13</a>Hanno aperta la lor gola contro a me, Come un leone rapace e ruggente.</span> <span class="verse"><a name="14">14</a>Io mi scolo come acqua, E tutte le mie ossa si scommettono; Il mio cuore è come cera, E si strugge nel mezzo delle mie interiora.</span> <span class="verse"><a name="15">15</a>Il mio vigore è asciutto come un testo, E la mia lingua è attaccata alla mia gola; Tu mi hai posto nella polvere della morte.</span> <span class="verse"><a name="16">16</a>Perciocchè cani mi hanno circondato; Uno stuolo di maligni mi ha intorniato; Essi mi hanno forate le mani ed i piedi.</span> <span class="verse"><a name="17">17</a>Io posso contar tutte le mie ossa; Essi mi riguardano, e mi considerano.</span> <span class="verse"><a name="18">18</a>Si spartiscono fra loro i miei vestimenti, E tranno la sorte sopra la mia vesta.</span> <span class="verse"><a name="19">19</a>Tu dunque, Signore, non allontanarti; Tu che sei la mia forza, affrettati a soccorrermi.</span> <span class="verse"><a name="20">20</a>Riscuoti l’anima mia dalla spada, L’unica mia dalla branca del cane.</span> <span class="verse"><a name="21">21</a>Salvami dalla gola del leone, Ed esaudiscimi, liberandomi dalle corna de’ liocorni</span> <span class="verse"><a name="22">22</a>Io racconterò il tuo Nome a’ miei fratelli; Io ti loderò in mezzo della raunanza.</span> <span class="verse"><a name="23">23</a>Voi che temete il Signore, lodatelo; Glorificatelo voi, tutta la progenie di Giacobbe; E voi tutta la generazione d’Israele, abbiate timor di lui.</span> <span class="verse"><a name="24">24</a>Perciocchè egli non ha sprezzata, nè disdegnata l’afflizione dell’afflitto; E non ha nascosta la sua faccia da lui; E quando ha gridato a lui, l’ha esaudito.</span> <span class="verse"><a name="25">25</a>Da te io ho l’argomento della mia lode in grande raunanza; Io adempirò i miei voti in presenza di quelli che ti temono.</span> <span class="verse"><a name="26">26</a>I mansueti mangeranno, e saranno saziati; Que’ che cercano il Signore lo loderanno; Il vostro cuore viverà in perpetuo.</span> <span class="verse"><a name="27">27</a>Tutte le estremità della terra ne avranno memoria, E si convertiranno al Signore; E tutte le nazioni delle genti adoreranno nel suo cospetto.</span> <span class="verse"><a name="28">28</a>Perciocchè al Signore appartiene il regno; Ed egli è quel che signoreggia sopra le genti.</span> <span class="verse"><a name="29">29</a>Tutti i grassi della terra mangeranno ed adoreranno; Parimente tutti quelli che scendono nella polvere, E che non possono mantenersi in vita, s’inchineranno davanti a lui.</span> <span class="verse"><a name="30">30</a>La lor posterità gli servirà; Ella sarà annoverata per generazione al Signore.</span> <span class="verse"><a name="31">31</a>Essi verranno, ed annunzieranno la sua giustizia; Ed alla gente che ha da nascere ciò ch’egli avrà operato</span> </p></div</div></div></body></html>