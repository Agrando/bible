<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 69</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/ps/69"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/ps">Psalms</a> &gt <strong>Chapter 69</strong></div><p><span class="verse"><a name="1">1</a>Salmo di Davide, dato al capo de’ Musici, sopra Sosannim. SALVAMI, o Dio; Perciocchè le acque son pervenute infino all’anima.</span> <span class="verse"><a name="2">2</a>Io sono affondato in un profondo pantano, Ove non vi è luogo da fermare il piè; Io son giunto alle profondità dell’acqua, e la corrente m’inonda.</span> <span class="verse"><a name="3">3</a>Io sono stanco di gridare, io ho la gola asciutta; Gli occhi mi son venuti meno, aspettando l’Iddio mio.</span> <span class="verse"><a name="4">4</a>Quelli che mi odiano senza cagione Sono in maggior numero che i capelli del mio capo; Quelli che mi disertano, e che mi sono nemici a torto, si fortificano; Ecco là, io ho renduto ciò che non aveva rapito.</span> <span class="verse"><a name="5">5</a>O Dio, tu conosci la mia follia; E le mie colpe non ti sono occulte.</span> <span class="verse"><a name="6">6</a>O Signore, Dio degli eserciti, Quelli che sperano in te non sieno confusi per cagion di me; Quelli che ti cercano non sieno svergognati per me, O Dio d’Israele.</span> <span class="verse"><a name="7">7</a>Perciocchè per l’amor di te io soffro vituperio; Vergogna mi ha coperta la faccia.</span> <span class="verse"><a name="8">8</a>Io son divenuto strano a’ miei fratelli, E forestiere a’ figliuoli di mia madre.</span> <span class="verse"><a name="9">9</a>Perciocchè lo zelo della tua Casa mi ha roso; E i vituperii di quelli che ti fanno vituperio mi caggiono addosso.</span> <span class="verse"><a name="10">10</a>Io ho pianto, affliggendo l’anima mia col digiuno; Ma ciò mi è tornato in grande obbrobrio.</span> <span class="verse"><a name="11">11</a>Ancora ho fatto d’un sacco il mio vestimento; Ma son loro stato in proverbio.</span> <span class="verse"><a name="12">12</a>Quelli che seggono nella porta ragionano di me; E le canzoni de’ bevitori di cervogia ne parlano</span> <span class="verse"><a name="13">13</a>Ma quant’è a me, o Signore, la mia orazione s’indirizza a te; Egli vi è un tempo di benevolenza; O Dio, per la grandezza della tua benignità, E per la verità della tua salute, rispondimi.</span> <span class="verse"><a name="14">14</a>Tirami fuor del pantano, che io non vi affondi, E che io sia riscosso da quelli che mi hanno in odio, Dalle profondità delle acque;</span> <span class="verse"><a name="15">15</a>Che la corrente delle acque non m’inondi, E che il gorgo non mi tranghiotta, E che il pozzo non turi sopra me la sua bocca.</span> <span class="verse"><a name="16">16</a>Rispondimi, o Signore; perciocchè la tua benignità è buona; Secondo la grandezza delle tue compassioni riguarda verso me.</span> <span class="verse"><a name="17">17</a>E non nascondere il tuo volto dal tuo servo; Perciocchè io son distretto; affrettati, rispondimi.</span> <span class="verse"><a name="18">18</a>Accostati all’anima mia, riscattala; Riscuotimi, per cagion de’ miei nemici.</span> <span class="verse"><a name="19">19</a>Tu conosci il vituperio, l’onta, e la vergogna che mi è fatta; Tutti i miei nemici son davanti a te.</span> <span class="verse"><a name="20">20</a>Il vituperio mi ha rotto il cuore, e io son tutto dolente; Ed ho aspettato che alcuno si condolesse meco, ma non vi è stato alcuno; Ed ho aspettati de’ consolatori, ma non ne ho trovati.</span> <span class="verse"><a name="21">21</a>Hanno, oltre a ciò, messo del veleno nella mia vivanda; E, nella mia sete, mi hanno dato a bere dell’aceto</span> <span class="verse"><a name="22">22</a>Sia la lor mensa un laccio teso davanti a loro; E le lor prosperità sieno loro una trappola.</span> <span class="verse"><a name="23">23</a>Gli occhi loro sieno oscurati, sì che non possano vedere; E fa’ loro del continuo vacillare i lombi.</span> <span class="verse"><a name="24">24</a>Spandi l’ira tua sopra loro, E colgali l’ardor del tuo cruccio.</span> <span class="verse"><a name="25">25</a>Sieno desolati i lor palazzi; Ne’ lor tabernacoli non vi sia alcuno abitatore.</span> <span class="verse"><a name="26">26</a>Perciocchè hanno perseguitato colui che tu hai percosso, E fatte le lor favole del dolore di coloro che tu hai feriti.</span> <span class="verse"><a name="27">27</a>Aggiugni loro iniquità sopra iniquità; E non abbiano giammai entrata alla tua giustizia.</span> <span class="verse"><a name="28">28</a>Sieno cancellati dal libro della vita; E non sieno scritti co’ giusti.</span> <span class="verse"><a name="29">29</a>Ora, quant’è a me, io sono afflitto e addolorato; La tua salute, o Dio, mi levi ad alto</span> <span class="verse"><a name="30">30</a>Io loderò il Nome di Dio con cantici, E lo magnificherò con lode.</span> <span class="verse"><a name="31">31</a>E ciò sarà più accettevole al Signore, che bue, Che giovenco con corna ed unghie.</span> <span class="verse"><a name="32">32</a>I mansueti, vedendo ciò, si rallegreranno; Ed il cuor vostro viverà, o voi che cercate Iddio.</span> <span class="verse"><a name="33">33</a>Perciocchè il Signore esaudisce i bisognosi, E non isprezza i suoi prigioni.</span> <span class="verse"><a name="34">34</a>Lodinlo i cieli e la terra; I mari, e tutto ciò che in essi guizza.</span> <span class="verse"><a name="35">35</a>Perciocchè Iddio salverà Sion, ed edificherà le città di Giuda; E coloro vi abiteranno, e possederanno Sion per eredità.</span> <span class="verse"><a name="36">36</a>E la progenie de’ suoi servitori l’erederà; E quelli che amano il suo Nome abiteranno in essa</span> </p></div</div></div></body></html>