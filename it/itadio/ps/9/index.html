<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/ps/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/ps">Psalms</a> &gt <strong>Chapter 9</strong></div><p><span class="verse"><a name="1">1</a>Salmo di Davide, dato al capo de’ Musici, sopra Almut-labben IO celebrerò, o Signore, con tutto il mio cuore; Io narrerò tutte le tue maraviglie.</span> <span class="verse"><a name="2">2</a>Io mi rallegrerò, e festeggerò in te; Io salmeggerò il tuo Nome, o Altissimo;</span> <span class="verse"><a name="3">3</a>Perciocchè i miei nemici hanno volte le spalle; Son caduti, e periti d’innanzi alla tua faccia.</span> <span class="verse"><a name="4">4</a>Conciossiachè tu mi abbi fatta ragione e diritto; Tu ti sei posto a sedere sopra il trono, come giusto giudice.</span> <span class="verse"><a name="5">5</a>Tu hai sgridate le nazioni, tu hai distrutto l’empio, Tu hai cancellato il loro nome in sempiterno.</span> <span class="verse"><a name="6">6</a>O nemico, le desolazioni sono finite in perpetuo, E tu hai disfatte le città. È pur perita la memoria di esse.</span> <span class="verse"><a name="7">7</a>Ma il Signore siede in eterno; Egli ha fermato il suo trono per far giudicio.</span> <span class="verse"><a name="8">8</a>Ed egli giudicherà il mondo in giustizia, Egli renderà giudicio a’ popoli in dirittura.</span> <span class="verse"><a name="9">9</a>E il Signore sarà un alto ricetto al misero; Un alto ricetto a’ tempi ch’egli sarà in distretta.</span> <span class="verse"><a name="10">10</a>Laonde, o Signore, quelli che conoscono il Nome tuo si confideranno in te; Perciocchè tu non abbandoni quelli che ti cercano</span> <span class="verse"><a name="11">11</a>Salmeggiate al Signore che abita in Sion; Raccontate fra i popoli i suoi fatti.</span> <span class="verse"><a name="12">12</a>Perciocchè egli ridomanda ragione del sangue, egli se ne ricorda; Egli non dimentica il grido de’ poveri afflitti.</span> <span class="verse"><a name="13">13</a>Abbi pietà di me, o Signore, Tu che mi tiri in alto dalle porte della morte, Vedi l’afflizione che io soffero da quelli che m’odiano;</span> <span class="verse"><a name="14">14</a>Acciocchè io racconti tutte le tue lodi Nelle porte della figliuola di Sion, E festeggi della tua liberazione.</span> <span class="verse"><a name="15">15</a>Le genti sono state affondate nella fossa che avevano fatta; Il lor piè è stato preso nella rete che avevano nascosta.</span> <span class="verse"><a name="16">16</a>Il Signore è stato conosciuto per lo giudicio ch’egli ha fatto; L’empio è stato allacciato per l’opera delle sue proprie mani. Higgaion; Sela.</span> <span class="verse"><a name="17">17</a>Gli empi, tutte le genti che dimenticano Iddio, Andranno in volta nell’inferno.</span> <span class="verse"><a name="18">18</a>Perciocchè il povero non sarà dimenticato in sempiterno; La speranza de’ poveri non perirà in perpetuo.</span> <span class="verse"><a name="19">19</a>Levati, o Signore; non lasciar che l’uomo si rinforzi; Sieno giudicate le genti davanti alla tua faccia.</span> <span class="verse"><a name="20">20</a>Signore, metti spavento in loro; Fa’ che le genti conoscano, che non sono altro che uomini. Sela</span> </p></div</div></div></body></html>