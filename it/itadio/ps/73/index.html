<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 73</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/ps/73"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/ps">Psalms</a> &gt <strong>Chapter 73</strong></div><p><span class="verse"><a name="1">1</a>Salmo di Asaf CERTAMENTE Iddio è buono ad Israele, A quelli che son puri di cuore.</span> <span class="verse"><a name="2">2</a>Ora, quant’è a me, quasi che incapparono i miei piedi; Come nulla mancò che i miei passi non isdrucciolassero.</span> <span class="verse"><a name="3">3</a>Perciocchè io portava invidia agl’insensati, Veggendo la prosperità degli empi.</span> <span class="verse"><a name="4">4</a>Perciocchè non vi sono alcuni legami alla lor morte; E la lor forza è prosperosa.</span> <span class="verse"><a name="5">5</a>Quando gli altri uomini sono in travagli, essi non vi son punto; E non ricevono battiture col rimanente degli uomini.</span> <span class="verse"><a name="6">6</a>Perciò, la superbia li cinge a guisa di collana; La violenza li involge come un vestimento.</span> <span class="verse"><a name="7">7</a>Gli occhi escono loro fuori per lo grasso; Avanzano le immaginazioni del cuor loro.</span> <span class="verse"><a name="8">8</a>Son dissoluti, e per malizia ragionano di oppressare; Parlano da alto.</span> <span class="verse"><a name="9">9</a>Mettono la lor bocca dentro al cielo, E la lor lingua passeggia per la terra.</span> <span class="verse"><a name="10">10</a>Perciò, il popolo di Dio riviene a questo, Veggendo che l’acqua gli è spremuta a bere a pien calice,</span> <span class="verse"><a name="11">11</a>E dice: Come può essere che Iddio sappia ogni cosa, E che vi sia conoscimento nell’Altissimo?</span> <span class="verse"><a name="12">12</a>Ecco, costoro son empi, e pur godono pace e tranquillità in perpetuo; Ed accrescono le lor facoltà.</span> <span class="verse"><a name="13">13</a>Indarno adunque in vero ho nettato il mio cuore, Ed ho lavate le mie mani nell’innocenza.</span> <span class="verse"><a name="14">14</a>Poichè son battuto tuttodì, Ed ogni mattina il mio gastigamento si rinnuova</span> <span class="verse"><a name="15">15</a>Se io dico: Io ragionerò così; Ecco, io son disleale inverso la generazione de’ tuoi figliuoli.</span> <span class="verse"><a name="16">16</a>Io ho adunque pensato di volere intender questo; Ma la cosa mi è parsa molto molesta.</span> <span class="verse"><a name="17">17</a>Infino a tanto che sono entrato ne’ santuari di Dio; Ed ho considerato il fine di coloro.</span> <span class="verse"><a name="18">18</a>Certo, tu li metti in isdruccioli; Tu li trabocchi in ruine.</span> <span class="verse"><a name="19">19</a>Come sono eglino stati distrutti in un momento! Come son venuti meno, e sono stati consumati per casi spaventevoli!</span> <span class="verse"><a name="20">20</a>Son come un sogno, dopo che l’uomo si è destato; O Signore, quando tu ti risveglierai, tu sprezzerai la lor vana apparenza</span> <span class="verse"><a name="21">21</a>Quando il mio cuore era inacerbito, Ed io era punto nelle reni;</span> <span class="verse"><a name="22">22</a>Io era insensato, e non aveva conoscimento; Io era inverso te simile alle bestie.</span> <span class="verse"><a name="23">23</a>Ma pure io sono stato del continuo teco; Tu mi hai preso per la man destra.</span> <span class="verse"><a name="24">24</a>Tu mi condurrai per lo tuo consiglio, E poi mi riceverai in gloria;</span> <span class="verse"><a name="25">25</a>Chi è per me in cielo, fuor che te? Io non voglio altri che te in terra.</span> <span class="verse"><a name="26">26</a>La mia carne ed il mio cuore erano venuti meno: Ma Iddio è la rocca del mio cuore, e la mia parte in eterno.</span> <span class="verse"><a name="27">27</a>Perciocchè, ecco, quelli che si allontanano da te periranno; Tu distruggerai ogni uomo che fornicando si svia da te.</span> <span class="verse"><a name="28">28</a>Ma quant’è a me, egli mi è buono di accostarmi a Dio; Io ho posta nel Signore Iddio la mia confidanza, Per raccontar tutte le opere sue</span> </p></div</div></div></body></html>