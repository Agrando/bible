<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/gen/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/gen">Genesis</a> &gt <strong>Chapter 9</strong></div><p><span class="verse"><a name="1">1</a>E IDDIO benedisse Noè, e i suoi figliuoli; e disse loro; Fruttate, e moltiplicate, e riempiete la terra.</span> <span class="verse"><a name="2">2</a>E la paura e lo spavento di voi sia sopra tutte le bestie della terra, e sopra tutti gli uccelli del cielo; essi vi son dati nelle mani, insieme con tutto ciò che serpe sopra la terra, e tutti i pesci del mare.</span> <span class="verse"><a name="3">3</a>Ogni cosa che si muove, ed ha vita, vi sarà per cibo; io ve le do tutte, come l’erbe verdi.</span> <span class="verse"><a name="4">4</a>Ma pur non mangiate la carne con l’anima sua, ch’è il suo sangue.</span> <span class="verse"><a name="5">5</a>E certamente io ridomanderò conto del vostro sangue, per le vostre persone; io ne ridomanderò conto ad ogni bestia, ed agli uomini; io ridomanderò conto della vita dell’uomo a qualunque suo fratello.</span> <span class="verse"><a name="6">6</a>Il sangue di colui che spanderà il sangue dell’uomo sarà sparso dall’uomo; perciocchè Iddio ha fatto l’uomo alla sua immagine.</span> <span class="verse"><a name="7">7</a>Voi dunque fruttate e moltiplicate; generate copiosamente sulla terra, e crescete in essa</span> <span class="verse"><a name="8">8</a>Poi Iddio parlò a Noè, ed a’ suoi figliuoli con lui, dicendo:</span> <span class="verse"><a name="9">9</a>E quant’è a me, ecco, io fermo il mio patto con voi, e con la vostra progenie dopo voi;</span> <span class="verse"><a name="10">10</a>e con ogni animal vivente ch’è con voi, così degli uccelli, come degli animali domestici, e di tutte le fiere della terra, con voi; così con quelle che sono uscite fuor dell’Arca, come con ogni altra bestia della terra.</span> <span class="verse"><a name="11">11</a>Io fermo il mio patto con voi, che ogni carne non sarà più distrutta per le acque del diluvio, e che non vi sarà più diluvio, per guastar la terra</span> <span class="verse"><a name="12">12</a>Oltre a ciò, Iddio disse: Questo sarà il segno del patto che io fo fra me e voi e tutti gli animali viventi, che son con voi, in perpetuo per ogni generazione.</span> <span class="verse"><a name="13">13</a>Io ho messo il mio Arco nella nuvola; ed esso sarà per segno del patto fra me e la terra.</span> <span class="verse"><a name="14">14</a>Ed avverrà che, quando io avrò coperta la terra di nuvole, l’Arco apparirà nella nuvola.</span> <span class="verse"><a name="15">15</a>Ed io mi ricorderò del mio patto, ch’è fra me e voi, ed ogni animal vivente, di qualunque carne; e le acque non faranno più diluvio, per distruggere ogni carne.</span> <span class="verse"><a name="16">16</a>L’Arco adunque sarà nella nuvola, ed io lo riguarderò, per ricordarmi del patto perpetuo, fra Dio ed ogni animal vivente, di qualunque carne ch’è sopra la terra.</span> <span class="verse"><a name="17">17</a>Così Iddio disse a Noè: Questo è il segno del patto, che io ho fermato fra me ed ogni carne ch’è sopra la terra</span> <span class="verse"><a name="18">18</a>OR i figliuoli di Noè, che uscirono fuor dell’Arca, furono Sem, Cam e Iafet.</span> <span class="verse"><a name="19">19</a>E Cam fu padre di Canaan. Questi tre furono figliuoli di Noè; e da essi, sparsi per tutta la terra, ella è stata popolata.</span> <span class="verse"><a name="20">20</a>E Noè cominciò ad esser lavorator della terra e piantò la vigna.</span> <span class="verse"><a name="21">21</a>E bevve del vino, e s’inebbriò, e si scoperse in mezzo del suo tabernacolo.</span> <span class="verse"><a name="22">22</a>E Cam, padre di Canaan, vide le vergogne di suo padre, e lo rapportò fuori a’ suoi due fratelli.</span> <span class="verse"><a name="23">23</a>Ma Sem e Iafet presero un mantello, e se lo misero amendue in su le spalle; e, camminando a ritroso, copersero le vergogne del padre loro; e le faccie loro erano volte indietro, tal che non videro le vergogne del padre loro</span> <span class="verse"><a name="24">24</a>E, quando Noè si fu svegliato dal suo vino, seppe ciò che gli avea fatto il suo figliuol minore.</span> <span class="verse"><a name="25">25</a>E disse: Maledetto sia Canaan; sia servo de’ servi de’ suoi fratelli.</span> <span class="verse"><a name="26">26</a>Ma disse: Benedetto sia il Signore Iddio di Sem, e sia Canaan lor servo.</span> <span class="verse"><a name="27">27</a>Iddio allarghi Iafet, ed abiti egli ne’ tabernacoli di Sem; e sia Canaan lor servo</span> <span class="verse"><a name="28">28</a>E Noè visse dopo il diluvio trecencinquanta anni.</span> <span class="verse"><a name="29">29</a>E tutto il tempo che Noè visse fu novecencinquento anni; poi morì</span> </p></div</div></div></body></html>