<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/gen/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/gen">Genesis</a> &gt <strong>Chapter 26</strong></div><p><span class="verse"><a name="1">1</a>OR vi fu fame nel paese, oltre alla prima fame ch’era stata al tempo di Abrahamo. E Isacco se ne andò ad Abimelecco, re de’ Filistei, in Gherar.</span> <span class="verse"><a name="2">2</a>E il Signore gli apparve, e gli disse: Non iscendere in Egitto; dimora nel paese che io ti dirò.</span> <span class="verse"><a name="3">3</a>Dimora in questo paese, ed io sarò teco, e ti benedirò; perciocchè io darò a te, ed alla tua progenie, tutti questi paesi; ed atterrò ciò che io ho giurato ad Abrahamo tuo padre.</span> <span class="verse"><a name="4">4</a>E moltiplicherò la tua progenie, talchè sarà come le stelle del cielo; e darò alla tua progenie tutti questi paesi; e tutte le nazioni della terra saranno benedette nella tua progenie.</span> <span class="verse"><a name="5">5</a>Perciocchè Abrahamo ubbidì alla mia voce ed osservò ciò che io gli avea imposto di osservare, i miei comandamenti, i miei statuti, e le mie leggi</span> <span class="verse"><a name="6">6</a>E Isacco adunque dimorò in Gherar.</span> <span class="verse"><a name="7">7</a>E le genti del luogo lo domandarono della sua moglie. Ed egli disse: Ella è mia sorella; perciocchè egli temeva di dire: Ella è mia moglie; che talora le genti del luogo non l’uccidessero per cagion di Rebecca; perciocchè ella era di bell’aspetto.</span> <span class="verse"><a name="8">8</a>Or avvenne che, dopo ch’egli fu dimorato quivi alquanti giorni, Abimelecco, re de’ Filistei, riguardando per la finestra, vide Isacco, che scherzava con Rebecca, sua moglie.</span> <span class="verse"><a name="9">9</a>E Abimelecco chiamò Isacco, e gli disse: Ecco, costei è pur tua moglie; come adunque hai tu detto: Ell’è mia sorella? E Isacco gli disse: Perciocchè io diceva: E’ mi convien guardare che io non muoia per cagion d’essa.</span> <span class="verse"><a name="10">10</a>E Abimelecco gli disse: Che cosa è questo che tu ci hai fatto? per poco alcuno del popolo si sarebbe giaciuto con la tua moglie, e così tu ci avresti fatto venire addosso una gran colpa.</span> <span class="verse"><a name="11">11</a>E Abimelecco fece un comandamento a tutto il popolo, dicendo: Chiunque toccherà quest’uomo, o la sua moglie, del tutto sarà fatto morire</span> <span class="verse"><a name="12">12</a>E Isacco seminò in quel paese; e quell’anno trovò cento per uno. E il Signore lo benedisse.</span> <span class="verse"><a name="13">13</a>E quell’uomo divenne grande, e andò del continuo crescendo, finchè fu sommamente accresciuto.</span> <span class="verse"><a name="14">14</a>Ed avea gregge di minuto bestiame, ed armenti di grosso, e molta famiglia; e perciò i Filistei lo invidiavano.</span> <span class="verse"><a name="15">15</a>Laonde turarono, ed empierono di terra tutti i pozzi che i servitori di suo padre aveano cavati al tempo di Abrahamo.</span> <span class="verse"><a name="16">16</a>E Abimelecco disse ad Isacco: Partiti da noi; perciocchè tu sei divenuto molto più possente di noi.</span> <span class="verse"><a name="17">17</a>Isacco adunque si partì di là, e tese i padiglioni nella Valle di Gherar, e dimorò quivi.</span> <span class="verse"><a name="18">18</a>E Isacco cavò di nuovo i pozzi d’acqua, che erano stati cavati al tempo di Abrahamo, suo padre, i quali i Filistei aveano turati dopo la morte di Abrahamo; e pose loro gli stessi nomi che suo padre avea lor posti.</span> <span class="verse"><a name="19">19</a>E i servitori d’Isacco cavarono in quella valle, e trovarono quivi un pozzo d’acqua viva.</span> <span class="verse"><a name="20">20</a>Ma i pastori di Gherar contesero co’ pastori d’Isacco, dicendo: Quest’acqua è nostra. Ed esso nominò quel pozzo Esec; perciocchè essi ne aveano mossa briga con lui.</span> <span class="verse"><a name="21">21</a>Poi cavarono un altro pozzo, e per quello ancora contesero; laonde Isacco nominò quel pozzo Sitna.</span> <span class="verse"><a name="22">22</a>Allora egli si tramutò di là, e cavò un altro pozzo, per lo quale non contesero; ed egli nominò quel pozzo Rehobot; e disse: Ora ci ha pure il Signore allargati, essendo noi moltiplicati in questo paese.</span> <span class="verse"><a name="23">23</a>Poi di là salì in Beerseba.</span> <span class="verse"><a name="24">24</a>E il Signore gli apparve in quella stessa notte, e gli disse: Io son l’Iddio di Abrahamo, tuo padre; non temere; perciocchè io son teco, e ti benedirò, e moltiplicherò la tua progenie, per amor di Abrahamo mio servitore.</span> <span class="verse"><a name="25">25</a>Ed egli edificò quivi un altare, ed invocò il Nome del Signore, e tese quivi i suoi padiglioni; e i suoi servitori cavarono quivi un pozzo</span> <span class="verse"><a name="26">26</a>E Abimelecco andò a lui da Gherar, insieme con Ahuzat suo famigliare, e con Picol capo del suo esercito.</span> <span class="verse"><a name="27">27</a>E Isacco disse loro: Perchè siete voi venuti a me, poichè mi odiate, e mi avete mandato via d’appresso a voi?</span> <span class="verse"><a name="28">28</a>Ed essi dissero: Noi abbiamo chiaramente veduto che il Signore è teco; laonde abbiamo detto: Siavi ora giuramento fra noi; fra noi e te, e facciamo lega teco:</span> <span class="verse"><a name="29">29</a>Se giammai tu ci fai alcun male; come ancora noi non ti abbiamo toccato; e non ti abbiam fatto se non bene, e ti abbiamo rimandato in pace; tu che ora sei benedetto dal Signore.</span> <span class="verse"><a name="30">30</a>Ed egli fece loro un convito; ed essi mangiarono e bevvero.</span> <span class="verse"><a name="31">31</a>E, levatisi la mattina seguente a buon’ora, giurarono l’uno all’altro. Poi Isacco li accommiatò; ed essi si partirono da lui amichevolmente.</span> <span class="verse"><a name="32">32</a>In quell’istesso giorno, i servitori d’Isacco vennero, e gli fecero rapporto di un pozzo che aveano cavato; e gli dissero: Noi abbiam trovato dell’acqua.</span> <span class="verse"><a name="33">33</a>Ed egli pose nome a quel pozzo Siba; perciò quella città è stata nominata Beerseba fino ad oggi</span> <span class="verse"><a name="34">34</a>Or Esaù, essendo d’età di quarant’anni, prese per moglie Iudit, figliuola di Beeri Hitteo; e Basmat, figliuola di Elon Hitteo.</span> <span class="verse"><a name="35">35</a>Ed esse furono cagione di amaritudine d’animo a Isacco ed a Rebecca</span> </p></div</div></div></body></html>