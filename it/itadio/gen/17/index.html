<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/gen/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/gen">Genesis</a> &gt <strong>Chapter 17</strong></div><p><span class="verse"><a name="1">1</a>POI, quando Abramo fu d’età di novantanove anni, il Signore gli apparve, e gli disse: Io son l’Iddio Onnipotente; cammina davanti a me, e sii intiero.</span> <span class="verse"><a name="2">2</a>Ed io stabilirò il mio patto fra me e te; e ti accrescerò grandissimamente.</span> <span class="verse"><a name="3">3</a>Allora Abramo cadde sopra la sua faccia, e Iddio parlò con lui, dicendo:</span> <span class="verse"><a name="4">4</a>Quant’è a me, ecco, io fo il mio patto teco: Tu diventerai padre d’una moltitudine di nazioni.</span> <span class="verse"><a name="5">5</a>E tu non sarai più nominato Abramo; anzi il tuo nome sarà Abrahamo; perciocchè io ti ho costituito padre d’una moltitudine di nazioni.</span> <span class="verse"><a name="6">6</a>E ti farò moltiplicare grandissimamente, e ti farò divenir nazioni; e re usciranno di te</span> <span class="verse"><a name="7">7</a>Ed io fermerò il mio patto fra me e te, ed i tuoi discendenti dopo te, per le lor generazioni, per patto perpetuo; per esser l’Iddio tuo, e della tua progenie dopo te.</span> <span class="verse"><a name="8">8</a>E darò a te, ed a’ tuoi discendenti dopo te, il paese dove tu abiti come forestiere, tutto il paese di Canaan, in possessione perpetua; e sarò loro Dio.</span> <span class="verse"><a name="9">9</a>Iddio disse ancora ad Abrahamo: Tu altresì, ed i tuoi discendenti dopo te, per le lor generazioni, osservate il mio patto.</span> <span class="verse"><a name="10">10</a>Questo è il mio patto, che io fo fra me e voi, e la tua progenie dopo te, il quale voi avete ad osservare: Ogni maschio d’infra voi sia circonciso.</span> <span class="verse"><a name="11">11</a>E voi circonciderete la carne del vostro prepuzio, e ciò sarà per segno del patto fra me a voi.</span> <span class="verse"><a name="12">12</a>Ed ogni maschio d’infra voi sarà circonciso nell’età di otto giorni per le vostre generazioni; così il servo che sarà nato in casa, come colui che sarà stato comperato con danari d’infra qualunque popolo straniero, che non sarà della tua progenie.</span> <span class="verse"><a name="13">13</a>Circoncidasi del tutto, così colui che sarà nato in casa tua, come colui che tu avrai comperato co’ tuoi danari; e sia il mio patto nella vostra carne, per patto perpetuo.</span> <span class="verse"><a name="14">14</a>E quant’è al maschio incirconciso, la carne del cui prepuzio non sarà stata circoncisa, sia una tal persona ricisa dai suoi popoli; ella ha violato il mio patto</span> <span class="verse"><a name="15">15</a>Oltre a ciò Iddio disse ad Abraham: Quant’è a Sarai, non chiamar più la tua moglie Sarai; perciocchè il suo nome ha ad esser Sara.</span> <span class="verse"><a name="16">16</a>Ed io la benedirò, ed anche ti darò d’essa un figliuolo; io la benedirò, ed ella diventerà nazioni; e d’essa usciranno re di popoli.</span> <span class="verse"><a name="17">17</a>Ed Abrahamo cadde sopra la sua faccia, e rise, e disse nel cuor suo: Nascerà egli pure un figliuolo ad un uomo di cent’anni? e Sara, ch’è d’età di novant’anni partorirà ella pure?</span> <span class="verse"><a name="18">18</a>Ed Abrahamo disse a Dio: Viva pure Ismaele nel tuo cospetto.</span> <span class="verse"><a name="19">19</a>E Iddio disse: Anzi Sara tua moglie ti partorirà un figliuolo, e tu gli porrai nome Isacco; ed io fermerò il mio patto con lui, per patto perpetuo per la sua progenie dopo lui.</span> <span class="verse"><a name="20">20</a>E quant’è ad Ismaele ancora, io ti ho esaudito; ecco, io l’ho benedetto, e lo farò moltiplicare e crescer grandissimamente; egli genererà dodici principi, ed io lo farò divenire una gran nazione.</span> <span class="verse"><a name="21">21</a>Ma io fermerò il mio patto con Isacco, il qual Sara ti partorirà l’anno vegnente, in quest’istessa stagione.</span> <span class="verse"><a name="22">22</a>E, quando Iddio ebbe finito di parlare con Abrahamo, egli se ne salì d’appresso a lui</span> <span class="verse"><a name="23">23</a>Ed Abrahamo prese Ismaele suo figliuolo, e tutti coloro che gli erano nati in casa, e tutti coloro ch’egli avea comperati co’ suoi danari, tutti i maschi dei suoi famigliari; e circoncise il prepuzio della lor carne, in quell’istesso giorno, come Iddio gliene avea parlato.</span> <span class="verse"><a name="24">24</a>Or Abrahamo era d’età di novantanove anni, quando egli circoncise la carne del suo prepuzio.</span> <span class="verse"><a name="25">25</a>Ed Ismaele suo figliuolo era d’età di tredici anni, quando gli fu circoncisa la carne del suo prepuzio.</span> <span class="verse"><a name="26">26</a>In quell’istesso giorno fu circonciso Abraham, ed Ismaele suo figliuolo.</span> <span class="verse"><a name="27">27</a>Furono parimente circoncisi con lui tutti gli uomini della sua casa, così quelli ch’erano nati in casa, come quelli ch’erano stati comperati con danari d’infra gli stranieri</span> </p></div</div></div></body></html>