<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/gen/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/gen">Genesis</a> &gt <strong>Chapter 31</strong></div><p><span class="verse"><a name="1">1</a>OR egli udì le parole de’ figliuoli di Labano, che dicevano: Giacobbe ha tolto a nostro padre tutto il suo avere; e di quello ch’era di nostra padre, egli ha acquistata tutta questa dovizia.</span> <span class="verse"><a name="2">2</a>Giacobbe ancora vide che la faccia di Labano non era verso lui qual soleva esser per addietro.</span> <span class="verse"><a name="3">3</a>E il Signore disse a Giacobbe: Ritornatene al paese de’ tuoi, ed al tuo luogo natio, ed io sarò teco.</span> <span class="verse"><a name="4">4</a>E Giacobbe mandò a chiamar Rachele e Lea, a’ campi, presso della sua greggia.</span> <span class="verse"><a name="5">5</a>E disse loro: Io veggo che la faccia di vostro padre non è inverso me qual soleva esser per addietro; e pur l’Iddio di mio padre è stato meco.</span> <span class="verse"><a name="6">6</a>E voi sapete che ho servito a vostro padre di tutto il mio potere.</span> <span class="verse"><a name="7">7</a>Ma egli mi ha ingannato, e m’ha cambiato il mio salario dieci volte; ma Iddio non gli ha permesso di farmi alcun danno.</span> <span class="verse"><a name="8">8</a>Se egli diceva così: Le macchiate saranno il tuo salario, tutta la greggia figliava parti macchiati; e se diceva così: Le vergate saranno il tuo salario, tutta la greggia figliava parti vergati.</span> <span class="verse"><a name="9">9</a>E Iddio ha tolto il bestiame a vostro padre, e me lo ha dato.</span> <span class="verse"><a name="10">10</a>Ed avvenne una volta, al tempo che le pecore entrano in calore, che io alzai gli occhi, e vidi in sogno che i becchi ed i montoni che ammontavano le pecore e le capre, erano vergati, macchiati e grandinati.</span> <span class="verse"><a name="11">11</a>E l’angelo di Dio mi disse in sogno: Giacobbe. Ed io dissi: Eccomi.</span> <span class="verse"><a name="12">12</a>Ed egli disse: Alza ora gli occhi, e vedi tutti i becchi e i montoni, che ammontano le capre e le pecore, come son tutti vergati, macchiati, e grandinati; perciocchè io ho veduto tutto quello che Labano ti fa.</span> <span class="verse"><a name="13">13</a>Io son l’Iddio di Betel, dove tu ugnesti quel piliere, e dove tu mi facesti quel voto; ora levati, e partiti di questo paese, e ritornatene nel tuo natio paese.</span> <span class="verse"><a name="14">14</a>E Rachele e Lea risposero, e dissero: Abbiamo noi più alcuna parte od eredità in casa di nostro padre?</span> <span class="verse"><a name="15">15</a>Non fummo noi da lui reputate straniere, quando egli ci vendette? ed oltre a ciò egli ha tutti mangiati i nostri danari.</span> <span class="verse"><a name="16">16</a>Conciossiachè tutte queste facoltà che Iddio ha tolte a nostro padre, già fosser nostre e de’ nostri figliuoli; ora dunque fa’ pur tutto quello che Iddio ti ha detto</span> <span class="verse"><a name="17">17</a>E Giacobbe si levò, e mise i suoi figliuoli e le sue mogli in su de’ cammelli.</span> <span class="verse"><a name="18">18</a>E ne menò tutto il suo bestiame, e tutte le sue facoltà ch’egli avea acquistate; il bestiame ch’egli avea acquistato in Paddan-aram per venirsene nel paese di Canaan, ad Isacco suo padre.</span> <span class="verse"><a name="19">19</a>Or Labano se n’era andato a tondere le sue pecore; e Rachele rubò gl’idoli di suo padre.</span> <span class="verse"><a name="20">20</a>E Giacobbe si partì furtivamente da Labano, Sirio; perciocchè egli non gliel dichiarò; conciossiachè egli se ne fuggisse.</span> <span class="verse"><a name="21">21</a>Egli adunque se ne fuggì, con tutto quello ch’egli avea; e si levò, e passò il Fiume, e si dirizzò verso il monte di Galaad.</span> <span class="verse"><a name="22">22</a>E il terzo giorno appresso fu rapportato a Labano, che Giacobbe se n’era fuggito.</span> <span class="verse"><a name="23">23</a>Allora egli prese seco i suoi fratelli, e lo perseguì per sette giornate di cammino; e lo raggiunse al monte di Galaad.</span> <span class="verse"><a name="24">24</a>Ma Iddio venne a Labano, Sirio, in sogno di notte, e gli disse: Guardati che tu non venga a parole con Giacobbe, nè in bene, nè in male</span> <span class="verse"><a name="25">25</a>Labano adunque raggiunse Giacobbe. E Giacobbe avea tesi i suoi padiglioni in sul monte; e Labano, co’ suoi fratelli, tese parimente i suoi nel monte di Galaad.</span> <span class="verse"><a name="26">26</a>E Labano disse a Giacobbe: Che hai tu fatto, partendoti da me furtivamente, e menandone le mie figliuole come prigioni di guerra?</span> <span class="verse"><a name="27">27</a>Perchè ti sei fuggito celatamente, e ti sei furtivamente partito da me, e non me l’hai fatto assapere? ed io ti avrei accommiatato con allegrezza e con canti, con tamburi e con cetere.</span> <span class="verse"><a name="28">28</a>E non mi hai pur permesso di baciare i miei figliuoli e le mie figliuole; ora tu hai stoltamente fatto.</span> <span class="verse"><a name="29">29</a>E’ sarebbe in mio potere di farvi del male; ma l’Iddio del padre vostro mi parlò la notte passata, dicendo: Guardati che tu non venga a parole con Giacobbe, nè in bene, nè in male.</span> <span class="verse"><a name="30">30</a>Ora dunque, siitene pure andato, poichè del tutto bramavi la casa di tuo padre; ma, perchè hai tu rubati i miei dii?</span> <span class="verse"><a name="31">31</a>E Giacobbe rispose, e disse a Labano: Io me ne son così andato, perchè io avea paura; perciocchè io diceva che mi conveniva guardar che talora tu non rapissi le tue figliuole d’appresso a me.</span> <span class="verse"><a name="32">32</a>Colui, appo il quale tu avrai trovati i tuoi dii, non sia lasciato vivere; riconosci, in presenza de’ nostri fratelli, se vi è nulla del tuo appo me, e prenditelo. Or Giacobbe non sapeva che Rachele avesse rubati quegl’iddii.</span> <span class="verse"><a name="33">33</a>Labano adunque entrò nel padiglione di Giacobbe, e nel padiglione di Lea, e nel padiglione delle due serve, e non li trovò; ed uscito del padiglione di Lea, entrò nel padiglione di Rachele.</span> <span class="verse"><a name="34">34</a>Ma Rachele avea presi quegl’idoli, e li avea messi dentro l’arnese d’un cammello, e s’era posta a sedere sopra essi; e Labano frugò tutto il padiglione, e non li trovò.</span> <span class="verse"><a name="35">35</a>Ed ella disse a suo padre: Non prenda il mio signore sdegno, ch’io non posso levarmi su davanti a te; perciocchè io ho quello che sogliono aver le donne. Egli adunque investigò, ma non trovò quegl’idoli</span> <span class="verse"><a name="36">36</a>E Giacobbe si adirò, e contese con Labano, e gli parlò, e gli disse: Qual misfatto, o qual peccato ho io commesso, che tu mi abbi così ardentemente perseguito?</span> <span class="verse"><a name="37">37</a>Poichè tu hai frugate tutte le mie masserizie, che hai tu trovato di tutte le masserizie di casa tua? mettilo qui davanti a’ tuoi e miei fratelli, acciocchè giudichino chi di noi due ha ragione.</span> <span class="verse"><a name="38">38</a>Già son vent’anni ch’io sono stato teco; le tue pecore e le tue capre non hanno disperduto, ed io non ho mangiati i montoni della tua greggia.</span> <span class="verse"><a name="39">39</a>Io non ti ho portato ciò ch’era lacerato; io l’ho pagato; tu me lo hai ridomandato: come ancora se alcuna cosa era stata rubata di giorno o di notte.</span> <span class="verse"><a name="40">40</a>Io mi son portato in maniera che il caldo mi consumava di giorno, e di notte il gelo, e il sonno mi fuggiva dagli occhi.</span> <span class="verse"><a name="41">41</a>Già son vent’anni ch’io sono in casa tua, io ti ho servito quattordici anni per le tue due figliuole, e sei anni per le tue pecore; e tu mi hai mutato il mio salario dieci volte.</span> <span class="verse"><a name="42">42</a>Se l’Iddio di mio padre, l’Iddio di Abrahamo, e il terrore d’Isacco, non fosse stato meco, certo tu mi avresti ora rimandato voto. Iddio ha veduta la mia afflizione, e la fatica delle mie mani: e però la notte passata ne ha data la sentenza</span> <span class="verse"><a name="43">43</a>Labano rispose a Giacobbe, e gli disse: Queste figliuole son mie figliuole, e questi figliuoli son miei figliuoli, e queste pecore son mie pecore, e tutto quello che tu vedi è mio; e che farei io oggi a queste mie figliuole, ovvero a’ lor figliuoli che esse hanno partoriti?</span> <span class="verse"><a name="44">44</a>Ora dunque, vieni, facciam patto insieme, tu ed io; e sia ciò per testimonianza fra me e te.</span> <span class="verse"><a name="45">45</a>E Giacobbe prese una pietra, e la rizzò per un piliere.</span> <span class="verse"><a name="46">46</a>E Giacobbe disse a’ suoi fratelli: Raccogliete delle pietre. Ed essi presero delle pietre, e ne fecero un mucchio, e mangiarono quivi.</span> <span class="verse"><a name="47">47</a>E Labano chiamò quel mucchio Iegar-sahaduta; e Giacobbe gli pose nome Galed.</span> <span class="verse"><a name="48">48</a>E Labano disse: Questo mucchio è oggi testimonio fra me e te; perciò fu nominato Galed:</span> <span class="verse"><a name="49">49</a>ed anche Mispa; perciocchè Labano disse: Il Signore riguardi fra te e me, quando non ci potremo vedere l’un l’altro.</span> <span class="verse"><a name="50">50</a>Se tu affliggi le mie figliuole, ovvero, se tu prendi altre mogli oltre alle mie figliuole, non un uomo è testimonio fra noi; vedi: Iddio è testimonio fra me e te.</span> <span class="verse"><a name="51">51</a>Labano, oltre a ciò, disse a Giacobbe: Ecco questo mucchio che io ho ammonticchiato, ed ecco questo piliere fra me e te.</span> <span class="verse"><a name="52">52</a>Questo mucchio sarà testimonio, e questo piliere ancora sarà testimonio, che nè io non passerò questo mucchio per andare a te, nè tu non passerai questo mucchio e questo piliere, per venire a me, per male.</span> <span class="verse"><a name="53">53</a>L’Iddio di Abrahamo, e l’Iddio di Nahor, l’Iddio del padre loro, sieno giudici fra noi. Ma Giacobbe giurò per lo terrore d’Isacco, suo padre.</span> <span class="verse"><a name="54">54</a>E Giacobbe sacrificò un sacrificio in su quel monte, e chiamò i suoi fratelli a mangiar del pane. Essi adunque mangiarono del pane, e dimorarono quella notte in su quel monte.</span> <span class="verse"><a name="55">55</a>E la mattina, Labano si levò a buon’ora, e baciò le sue figliuole, e i suoi figliuoli, e li benedisse. Poi se ne andò, e ritornò al suo luogo</span> </p></div</div></div></body></html>