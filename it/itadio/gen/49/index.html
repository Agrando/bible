<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/gen/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/gen">Genesis</a> &gt <strong>Chapter 49</strong></div><p><span class="verse"><a name="1">1</a>POI Giacobbe chiamò i suoi figliuoli, e disse: Adunatevi, ed io vi dichiarerò ciò che vi avverrà nel tempo a venire.</span> <span class="verse"><a name="2">2</a>Adunatevi e ascoltate, figliuoli di Giacobbe! Prestate udienza a Israele, vostro padre.</span> <span class="verse"><a name="3">3</a>RUBEN, tu sei il mio primogenito, La mia possa, e il principio delle mie forze, Eccellente in dignità, ed eccellente in forza.</span> <span class="verse"><a name="4">4</a>Tutto ciò è scolato come acqua; non aver la maggioranza! Perciocchè tu salisti in sul letto di tuo padre; Allora che tu contaminasti il mio letto, tutto ciò sparì</span> <span class="verse"><a name="5">5</a>SIMEONE e LEVI son fratelli; Le loro spade sono arme di violenza.</span> <span class="verse"><a name="6">6</a>Non entri l’anima mia nel lor consiglio segreto; Non uniscasi la gloria mia alla lor raunanza; Perciocchè nella loro ira hanno uccisi uomini, E hanno a lor voglia spianato il muro.</span> <span class="verse"><a name="7">7</a>Maledetta sia l’ira loro, perciocchè è stata violenta; E il furor loro, perciocchè è stato aspro; Io li dividerò per Giacobbe, E li spargerò per Israele</span> <span class="verse"><a name="8">8</a>GIUDA, te celebreranno i tuoi fratelli; La tua mano sarà sopra il collo de’ tuoi nemici; I figliuoli di tuo padre s’inchineranno a te;</span> <span class="verse"><a name="9">9</a>Giuda è un leoncello; Figliuol mio, tu sei ritornato dalla preda; Quando egli si sarà chinato, e si sarà posto a giacere come un leone, Anzi come un gran leone, chi lo desterà?</span> <span class="verse"><a name="10">10</a>Lo Scettro non sarà rimosso da Giuda, Nè il Legislatore d’infra i piedi di esso, Finchè non sia venuto colui al quale quello appartiene; E inverso lui sarà l’ubbidienza de’ popoli.</span> <span class="verse"><a name="11">11</a>Egli lega il suo asinello alla vite, E al tralcio della vite nobile il figlio della sua asina; Egli lava il suo vestimento nel vino, E i suoi panni nel liquor delle uve.</span> <span class="verse"><a name="12">12</a>Egli ha gli occhi rosseggianti per lo vino, E i denti bianchi per lo latte</span> <span class="verse"><a name="13">13</a>ZABULON abiterà nel porto de’ mari Egli sarà al porto delle navi; E il suo confine sarà fino a Sidon.</span> <span class="verse"><a name="14">14</a>ISSACAR è un asino ossuto, Che giace fra due sbarre.</span> <span class="verse"><a name="15">15</a>E avendo egli veduto che il riposo è cosa buona, E che il paese è ameno, Chinerà la spalla per portar la soma, E diverrà tributario.</span> <span class="verse"><a name="16">16</a>DAN giudicherà il suo popolo, Come una delle tribù d’Israele.</span> <span class="verse"><a name="17">17</a>Dan sarà una serpe in su la strada, Un colubro in sul sentiero, Il qual morde i pasturali del cavallo, Onde colui che lo cavalca cade indietro.</span> <span class="verse"><a name="18">18</a>O Signore, io ho aspettata la tua salute.</span> <span class="verse"><a name="19">19</a>Quant’è a GAD, schiere lo scorreranno; Ma egli in iscambio scorrerà altri.</span> <span class="verse"><a name="20">20</a>Dal paese di ASER procederà la grascia della sua vittuaglia, Ed esso produrrà delizie reali.</span> <span class="verse"><a name="21">21</a>NEFTALI è una cerva sciolta; Egli proferisce belle parole</span> <span class="verse"><a name="22">22</a>GIUSEPPE è un ramo di una vite fruttifera, Un ramo di una vite fruttifera appresso ad una fonte, I cui rampolli si distendono lungo il muro.</span> <span class="verse"><a name="23">23</a>E benchè egli sia stato amaramente afflitto, E che degli arcieri l’abbiano saettato e nimicato;</span> <span class="verse"><a name="24">24</a>Pur è dimorato l’arco suo nella sua forza; E le sue braccia e le sue mani si son rinforzate, Per l’aiuto del Possente di Giacobbe: Quindi egli è stato il pastore, la pietra d’Israele,</span> <span class="verse"><a name="25">25</a>Ciò è proceduto dall’Iddio di tuo padre, il quale ancora ti aiuterà; E dall’Onnipotente, il quale ancora ti benedirà Delle benedizioni del cielo di sopra, Delle benedizioni dell’abisso che giace disotto, Delle benedizioni delle mammelle e della matrice.</span> <span class="verse"><a name="26">26</a>Le benedizioni di tuo padre Hanno avanzate le benedizioni de’ miei genitori, E son giunte fino al sommo de’ colli eterni. Esse saranno sopra il capo di Giuseppe, E sopra la sommità del capo di lui, Ch’è stato messo da parte d’infra i suoi fratelli.</span> <span class="verse"><a name="27">27</a>BENIAMINO è un lupo rapace; La mattina egli divorerà la preda, E in su la sera partirà le spoglie</span> <span class="verse"><a name="28">28</a>Tutti costoro sono i capi delle dodici tribù d’Israele; e questo è quello che il padre loro disse loro, quando il benedisse, benedicendo ciascuno di essi secondo la sua propria benedizione.</span> <span class="verse"><a name="29">29</a>Poi comandò, e disse loro: Tosto sarò raccolto al mio popolo; seppellitemi coi miei padri, nella spelonca ch’è nel campo di Efron Hitteo;</span> <span class="verse"><a name="30">30</a>nella spelonca, ch’è nel campo di Macpela, il quale è dirincontro a Mamre, nel paese di Cannan; la quale spelonca Abrahamo comperò da Efron Hitteo, insieme col campo, per possession di sepoltura.</span> <span class="verse"><a name="31">31</a>Quivi fu seppellito Abrahamo e Sara, sua moglie; quivi fu seppellito Isacco e Rebecca, sua moglie; quivi ancora ho seppellita Lea.</span> <span class="verse"><a name="32">32</a>L’acquisto di quel campo, e della spelonca ch’è in esso, fu fatto da’ figliuoli di Het.</span> <span class="verse"><a name="33">33</a>E, dopo che Giacobbe ebbe finito di dar questi comandamenti a’ suoi figliuoli, ritrasse i piedi dentro al letto, e trapassò, e fu raccolto a’ suoi popoli</span> </p></div</div></div></body></html>