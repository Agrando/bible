<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/gen/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/gen">Genesis</a> &gt <strong>Chapter 38</strong></div><p><span class="verse"><a name="1">1</a>OR avvenne in quel tempo, che Giuda discese d’appresso a’ suoi fratelli, e si ridusse ad albergare in casa di un uomo Adullamita, il cui nome era Hira.</span> <span class="verse"><a name="2">2</a>E Giuda vide quivi una figliuola di un uomo Cananeo, il nome del quale era Sua; ed egli la prese per moglie, ed entrò da lei.</span> <span class="verse"><a name="3">3</a>Ed ella concepette e partorì un figliuolo, al quale Giuda pose nome Er.</span> <span class="verse"><a name="4">4</a>Poi ella concepette ancora, e partorì un figliuolo, e gli pose nome Onan.</span> <span class="verse"><a name="5">5</a>Ed ella partorì ancora un figliuolo, e gli pose nome Sela; or Giuda era in Chezib, quando ella lo partorì.</span> <span class="verse"><a name="6">6</a>E Giuda prese una moglie ad Er, suo primogenito, il cui nome era Tamar.</span> <span class="verse"><a name="7">7</a>Ma Er, primogenito di Giuda, dispiacque al Signore, e il Signore lo fece morire.</span> <span class="verse"><a name="8">8</a>E Giuda disse ad Onon: Entra dalla moglie del tuo fratello, e sposala per ragion di consanguinità, e suscita progenie al tuo fratello.</span> <span class="verse"><a name="9">9</a>Ma Onan, sapendo che quella progenie non sarebbe sua, quando entrava dalla moglie del suo fratello, si corrompeva in terra, per non dar progenie al suo fratello.</span> <span class="verse"><a name="10">10</a>E ciò ch’egli faceva dispiacque al Signore; ed egli fece morire ancora lui.</span> <span class="verse"><a name="11">11</a>E Giuda disse a Tamar, sua nuora: Stattene vedova in casa di tuo padre, finchè Sela, mio figliuolo, sia divenuto grande; perciocchè egli diceva: E’ si convien provvedere che costui ancora non muoia, come i suoi fratelli. Tamar adunque se ne andò, e dimorò in casa di suo padre</span> <span class="verse"><a name="12">12</a>E, dopo molti giorni, morì la figliuola di Sua, moglie di Giuda; e, dopo che Giuda si fu consolato, salì in Timna, con Hira Adullamita, suo famigliare amico, a’ tonditori delle sue pecore.</span> <span class="verse"><a name="13">13</a>Ed e’ fu rapportato a Tamar, e detto: Ecco, il tuo suocero sale in Timna, per tonder le sue pecore.</span> <span class="verse"><a name="14">14</a>Allora ella si levò d’addosso gli abiti suoi vedovili, e si coperse di un velo, e se ne turò il viso, e si pose a sedere alla porta di Enaim, ch’è in sulla strada, traendo verso Timna; perciocchè vedeva che Sela era divenuto grande, e pure ella non gli era data per moglie.</span> <span class="verse"><a name="15">15</a>E Giuda la vide, e stimò lei essere una meretrice; conciossiachè ella avesse coperto il viso.</span> <span class="verse"><a name="16">16</a>E, stornatosi verso lei in su la via, le disse: Deh! permetti che io entri da te perciocchè egli non sapeva ch’ella fosse sua nuora. Ed ella gli disse: Che mi darai, perchè tu entri da me?</span> <span class="verse"><a name="17">17</a>Ed egli le disse: Io ti manderò un capretto della greggia. Ed ella disse: Mi darai tu un pegno, finchè tu me l’abbi mandato?</span> <span class="verse"><a name="18">18</a>Ed egli disse: Qual pegno ti darò io? Ed ella disse: Il tuo suggello, e la tua benda, e il tuo bastone che tu hai in mano. Ed egli le diede quelle cose, ed entrò da lei, ed ella concepette di lui.</span> <span class="verse"><a name="19">19</a>Poi si levò, e se ne andò, e si levò d’addosso il suo velo, e si rivestì i suoi abiti vedovili.</span> <span class="verse"><a name="20">20</a>E Giuda mandò il capretto per le mani di quell’Adullamita, suo famigliare amico, per ritrarre il pegno da quella donna; ma egli non la trovò.</span> <span class="verse"><a name="21">21</a>E ne domandò gli uomini del luogo dove era stata, dicendo: Dove è quella meretrice ch’era alla porta di Enaim in sulla strada? Ed essi risposero: Qui non è stata alcuna meretrice.</span> <span class="verse"><a name="22">22</a>Ed egli se ne ritornò a Giuda, e gli disse: Io non ho trovata colei; ed anche gli uomini di quel luogo mi hanno detto: Qui non è stata alcuna meretrice.</span> <span class="verse"><a name="23">23</a>E Giuda disse: Tengasi pure il pegno, che talora noi non siamo in isprezzo: ecco, io le ho mandato questo capretto; ma tu non l’hai trovata</span> <span class="verse"><a name="24">24</a>Or intorno a tre mesi appresso, fu rapportato, e detto a Guida: Tamar, tua nuora, ha fornicato, ed anche ecco, è gravida di fornicazione. E Giuda disse: Menatela fuori, e sia arsa.</span> <span class="verse"><a name="25">25</a>Come era menata fuori, mandò a dire al suo suocero: Io son gravida di colui al quale appartengono queste cose. Gli mandò ancora a dire: Riconosci ora di cui è questo suggello, e queste bende, e questo bastone.</span> <span class="verse"><a name="26">26</a>E Giuda riconobbe quelle cose, e disse: Ell’è più giusta di me; conciossiachè ella abbia fatto questo, perciocchè io non l’ho data per moglie a Sela, mio figliuolo. Ed egli non la conobbe più da indi innanzi.</span> <span class="verse"><a name="27">27</a>Or avvenne che al tempo ch’ella dovea partorire, ecco, avea due gemelli in corpo.</span> <span class="verse"><a name="28">28</a>E, mentre partoriva, l’uno porse la mano; e la levatrice la prese, e vi legò dello scarlatto sopra, dicendo: Costui è uscito il primo.</span> <span class="verse"><a name="29">29</a>Ma avvenne ch’egli ritrasse la mano; ed ecco, il suo fratello uscì fuori; e la levatrice disse: Qual rottura hai tu fatta? la rottura sia sopra te; e gli fu posto nome Fares.</span> <span class="verse"><a name="30">30</a>Poi uscì il suo fratello che avea lo scarlatto sopra la mano; e gli fu posto nome Zara</span> </p></div</div></div></body></html>