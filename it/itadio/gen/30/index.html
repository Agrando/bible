<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/gen/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/gen">Genesis</a> &gt <strong>Chapter 30</strong></div><p><span class="verse"><a name="1">1</a>E Rachele, veggendo che non faceva figliuoli a Giacobbe, portò invidia alla sua sorella; e disse a Giacobbe: Dammi de’ figliuoli; altrimenti io son morta.</span> <span class="verse"><a name="2">2</a>E Giacobbe s’accesse in ira contro a Rachele, e disse: Sono io in luogo di Dio, il qual t’ha dinegato il frutto del ventre?</span> <span class="verse"><a name="3">3</a>Ed ella disse: Ecco Bilha, mia serva; entra da lei ed ella partorirà sopra le mie ginocchia, ed io ancora avrò progenie da lei.</span> <span class="verse"><a name="4">4</a>Ed ella diede a Giacobbe Bilha, sua serva, per moglie, ed egli entrò da lei.</span> <span class="verse"><a name="5">5</a>E Bilha concepette, e partorì un figliuolo a Giacobbe.</span> <span class="verse"><a name="6">6</a>E Rachele disse: Iddio mi ha fatto ragione, ed ha eziandio ascoltata la mia voce, e mi ha dato un figliuolo; perciò ella gli pose nome Dan.</span> <span class="verse"><a name="7">7</a>E Bilha, serva di Rachele, concepette ancora, e partorì un secondo figliuolo a Giacobbe.</span> <span class="verse"><a name="8">8</a>E Rachele disse: Io ho lottate le lotte di Dio con la mia sorella; ed anche ho vinto; perciò pose nome a quel figliuolo Neftali.</span> <span class="verse"><a name="9">9</a>E Lea, veggendo ch’era restata di partorire, prese Zilpa, sua serva, e la diede a Giacobbe per moglie.</span> <span class="verse"><a name="10">10</a>E Zilpa, serva di Lea, partorì un figliuolo a Giacobbe.</span> <span class="verse"><a name="11">11</a>E Lea disse: Buona ventura è giunta; e pose nome a quel figliuolo Gad.</span> <span class="verse"><a name="12">12</a>Poi Zilpa, serva di Lea, partorì un secondo figliuolo a Giacobbe.</span> <span class="verse"><a name="13">13</a>E Lea disse: Quest’è per farmi beata; conciossiachè le donne mi chiameranno beata; perciò ella pose nome a quel figliuolo Aser</span> <span class="verse"><a name="14">14</a>Or Ruben andò fuori al tempo della ricolta de’ grani, e trovò delle mandragole per i campi, e le portò a Lea, sua madre. E Rachele disse a Lea: Deh! dammi delle mandragole del tuo figliuolo.</span> <span class="verse"><a name="15">15</a>Ed ella le disse: È egli poco che tu mi abbi tolto il mio marito, che tu mi vuoi ancora togliere le mandragole del mio figliuolo? E Rachele disse: Or su, giacciasi egli questa notte teco per le mandragole del tuo figliuolo.</span> <span class="verse"><a name="16">16</a>E come Giacobbe se ne veniva in su la sera da’ campi, Lea gli uscì incontro, e gli disse: Entra da me; perciocchè io ti ho tolto a prezzo per le mandragole del mio figliuolo. Egli adunque si giacque con lei quella notte.</span> <span class="verse"><a name="17">17</a>E Iddio esaudì Lea, talchè ella concepette, e partorì il quinto figliuolo a Giacobbe.</span> <span class="verse"><a name="18">18</a>Ed ella disse: Iddio mi ha dato il mio premio, di ciò che io diedi la mia serva al mio marito; e pose nome a quel figliuolo Issacar.</span> <span class="verse"><a name="19">19</a>E Lea concepette ancora, e partorì il sesto figliuolo a Giacobbe.</span> <span class="verse"><a name="20">20</a>E Lea disse: Iddio mi ha dotata d’una buona dote; questa volta il mio marito abiterà meco, poichè io gli ho partoriti sei figliuoli; e pose nome a quel figliuolo Zabulon.</span> <span class="verse"><a name="21">21</a>Poi partorì una figliuola, e le pose nome Dina.</span> <span class="verse"><a name="22">22</a>E Iddio si ricordò di Rachele, e l’esaudì, e le aperse la matrice.</span> <span class="verse"><a name="23">23</a>Ed ella concepette, e partorì un figliuolo; e disse: Iddio ha tolto via il mio obbrobrio.</span> <span class="verse"><a name="24">24</a>E pose nome a quel figliuolo Giuseppe, dicendo: Il Signore mi aggiunga un altro figliuolo</span> <span class="verse"><a name="25">25</a>E, dopo che Rachele ebbe partorito Giuseppe, Giacobbe disse a Labano: Dammi licenza, acciocchè io me ne vada al mio luogo, ed al mio paese.</span> <span class="verse"><a name="26">26</a>Dammi le mie mogli, per le quali io ti ho servito, ed i miei figliuoli; acciocchè io me ne vada; perciocchè tu sai il servigio che io t’ho renduto.</span> <span class="verse"><a name="27">27</a>E Labano gli disse: Deh! se pure ho trovato grazia appo te: Io ho veduto che il Signore mi ha benedetto per cagion tua.</span> <span class="verse"><a name="28">28</a>Poi disse: Significami appunto qual salario mi ti converrà dare, ed io te lo darò.</span> <span class="verse"><a name="29">29</a>Ed egli gli disse: Tu sai come io ti ho servito, e quale è divenuto il tuo bestiame meco.</span> <span class="verse"><a name="30">30</a>Perciocchè poco era quello che tu avevi, avanti che io venissi; ma ora egli è cresciuto sommamente; e il Signore ti ha benedetto per lo mio governo; ed ora quando mi adopererò io ancora per la mia famiglia?</span> <span class="verse"><a name="31">31</a>Ed egli disse: Che ti darò io? E Giacobbe disse: Non darmi nulla; se tu mi fai questo, io tornerò a pasturare, ed a guardar le tue pecore.</span> <span class="verse"><a name="32">32</a>Io passerò oggi per mezzo tutte le tue gregge, levandone, d’infra le pecore, ogni agnello macchiato e vaiolato; e ogni agnello di color fosco; e, d’infra le capre, le vaiolate e le macchiate; e tal sarà da ora innanzi il mio salario.</span> <span class="verse"><a name="33">33</a>Così da questo dì innanzi, quando tu mi contenderai il mio salario, la mia giustizia risponderà per me nel tuo cospetto; tutto ciò che non sarà macchiato o vaiolato fra le capre, e di color fosco fra le pecore, e sarà trovato appo me, sarà furto.</span> <span class="verse"><a name="34">34</a>E Labano disse: Ecco, sia come tu hai detto.</span> <span class="verse"><a name="35">35</a>Ed in quel dì mise da parte i becchi, e i montoni macchiati e vaiolati; e tutte le capre macchiate e vaiolate; e tutte quelle in cui era alcuna macchia bianca; e, d’infra le pecore, tutte quelle ch’erano di color fosco; e le mise tra le mani de’ suoi figliuoli.</span> <span class="verse"><a name="36">36</a>E frappose il cammino di tre giornate fra sè e Giacobbe. E Giacobbe pasturava il rimanente delle gregge di Labano</span> <span class="verse"><a name="37">37</a>E Giacobbe prese delle verghe verdi di pioppo, di nocciuolo, e di castagno; e vi fece delle scorzature bianche, scoprendo il bianco ch’era nelle verghe.</span> <span class="verse"><a name="38">38</a>Poi piantò le verghe ch’egli avea scorzate, dinanzi alle gregge, ne’ canali dell’acqua, e negli abbeveratoi, ove le pecore venivano a bere; e le pecore entravano in calore quando venivano a bere.</span> <span class="verse"><a name="39">39</a>Le pecore adunque e le capre entravano in calore, vedendo quelle verghe; onde figliavano parti vergati, macchiati, e viaolati.</span> <span class="verse"><a name="40">40</a>Poi, come Giacobbe avea spartiti gli agnelli, faceva volger gli occhi alle pecore delle gregge di Labano, verso le vaiolate, e verso tutte quelle ch’erano di color fosco; e metteva le sue gregge da parte, e non le metteva di rincontro alle pecore di Labano.</span> <span class="verse"><a name="41">41</a>E ogni volta che le pecore primaiuole entravano in calore, Giacobbe metteva quelle verghe ne’ canali, alla vista delle pecore e delle capre; acciocchè entrassero in calore, alla vista di quelle verghe.</span> <span class="verse"><a name="42">42</a>Ma, quando le pecore erano serotine, egli non ve le poneva; e così le pecore serotine erano di Labano, e le primaiuole di Giacobbe.</span> <span class="verse"><a name="43">43</a>E quell’uomo crebbe sommamente in facoltà, ed ebbe molte gregge, e servi, e serve, e cammelli, ed asini</span> </p></div</div></div></body></html>