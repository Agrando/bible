<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/gen/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/gen">Genesis</a> &gt <strong>Chapter 15</strong></div><p><span class="verse"><a name="1">1</a>DOPO queste cose, la parola del Signore fu indirizzata ad Abramo in visione, dicendo: Non temere, o Abramo, io ti sono scudo; il tuo premio è molto grande</span> <span class="verse"><a name="2">2</a>Ed Abramo disse: O Signore Iddio, che mi daresti? conciossiachè io viva senza figliuoli, e colui che ha il governo della mia casa è questo Eliezer Damasceno.</span> <span class="verse"><a name="3">3</a>Abramo disse ancora: Ecco, tu non mi hai data progenie; ed ecco, un servo nato in casa mia sarà mio erede.</span> <span class="verse"><a name="4">4</a>Ed in quello stante, la parola del Signore gli fu indirizzata, dicendo: Costui non sarà tuo erede; anzi colui che uscirà delle tue viscere sarà tuo erede.</span> <span class="verse"><a name="5">5</a>Poi lo menò fuori, e gli disse: Riguarda ora verso il cielo, ed annovera le stelle, se pur tu le puoi annoverare. Poi gli disse: Così sarà la tua progenie.</span> <span class="verse"><a name="6">6</a>Ed esso credette al Signore; e il Signore gl’imputò ciò a giustizia</span> <span class="verse"><a name="7">7</a>E gli disse: Io sono il Signore che ti ho fatto uscire di Ur de’ Caldei, per darti questo paese, acciocchè tu lo possegga.</span> <span class="verse"><a name="8">8</a>Ed Abramo rispose: Signore Iddio, a che conoscerò io che io lo possederò?</span> <span class="verse"><a name="9">9</a>E il Signore gli disse: Pigliami una giovenca di tre anni, ed una capra di tre anni, ed un montone di tre anni, ed una tortora ed un pippione.</span> <span class="verse"><a name="10">10</a>Ed egli prese tutte quelle cose, e le partì per lo mezzo, e pose ciascuna metà dirimpetto all’altra; ma non partì gli uccelli.</span> <span class="verse"><a name="11">11</a>Or certi uccelli discesero sopra quei corpi morti, ed Abramo, sbuffando, li cacciò</span> <span class="verse"><a name="12">12</a>Ed in sul tramontar del sole, un profondo sonno cadde sopra Abramo; ed ecco, uno spavento ed una grande oscurità cadde sopra lui.</span> <span class="verse"><a name="13">13</a>E il Signore disse ad Abramo: Sappi pure che la tua progenie dimorerà come straniera in un paese che non sarà suo, e servirà alla gente di quel paese, la quale l’affliggerà; e ciò sarà per lo spazio di quattrocent’anni.</span> <span class="verse"><a name="14">14</a>Ma altresì io farò giudicio della gente alla quale avrà servito; poi essi se ne usciranno con gran ricchezze.</span> <span class="verse"><a name="15">15</a>E tu te ne andrai a’ tuoi padri in pace, e sarai seppellito in buona vecchiezza.</span> <span class="verse"><a name="16">16</a>E nella quarta generazione, essi ritorneranno qua; perciocchè fino ad ora l’iniquità degli Amorrei non è compiuta</span> <span class="verse"><a name="17">17</a>Ora, come il sole si fu coricato, venne una caligine; ed ecco, un forno fumante, ed un torchio acceso, il qual passò per mezzo quelle parti di quegli animali.</span> <span class="verse"><a name="18">18</a>In quel giorno il Signore fece patto con Abramo, dicendo: Io ho dato alla tua progenie questo paese, dal fiume di Egitto fino al fiume grande, ch’è il fiume Eufrate;</span> <span class="verse"><a name="19">19</a>il paese de’ Chenei, e de’ Chenizzei, e de’ Cadmonei;</span> <span class="verse"><a name="20">20</a>e degl’Hittei, e de’ Ferezei, e de’ Rafei;</span> <span class="verse"><a name="21">21</a>e degli Amorrei, e de’ Cananei, e de’ Ghirgasei, e de’ Gebusei</span> </p></div</div></div></body></html>