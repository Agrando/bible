<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/gen/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/gen">Genesis</a> &gt <strong>Chapter 41</strong></div><p><span class="verse"><a name="1">1</a>ED avvenne, in capo di due anni intieri, che Faraone sognò, e gli pareva di essere presso al fiume.</span> <span class="verse"><a name="2">2</a>Ed ecco, dal fiume salivano sette vacche di bella apparenza, e grasse, e carnose, e pasturavano nella giuncaia.</span> <span class="verse"><a name="3">3</a>Poi ecco, dal fiume salivano sette altre vacche di brutta apparenza, e magre, e scarne; e si fermarono presso a quelle altre in su la riva del fiume.</span> <span class="verse"><a name="4">4</a>E le vacche di brutta apparenza, e magre, e scarne, mangiarono le sette vacche di bella apparenza, e grasse. E Faraone si risvegliò.</span> <span class="verse"><a name="5">5</a>Poi, raddormentatosi, sognò di nuovo: ed ecco, sette spighe prospere, e belle, salivano da un gambo.</span> <span class="verse"><a name="6">6</a>Poi ecco, sette altre spighe minute, ed arse dal vento orientale, germogliavano dopo quelle.</span> <span class="verse"><a name="7">7</a>E le spighe minute tranghiottirono le sette spighe prospere e piene. E Faraone si risvegliò; ed ecco un sogno.</span> <span class="verse"><a name="8">8</a>E venuta la mattina, lo spirito suo fu conturbato; e mandò a chiamar tutti i Magi ed i Savi d’Egitto, e raccontò loro i suoi sogni; ma non vi fu alcuno che li potesse interpretare a Faraone</span> <span class="verse"><a name="9">9</a>Allora il coppier maggiore parlò a Faraone, dicendo: Io mi rammemoro oggi i miei falli.</span> <span class="verse"><a name="10">10</a>Faraone si crucciò già gravemente contro a’ suoi servitori, e mise me e il panattier maggiore in prigione, in casa del Capitan delle guardie.</span> <span class="verse"><a name="11">11</a>E sognammo egli ed io, in una stessa notte ciascuno un sogno; noi sognammo ciascuno il suo sogno, conveniente all’interpretazione che ne fu data.</span> <span class="verse"><a name="12">12</a>Or quivi con noi era un giovane Ebreo, servitor del Capitan delle guardie, al quale noi raccontammo i nostri sogni, ed egli ce l’interpretò, dando la interpretazione a ciascuno secondo il suo sogno.</span> <span class="verse"><a name="13">13</a>Ed avvenne che, secondo l’interpretazione ch’egli ci avea data, Faraone mi rimise nel mio stato, e fece appiccar quell’altro.</span> <span class="verse"><a name="14">14</a>Allora Faraone mandò a chiamar Giuseppe, il quale prestamente fu tratto fuor della fossa; ed egli si tondè, e si cambiò i vestimenti, e venne a Faraone.</span> <span class="verse"><a name="15">15</a>E Faraone disse a Giuseppe: Io ho sognato un sogno, e non vi è niuno che l’interpreti; or io ho udito dir di te, che tu intendi i sogni, per interpretarli.</span> <span class="verse"><a name="16">16</a>E Giuseppe rispose a Faraone, dicendo: V’è altri che me; Iddio risponderà ciò che sarà per la prosperità di Faraone</span> <span class="verse"><a name="17">17</a>E Faraone disse a Giuseppe: E’ mi pareva nel mio sogno che io stava presso alla riva del fiume.</span> <span class="verse"><a name="18">18</a>Ed ecco, dal fiume salivano sette vacche, grasse, e carnose, e di bella apparenza, e pasturavano nella giuncaia.</span> <span class="verse"><a name="19">19</a>Poi ecco, sette altre vacche salivano dietro a quelle, magre, e di bruttissima apparenza, e scarne; io non ne vidi mai di così misere in tutto il paese di Egitto.</span> <span class="verse"><a name="20">20</a>E le vacche magre, e misere, mangiarono le sette prime vacche grasse.</span> <span class="verse"><a name="21">21</a>E quelle entrarono loro in corpo; ma pur non se ne riconobbe nulla; conciossiachè fossero di così brutto aspetto, come prima. Ed io mi risvegliai.</span> <span class="verse"><a name="22">22</a>E’ mi parve ancora, sognando, veder sette spighe piene e belle, che salivano da un gambo.</span> <span class="verse"><a name="23">23</a>Poi ecco, sette altre spighe aride, minute, arse dal vento orientale, germogliarono dopo quelle.</span> <span class="verse"><a name="24">24</a>E le spighe minute tranghiottirono le sette spighe belle. Or io ho detti questi sogni a’ Magi; ma non vi è stato alcuno che me li abbia saputi dichiarare.</span> <span class="verse"><a name="25">25</a>Allora Giuseppe disse a Faraone: Ciò che ha sognato Faraone è una stessa cosa. Iddio ha significato a Faraone ciò ch’egli è per fare.</span> <span class="verse"><a name="26">26</a>Le sette vacche belle son sette anni; e le sette spighe belle sono altresì sette anni; l’uno e l’altro sogno sono una stessa cosa.</span> <span class="verse"><a name="27">27</a>Parimente, le sette vacche magre e brutte, che salivano dopo quelle, son sette anni; e le sette spighe vote, arse dal vento orientale, saranno sette anni di fame.</span> <span class="verse"><a name="28">28</a>Questo è quello che io ho detto a Faraone: Che Iddio ha mostrato a Faraone ciò ch’egli è per fare.</span> <span class="verse"><a name="29">29</a>Ecco, vengono sette anni di grande abbondanza in tutto il paese di Egitto.</span> <span class="verse"><a name="30">30</a>Poi, dopo quelli, verranno sette anni di fame; e tutta quella abbondanza sarà dimenticata nel paese di Egitto; e la fame consumerà il paese.</span> <span class="verse"><a name="31">31</a>E quell’abbondanza non si conoscerà nel paese, per cagion di quella fame che verrà appresso; perciocchè ella sarà molto aspra.</span> <span class="verse"><a name="32">32</a>E quant’è a ciò che il sogno è stato reiterato per due volte a Faraone, ciò è avvenuto, perchè la cosa è determinata da Dio; e Iddio l’eseguirà tosto</span> <span class="verse"><a name="33">33</a>Ora dunque provveggasi Faraone di un uomo intendente e savio, il quale egli costituisca sopra il paese di Egitto.</span> <span class="verse"><a name="34">34</a>Faraone faccia questo: Ordini de’ commissari nel paese; e facciasi dare il quinto della rendita del paese di Egitto, ne’ sette anni dell’abbondanza.</span> <span class="verse"><a name="35">35</a>E adunino essi tutta la vittuaglia di questi sette buoni anni che vengono, e ammassino il grano sotto la mano di Faraone, per vittuaglia nella città; e lo conservino.</span> <span class="verse"><a name="36">36</a>E quella vittuaglia sarà per provvisione del paese, ne’ sette anni della fame che saranno nel paese di Egitto; e il paese non sarà distrutto per la fame.</span> <span class="verse"><a name="37">37</a>E la cosa piacque a Faraone e a tutti i suoi servitori.</span> <span class="verse"><a name="38">38</a>E Faraone disse a’ suoi servitori: Potremmo noi trovare alcuno pari a costui, ch’è uomo in cui è lo Spirito di Dio?</span> <span class="verse"><a name="39">39</a>E Faraone disse a Giuseppe: Poichè Iddio ti ha manifestato tutto questo, e’ non vi è alcuno intendente, nè savio, come sei tu.</span> <span class="verse"><a name="40">40</a>Tu sarai sopra la mia casa, e tutto il mio popolo ti bacerà in bocca; io non sarò più grande di te, salvo che nel trono.</span> <span class="verse"><a name="41">41</a>Oltre a ciò, Faraone disse a Giuseppe: Vedi, io ti costituisco sopra tutto il paese di Egitto.</span> <span class="verse"><a name="42">42</a>E Faraone si trasse il suo anello di mano, e lo mise in mano a Giuseppe, e lo fece vestir di vestimenti di bisso, e gli mise una collana d’oro al collo.</span> <span class="verse"><a name="43">43</a>E lo fece salir sopra il carro della seconda persona del suo regno; e si gridava davanti a lui: Ognuno s’inginocchi; e ch’egli lo costituiva sopra tutto il paese di Egitto.</span> <span class="verse"><a name="44">44</a>Faraone disse ancora a Giuseppe: Io son Faraone; niuno leverà il piè, nè la mano, in tutto il paese di Egitto, senza te.</span> <span class="verse"><a name="45">45</a>E Faraone pose nome a Giuseppe Safenatpaanea; e gli diede per moglie Asenat, figliuola di Potifera, Governatore di On. E Giuseppe andò attorno per lo paese di Egitto</span> <span class="verse"><a name="46">46</a>Or Giuseppe era d’età di trent’anni, quando egli si presentò davanti a Faraone, re di Egitto. Giuseppe adunque si partì dal cospetto di Faraone, e passò per tutto il paese di Egitto.</span> <span class="verse"><a name="47">47</a>E la terra produsse a menate, ne’ sette anni dell’abbondanza.</span> <span class="verse"><a name="48">48</a>E Giuseppe adunò tutta la vittuaglia di quei sette anni, che furono nel paese di Egitto, e la ripose nelle città; egli ripose in ciascuna tutta la vittuaglia del contado circonvicino.</span> <span class="verse"><a name="49">49</a>Giuseppe adunque ammassò grano in grandissima quantità, come la rena del mare; tanto che si rimase di annoverarlo; perciocchè era innumerabile.</span> <span class="verse"><a name="50">50</a>Ora, avanti che venisse il primo anno della fame, nacquero a Giuseppe due figliuoli; i quali Asenat, figliuola di Potifera, Governatore di On, gli partorì.</span> <span class="verse"><a name="51">51</a>E Giuseppe pose nome al primogenito Manasse; perciocchè, disse egli, Iddio mi ha fatto dimenticare ogni affanno, e tutta la casa di mio padre.</span> <span class="verse"><a name="52">52</a>E pose nome al secondo, Efraim; perciocchè, disse egli, Iddio mi ha fatto fruttare nel paese della mia afflizione.</span> <span class="verse"><a name="53">53</a>Poi, finiti i sette anni dell’abbondanza che fu nel paese di Egitto;</span> <span class="verse"><a name="54">54</a>cominciarono a venire i sette anni della fame, siccome Giuseppe avea detto; e vi fu fame per tutti i paesi; ma per tutto Egitto vi era del pane.</span> <span class="verse"><a name="55">55</a>Alla fine tutto il paese di Egitto fu anch’esso affamato, e il popolo gridò a Faraone per del pane. E Faraone disse a tutti gli Egizj: Andate a Giuseppe, e fate ciò ch’egli vi dirà.</span> <span class="verse"><a name="56">56</a>Ed essendo la fame per tutto il paese, Giuseppe aperse tutti i granai, e ne vendè agli Egizj. E la fame si aggravò nel paese di Egitto.</span> <span class="verse"><a name="57">57</a>Da ogni paese eziandio si veniva in Egitto a Giuseppe, per comperar del grano; perciocchè la fame si era aggravata per tutta la terra</span> </p></div</div></div></body></html>