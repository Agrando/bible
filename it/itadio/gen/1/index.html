<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/gen/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/gen">Genesis</a> &gt <strong>Chapter 1</strong></div><p><span class="verse"><a name="1">1</a>NEL principio Iddio creò il cielo e la terra.</span> <span class="verse"><a name="2">2</a>E la terra era una cosa deserta e vacua; e tenebre erano sopra la faccia dell’abisso. E lo Spirito di Dio si moveva sopra la faccia delle acque.</span> <span class="verse"><a name="3">3</a>E Iddio disse: Sia la luce. E la luce fu.</span> <span class="verse"><a name="4">4</a>E Iddio vide che la luce era buona. E Iddio separò la luce dalle tenebre.</span> <span class="verse"><a name="5">5</a>E Iddio nominò la luce Giorno, e le tenebre Notte. Così fu sera, e poi fu mattina, che fu il primo giorno.</span> <span class="verse"><a name="6">6</a>Poi Iddio disse: Siavi una distesa tra le acque, la quale separi le acque dalle acque.</span> <span class="verse"><a name="7">7</a>E Iddio fece quella distesa: e separò le acque che son disotto alla distesa, da quelle che son disopra d’essa. E così fu.</span> <span class="verse"><a name="8">8</a>E Iddio nominò la distesa Cielo. Così fu sera, e poi fu mattina, che fu il secondo giorno</span> <span class="verse"><a name="9">9</a>Poi Iddio disse: Sieno tutte le acque, che son sotto al cielo, raccolte in un luogo, ed apparisca l’asciutto. E così fu.</span> <span class="verse"><a name="10">10</a>E Iddio nominò l’asciutto Terra, e la raccolta delle acque Mari. E Iddio vide che ciò era buono.</span> <span class="verse"><a name="11">11</a>Poi Iddio disse: Produca la terra erba minuta, erbe che facciano seme, ed alberi fruttiferi che portino frutto, secondo le loro specie; il cui seme sia in esso, sopra la terra. E così fu.</span> <span class="verse"><a name="12">12</a>La terra adunque produsse erba minuta, erbe che fanno seme, secondo le loro specie, ed alberi che portano frutto, il cui seme è in esso, secondo le loro specie. E Iddio vide che ciò era buono.</span> <span class="verse"><a name="13">13</a>Così fu sera, e poi fu mattina, che fu il terzo giorno</span> <span class="verse"><a name="14">14</a>Poi Iddio disse: Sienvi de’ luminari nella distesa del cielo, per far distinzione tra il giorno e la notte: e quelli sieno per segni, e per distinguer le stagioni e i giorni e gli anni.</span> <span class="verse"><a name="15">15</a>E sieno per luminari nella distesa del cielo, per recar la luce in su la terra. E così fu.</span> <span class="verse"><a name="16">16</a>Iddio adunque fece i due gran luminari il maggiore per avere il reggimento del giorno, e il minore per avere il reggimento della notte, e le stelle.</span> <span class="verse"><a name="17">17</a>E Iddio li mise nella distesa del cielo, per recar la luce sopra la terra,</span> <span class="verse"><a name="18">18</a>e per avere il reggimento del giorno e della notte, e per separar la luce dalle tenebre. E Iddio vide che ciò era buono.</span> <span class="verse"><a name="19">19</a>Così fu sera, e poi fu mattina, che fu il quarto giorno</span> <span class="verse"><a name="20">20</a>Poi Iddio disse: Producano le acque copiosamente rettili, che sieno animali viventi; e volino gli uccelli sopra la terra, e per la distesa del cielo.</span> <span class="verse"><a name="21">21</a>Iddio adunque creò le grandi balene, ed ogni animal vivente che va serpendo; i quali animali le acque produssero copiosamente, secondo le loro specie; ed ogni sorta di uccelli che hanno ale, secondo le loro specie. E Iddio vide che ciò era buono.</span> <span class="verse"><a name="22">22</a>E Iddio li benedisse, dicendo: Figliate, moltiplicate, ed empiete le acque ne’ mari; moltiplichino parimente gli uccelli sulla terra.</span> <span class="verse"><a name="23">23</a>Così fu sera, e poi fu mattina, che fu il quinto giorno</span> <span class="verse"><a name="24">24</a>Poi Iddio disse: Produca la terra animali viventi, secondo le loro specie; bestie domestiche, rettili e fiere della terra, secondo le loro specie. E così fu.</span> <span class="verse"><a name="25">25</a>Iddio adunque fece le fiere della terra, secondo le loro specie; e gli animali domestici, secondo le loro specie; ed ogni sorta di rettili della terra, secondo le loro specie. E Iddio vide che ciò era buono</span> <span class="verse"><a name="26">26</a>Poi Iddio disse: Facciamo l’uomo alla nostra immagine, secondo la nostra somiglianza; ed abbia la signoria sopra i pesci del mare, e sopra gli uccelli del cielo, e sopra le bestie, e sopra tutta la terra, e sopra ogni rettile che serpe sopra la terra.</span> <span class="verse"><a name="27">27</a>Iddio adunque creò l’uomo alla sua immagine; egli lo creò all’immagine di Dio; egli li creò maschio e femmina.</span> <span class="verse"><a name="28">28</a>E Iddio li benedisse, e disse loro: Fruttate e moltiplicate, ed empiete la terra, e rendetevela soggetta, e signoreggiate sopra i pesci del mare, e sopra gli uccelli del cielo, e sopra ogni bestia che cammina sopra la terra</span> <span class="verse"><a name="29">29</a>Oltre a ciò, Iddio disse: Ecco, io vi do tutte l’erbe che producono seme, che son sopra tutta la terra; e tutti gli alberi fruttiferi che fanno seme. Queste cose vi saranno per cibo.</span> <span class="verse"><a name="30">30</a>Ma a tutte le bestie della terra, ed a tutti gli uccelli del cielo, ed a tutti gli animali che serpono sopra la terra, ne’ quali è anima vivente, io do ogni erba verde per mangiarla. E così fu</span> <span class="verse"><a name="31">31</a>E Iddio vide tutto quello ch’egli avea fatto; ed ecco, era molto buono. Così fu sera, e poi fu mattina, che fu il sesto giorno</span> </p></div</div></div></body></html>