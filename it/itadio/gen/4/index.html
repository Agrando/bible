<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/gen/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/gen">Genesis</a> &gt <strong>Chapter 4</strong></div><p><span class="verse"><a name="1">1</a>OR Adamo conobbe la sua moglie, ed ella concepette, e partorì Caino, e disse: Io ho acquistato un uomo col Signore.</span> <span class="verse"><a name="2">2</a>Poi partorì ancora Abele, fratello di esso. Ed Abele fu pastore di pecore, e Caino fu lavorator della terra</span> <span class="verse"><a name="3">3</a>Or avvenne, in capo di alquanto tempo, che Caino offerse al Signore offerta de’ frutti della terra.</span> <span class="verse"><a name="4">4</a>Ed Abele offerse anch’esso de’ primogeniti delle sue pecore, e del grasso di esse. E il Signore riguardò ad Abele ed alla sua offerta.</span> <span class="verse"><a name="5">5</a>Ma non riguardò a Caino, nè alla sua offerta; onde Caino si sdegnò grandemente, e il suo volto fu abbattuto</span> <span class="verse"><a name="6">6</a>E il Signore disse a Caino: Perchè sei tu sdegnato? e perchè è il tuo volto abbattuto?</span> <span class="verse"><a name="7">7</a>Se tu fai bene, non vi sarà egli esaltazione? ma altresì, se tu fai male, il peccato giace alla porta. Ora i desiderii di esso dipendono da te, e tu hai la signoria sopra lui</span> <span class="verse"><a name="8">8</a>E Caino disse ad Abele suo fratello: Andiamo ai campi. Ed avvenne che essendo essi ai campi, Caino si levò contro ad Abele suo fratello, e l’uccise</span> <span class="verse"><a name="9">9</a>E il Signore disse a Caino: Ov’è Abele tuo fratello? Ed egli disse: Io non so; sono io guardiano del mio fratello?</span> <span class="verse"><a name="10">10</a>E il Signore gli disse: Che hai fatto? ecco la voce del sangue del tuo fratello grida a me dalla terra.</span> <span class="verse"><a name="11">11</a>Ora dunque tu sei maledetto, e sarai cacciato dalla terra, che ha aperta la sua bocca per ricevere il sangue del tuo fratello dalla tua mano.</span> <span class="verse"><a name="12">12</a>Quando tu lavorerai la terra, ella non continuerà più di renderti la sua virtù; e tu sarai vagabondo ed errante sulla terra</span> <span class="verse"><a name="13">13</a>E Caino disse al Signore: La mia iniquità è più grande che io non posso portare.</span> <span class="verse"><a name="14">14</a>Ecco, tu mi hai oggi cacciato d’in su la faccia della terra, ed io sarò nascosto dal tuo cospetto, e sarò vagabondo ed errante sulla terra; ed avverrà che chiunque mi troverà mi ucciderà.</span> <span class="verse"><a name="15">15</a>E il Signore gli disse: Perciò, chiunque ucciderà Caino sarà punito a sette doppi più che Caino. E il Signore pose un segnale in Caino, acciocchè alcuno, trovandolo, non lo uccidesse</span> <span class="verse"><a name="16">16</a>E Caino si partì dal cospetto del Signore, e dimorò nel paese di Nod, dalla parte orientale di Eden.</span> <span class="verse"><a name="17">17</a>E Caino conobbe la sua moglie, ed ella concepette, e partorì Enoch. Poi egli si mise ad edificare una città, e la nominò del nome del suo figliuolo Enoch.</span> <span class="verse"><a name="18">18</a>E ad Enoch nacque Irad; ed Irad generò Mehujael; e Mehujael generò Metusael; e Metusael generò Lamec</span> <span class="verse"><a name="19">19</a>E Lamec si prese due mogli; il nome dell’una delle quali era Ada, e il nome dell’altra Silla.</span> <span class="verse"><a name="20">20</a>E Ada partorì Iabal. Esso fu padre di coloro che dimorano in tende, e son mandriani.</span> <span class="verse"><a name="21">21</a>E il nome del suo fratello fu Iubal. Esso fu padre di tutti coloro che maneggiano la cetera e l’organo.</span> <span class="verse"><a name="22">22</a>E Silla partorì anch’ella Tubal-cain, il quale ha ammaestrato ogni fabbro di rame e di ferro; e la sorella di Tubal-cain fu Naama</span> <span class="verse"><a name="23">23</a>E Lamec disse ad Ada e Silla sue mogli: Ascoltate la mia voce, mogli di Lamec; Porgete l’orecchio al mio parlare. Certo io ho ucciso un uomo, dandogli una ferita; Ed un giovane, dandogli una percossa.</span> <span class="verse"><a name="24">24</a>Se Caino è vendicato a sette doppi, Lamec lo sarà a settanta volte sette doppi</span> <span class="verse"><a name="25">25</a>E Adamo conobbe ancora la sua moglie; ed ella partorì un figliuolo, e gli pose nome Set; perciocchè, disse ella, Iddio mi ha riposta un’altra progenie in luogo di Abele, che Caino ha ucciso.</span> <span class="verse"><a name="26">26</a>Ed a Set ancora nacque un figliuolo; ed egli gli pose nome Enos. Allora si cominciò a nominare una parte degli uomini del Nome del Signore</span> </p></div</div></div></body></html>