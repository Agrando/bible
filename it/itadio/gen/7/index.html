<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/gen/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/gen">Genesis</a> &gt <strong>Chapter 7</strong></div><p><span class="verse"><a name="1">1</a>Poi il Signore disse a Noè: Entra tu, e tutta la tua famiglia dentro l’Arca; perciocchè in questa età io ti ho veduto giusto davanti a me.</span> <span class="verse"><a name="2">2</a>Di ciascuna specie di animali mondi, prendine sette paia, maschio e femmina; e degli animali immondi, un paio, un maschio e la sua femmina.</span> <span class="verse"><a name="3">3</a>Degli uccelli del cielo, prendine parimente di ciascuna specie sette paia, maschio e femmina; per conservarne in vita la generazione sopra la terra.</span> <span class="verse"><a name="4">4</a>Perciocchè fra qui e sette dì, io farò piovere in su la terra per lo spazio di quaranta giorni e di quaranta notti, e sterminerò d’in su la terra ogni cosa sussistente che io ho fatta</span> <span class="verse"><a name="5">5</a>E Noè fece secondo tutto ciò che il Signore gli avea comandato.</span> <span class="verse"><a name="6">6</a>Or Noè era di età di seicento anni, quando il diluvio fu, e le acque vennero sopra la terra.</span> <span class="verse"><a name="7">7</a>E Noè, insieme co’ suoi figliuoli, e con la sua moglie, e con le mogli de’ suoi figliuoli, entrò nell’Arca d’innanzi alle acque del diluvio.</span> <span class="verse"><a name="8">8</a>Degli animali mondi, e degli animali immondi, e degli uccelli, e di tutto ciò che serpe in su la terra,</span> <span class="verse"><a name="9">9</a>ne vennero delle paia, maschio e femmina, a Noè, dentro l’Arca; come Iddio avea comandato a Noè.</span> <span class="verse"><a name="10">10</a>Ed avvenne, al termine de’ sette giorni, che le acque del diluvio vennero sopra la terra</span> <span class="verse"><a name="11">11</a>L’anno seicentesimo della vita di Noè, nel secondo mese, nel decimosettimo giorno del mese, in quel giorno tutte le fonti del grande abisso scoppiarono, e le cateratte del cielo furono aperte.</span> <span class="verse"><a name="12">12</a>E la pioggia fu in su la terra, per lo spazio di quaranta giorni e di quaranta notti</span> <span class="verse"><a name="13">13</a>In quel giorno stesso Noè entrò nell’Arca, insieme con Sem, Cam e Iafet, suoi figliuoli, e con la sua moglie, e con le tre mogli de’ suoi figliuoli.</span> <span class="verse"><a name="14">14</a>Essi vi entrarono, ed anche fiere de ogni specie, ed animali domestici di ogni specie, e rettili che serpono sopra la terra di ogni specie, ed uccelli di ogni specie, ed uccelletti di ogni sorta di qualunque ala.</span> <span class="verse"><a name="15">15</a>In somma, di ogni carne, in cui è alito di vita, ne venne un paio a Noè dentro l’Arca.</span> <span class="verse"><a name="16">16</a>E gli animali che vennero erano maschio e femmina, come Iddio avea comandato a Noè. Poi il Signore serrò l’Arca sopra esso</span> <span class="verse"><a name="17">17</a>E il diluvio venne sopra la terra, per lo spazio di quaranta giorni; e le acque crebbero, e sollevarono l’Arca, ed ella fu alzata d’in su la terra.</span> <span class="verse"><a name="18">18</a>E le acque si rinforzarono, e crebbero grandemente sopra la terra; e l’Arca notava sopra le acque.</span> <span class="verse"><a name="19">19</a>E le acque si rinforzarono grandissimamente sopra la terra; e tutti gli alti monti, che son sotto tutti i cieli, furono coperti.</span> <span class="verse"><a name="20">20</a>Le acque avanzarono essi monti, dell’altezza di quindici cubiti. Così i monti furono coperti</span> <span class="verse"><a name="21">21</a>Ed ogni carne che si muove sopra la terra, degli uccelli, degli animali domestici, delle fiere e di tutti i rettili che serpono sopra la terra, morì, insieme con tutti gli uomini.</span> <span class="verse"><a name="22">22</a>Tutto ciò che ha fiato d’alito di vita nelle sue nari, d’infra tutto ciò ch’era nell’asciutto, morì.</span> <span class="verse"><a name="23">23</a>E fu sterminata ogni cosa sussistente, che era sopra la faccia della terra, dagli uomini fino alle bestie, e i rettili, e gli uccelli del cielo; furono, dico, sterminati d’in su la terra; e Noè solo scampò, con quelli ch’erano con lui nell’Arca.</span> <span class="verse"><a name="24">24</a>E le acque furono alte sopra la terra, per lo spazio di cencinquanta giorni</span> </p></div</div></div></body></html>