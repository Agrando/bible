<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/gen/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/gen">Genesis</a> &gt <strong>Chapter 33</strong></div><p><span class="verse"><a name="1">1</a>POI Giacobbe alzò gli occhi, e riguardò; ed ecco Esaù veniva, menando seco quattrocent’uomini. Ed egli spartì i fanciulli in tre schiere, sotto Lea, sotto Rachele, e sotto le due serve.</span> <span class="verse"><a name="2">2</a>E mise le serve e i lor figliuoli davanti; e Lea e i suoi figliuoli appresso; e Rachele e Giuseppe gli ultimi.</span> <span class="verse"><a name="3">3</a>Ed egli passò davanti a loro, e s’inchinò sette volte a terra, finchè fu presso al suo fratello.</span> <span class="verse"><a name="4">4</a>Ed Esaù gli corse incontro, e l’abbracciò, e gli si gittò al collo, e lo baciò; ed amendue piansero</span> <span class="verse"><a name="5">5</a>Ed Esaù alzò gli occhi, e vide quelle donne e que’ fanciulli, e disse: Che ti son costoro? E Giacobbe disse: Sono i fanciulli che Iddio ha donati al tuo servitore.</span> <span class="verse"><a name="6">6</a>E le serve si accostarono, coi loro figliuoli, e s’inchinarono.</span> <span class="verse"><a name="7">7</a>Poi Lea si accostò, co’ suoi figliuoli, e s’inchinarono. Poi si accostò Giuseppe e Rachele, e si inchinarono.</span> <span class="verse"><a name="8">8</a>Ed Esaù disse a Giacobbe: Che vuoi far di tutta quell’oste che io ho scontrata? Ed egli disse: Io l’ho mandata per trovar grazia appo il mio signore.</span> <span class="verse"><a name="9">9</a>Ed Esaù disse: Io ne ho assai, fratel mio; tienti per te ciò ch’è tuo.</span> <span class="verse"><a name="10">10</a>Ma Giacobbe disse: Deh! no; se ora io ho trovato grazia appo te, prendi dalla mia mano il mio presente; conciossiachè per ciò io abbia veduta la tua faccia, il che mi è stato come se avessi veduta la faccia di Dio; e tu mi hai gradito.</span> <span class="verse"><a name="11">11</a>Deh! prendi il mio presente che ti è stato condotto; perciocchè Iddio mi è stato liberal donatore, ed io ho di tutto. E gli fece forza, sì ch’egli lo prese.</span> <span class="verse"><a name="12">12</a>Poi Esaù disse: Partiamoci, ed andiamocene; ed io ti accompagnerò.</span> <span class="verse"><a name="13">13</a>Ma Giacobbe gli disse: Ben riconosce il mio signore che questi fanciulli son teneri; ed io ho le mie pecore e le mie vacche pregne; e se sono spinte innanzi pure un giorno, tutta la greggia morrà.</span> <span class="verse"><a name="14">14</a>Deh! passi il mio signore davanti al suo servitore, ed io mi condurrò pian piano, al passo di questo bestiame ch’è davanti a me, e di questi fanciulli, finchè io arrivi al mio signore in Seir.</span> <span class="verse"><a name="15">15</a>Ed Esaù disse: Deh! lascia che io faccia restar teco della gente ch’è meco. Ma Giacobbe disse: Perchè questo? lascia che io ottenga questa grazia dal mio signore</span> <span class="verse"><a name="16">16</a>Esaù adunque in quel dì se ne ritornò verso Seir, per lo suo cammino.</span> <span class="verse"><a name="17">17</a>E Giacobbe partì, e venne in Succot, e si edificò una casa, e fece delle capanne per lo suo bestiame; perciò pose nome a quel luogo Succot.</span> <span class="verse"><a name="18">18</a>Poi Giacobbe arrivò sano e salvo nella città di Sichem, nel paese di Canaan, tornando di Paddan-aram; e tese i suoi padiglioni davanti alla città.</span> <span class="verse"><a name="19">19</a>E comperò da’ figliuoli d’Hemor, padre di Sichem, per cento pezze di moneta, la parte del campo, ove avea tesi i suoi padiglioni.</span> <span class="verse"><a name="20">20</a>E rizzò un altare, e lo nominò Iddio, l’Iddio d’Israele</span> </p></div</div></div></body></html>