<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/gen/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/gen">Genesis</a> &gt <strong>Chapter 37</strong></div><p><span class="verse"><a name="1">1</a>OR Giacobbe abitò nel paese dove suo padre era andato peregrinando, nel paese di Canaan.</span> <span class="verse"><a name="2">2</a>E le generazioni di Giacobbe furono quelle. Giuseppe, essendo giovane, d’età di diciassette anni, pasturava le gregge, coi suoi fratelli, co’ figliuoli di Bilha, e coi figliuoli di Zilpa, mogli di suo padre. Ed egli rapportava al padre loro la mala fama che andava attorno di loro.</span> <span class="verse"><a name="3">3</a>Or Israele amava Giuseppe più che tutti gli altri suoi figliuoli; perciocchè gli era nato nella sua vecchiezza, e gli fece una giubba vergata.</span> <span class="verse"><a name="4">4</a>E i suoi fratelli, veggendo che il padre loro l’amava più che tutti i suoi fratelli, l’odiavano, e non potevano parlar con lui in pace</span> <span class="verse"><a name="5">5</a>E Giuseppe sognò un sogno, ed egli lo raccontò a’ suoi fratelli; ed essi l’odiarono vie maggiormente.</span> <span class="verse"><a name="6">6</a>Egli adunque disse loro: Deh! udite questo sogno che io ho sognato.</span> <span class="verse"><a name="7">7</a>Ecco, noi legavamo i covoni in mezzo di un campo; ed ecco, il mio covone si levò su, ed anche si tenne ritto; ed ecco, i vostri covoni furon d’intorno al mio covone, e gli s’inchinarono.</span> <span class="verse"><a name="8">8</a>E i suoi fratelli gli dissero: Regneresti tu pur sopra noi? signoreggeresti tu pur sopra noi? Essi adunque l’odiarono vie maggiormente per i suoi sogni, e per le sue parole.</span> <span class="verse"><a name="9">9</a>Ed egli sognò ancora un altro sogno, e lo raccontò a’ suoi fratelli, dicendo: Ecco, io ho sognato ancora un sogno: ed ecco, il sole, e la luna, ed undici stelle, mi s’inchinavano.</span> <span class="verse"><a name="10">10</a>Ed egli lo raccontò a suo padre, e a’ suoi fratelli. E suo padre lo sgridò, e gli disse: Quale è questo sogno che tu hai sognato? avremo noi, io, e tua madre, e i tuoi fratelli, pure a venire ad inchinarci a te a terra?</span> <span class="verse"><a name="11">11</a>E i suoi fratelli gli portavano invidia; ma suo padre riserbava appo sè queste parole</span> <span class="verse"><a name="12">12</a>Or i suoi fratelli andarono a pasturar le gregge del padre loro in Sichem.</span> <span class="verse"><a name="13">13</a>Ed Israele disse a Giuseppe: I tuoi fratelli non pasturano essi in Sichem? Vieni, ed io ti manderò a loro. Ed egli disse: Eccomi.</span> <span class="verse"><a name="14">14</a>Ed esso gli disse: Or va’, e vedi se i tuoi fratelli, e le gregge, stanno bene, e rapportamelo. Così lo mandò dalla valle di Hebron; ed egli venne in Sichem.</span> <span class="verse"><a name="15">15</a>Ed un uomo lo trovò ch’egli andava errando per li campi; e quell’uomo lo domandò, e gli disse: Che cerchi?</span> <span class="verse"><a name="16">16</a>Ed egli disse: Io cerco i miei fratelli; deh! insegnami dove essi pasturano.</span> <span class="verse"><a name="17">17</a>E quell’uomo gli disse: Essi son partiti di qui; perciocchè io li udii che dicevano: Andamocene in Dotain. Giuseppe adunque andò dietro a’ suoi fratelli, e li trovò in Dotain.</span> <span class="verse"><a name="18">18</a>Ed essi lo videro da lungi; ed avanti che si appressasse a loro, macchinarono contro a lui, per ucciderlo.</span> <span class="verse"><a name="19">19</a>E dissero l’uno all’altro: Ecco cotesto sognatore viene.</span> <span class="verse"><a name="20">20</a>Ora dunque venite, ed uccidiamolo; e poi gittiamolo in una di queste fosse; e noi diremo che una mala bestia l’ha divorato; e vedremo che diverranno i suoi sogni.</span> <span class="verse"><a name="21">21</a>Ma Ruben, udendo questo, lo riscosse dalle lor mani, e disse: Non percotiamolo a morte.</span> <span class="verse"><a name="22">22</a>Ruben ancora disse loro: Non ispandete il sangue; gittatelo in quella fossa ch’è nel deserto, ma non gli mettete la mano addosso; per riscuoterlo dalle lor mani e per rimenarlo a suo padre</span> <span class="verse"><a name="23">23</a>E, quando Giuseppe fu venuto a’ suoi fratelli, essi lo spogliarono della sua giubba, di quella giubba vergata ch’egli avea indosso.</span> <span class="verse"><a name="24">24</a>Poi lo presero, e lo gittarono in quella fossa: or la fossa era vota, e non vi era acqua alcuna dentro.</span> <span class="verse"><a name="25">25</a>Poi si assettarono per prender cibo, ed alzarono gli occhi, e videro una carovana d’Ismaeliti che veniva di Galaad, i cui cammelli erano carichi di cose preziose, di balsamo e di mirra; ed essi andavano per portar quelle cose in Egitto.</span> <span class="verse"><a name="26">26</a>E Giuda disse a’ suoi fratelli: Che guadagno faremo, quando avremo ucciso il nostro fratello, ed avremo occultato il suo sangue?</span> <span class="verse"><a name="27">27</a>Venite, vendiamolo a cotesti Ismaeliti, e non mettiamogli la mano addosso; perciocchè egli è nostro fratello, nostra carne. E i suoi fratelli gli acconsentirono.</span> <span class="verse"><a name="28">28</a>E come que’ mercatanti Madianiti passavano, essi trassero e fecero salir Giuseppe fuor di quella fossa, e per venti sicli d’argento lo vendettero a quegl’Ismaeliti; ed essi lo menarono in Egitto.</span> <span class="verse"><a name="29">29</a>Or Ruben tornò alla fossa, ed ecco, Giuseppe non v’era più; ed egli stracciò i suoi vestimenti.</span> <span class="verse"><a name="30">30</a>E tornò a’ suoi fratelli, e disse: Il fanciullo non si trova; ed io, dove andrò io?</span> <span class="verse"><a name="31">31</a>Ed essi presero la giubba di Giuseppe; e scannarono un becco, e tinsero quella col sangue.</span> <span class="verse"><a name="32">32</a>E mandarono a portar quella giubba vergata al padre loro, ed a dirgli: Noi abbiam trovata questa giubba: riconosci ora se è la giubba del tuo figliuolo, o no.</span> <span class="verse"><a name="33">33</a>Ed egli la riconobbe, e disse: Questa è la giubba del mio figliuolo; una mala bestia l’ha divorato; Giuseppe per certo è stato lacerato.</span> <span class="verse"><a name="34">34</a>E Giacobbe stracciò i suoi vestimenti, e si mise un sacco sopra i lombi, e fece cordoglio del suo figliuolo per molti giorni.</span> <span class="verse"><a name="35">35</a>E tutti i suoi figliuoli, e tutte le sue figliuole, si levarono per consolarlo; ma egli rifiutò di esser consolato, e disse: Certo io scenderò con cordoglio al mio figliuolo nel sepolcro. E suo padre lo pianse.</span> <span class="verse"><a name="36">36</a>E que’ Madianiti, menato Giuseppe in Egitto, lo vendettero a Potifarre, Eunuco di Faraone, Capitan delle guardie</span> </p></div</div></div></body></html>