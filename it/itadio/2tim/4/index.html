<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/2tim/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/2tim">2 Timothy</a> &gt <strong>Chapter 4</strong></div><p><span class="verse"><a name="1">1</a>Io adunque ti protesto, nel cospetto di Dio, e del Signor Gesù Cristo, il quale ha da giudicare i vivi ed i morti, nella sua apparizione, e nel suo regno,</span> <span class="verse"><a name="2">2</a>che tu predichi la parola, che tu faccia instanza a tempo, e fuor di tempo; riprendi, sgrida, esorta, con ogni pazienza, e dottrina.</span> <span class="verse"><a name="3">3</a>Perciocchè verrà il tempo, che non comporteranno la sana dottrina; ma, pizzicando loro gli orecchi, si accumuleranno dottori, secondo i lor propri appetiti:</span> <span class="verse"><a name="4">4</a>e rivolteranno le orecchie dalla verità, e si volgeranno alle favole.</span> <span class="verse"><a name="5">5</a>Ma tu sii vigilante in ogni cosa, soffri afflizioni, fa’ l’opera d’evangelista, fa’ appieno fede del tuo ministerio.</span> <span class="verse"><a name="6">6</a>PERCIOCCHÈ, quant’è a me, ad ora son per essere offerto a guisa d’offerta da spandere, e soprastà il tempo della mia tornata a casa.</span> <span class="verse"><a name="7">7</a>Io ho combattuto il buon combattimento, io ho finito il corso, io ho serbata la fede.</span> <span class="verse"><a name="8">8</a>Nel rimanente, mi è riposta la corona della giustizia, della quale mi farà in quel giorno retribuzione il Signore, il giusto Giudice; e non solo a me, ma a tutti coloro ancora che avranno amata la sua apparizione</span> <span class="verse"><a name="9">9</a>Studiati di venir tosto a me.</span> <span class="verse"><a name="10">10</a>Perciocchè Dema mi ha lasciato, avendo amato il presente secolo, e se n’è andato in Tessalonica; Crescente in Galazia, Tito in Dalmazia.</span> <span class="verse"><a name="11">11</a>Luca è solo meco; prendi Marco, e menalo teco; perciocchè egli mi è molto utile al ministerio.</span> <span class="verse"><a name="12">12</a>Or io ho mandato Tichico in Efeso.</span> <span class="verse"><a name="13">13</a>Quando tu verrai, porta la cappa che io ho lasciata in Troade, appresso di Carpo; ed i libri, principalmente le pergamene.</span> <span class="verse"><a name="14">14</a>Alessandro, il fabbro di rame, mi ha fatto del male assai; gli renderà il Signore secondo le sue opere.</span> <span class="verse"><a name="15">15</a>Da esso ancora tu guardati; perciocchè egli ha grandemente contrastato alle nostre parole</span> <span class="verse"><a name="16">16</a>Niuno si è trovato meco nella mia prima difesa; ma tutti mi hanno abbandonato; non sia loro imputato.</span> <span class="verse"><a name="17">17</a>Ma il Signore è stato meco, e mi ha fortificato; acciocchè la predicazione fosse per me appieno accertata, e che tutti i Gentili l’udissero; ed io sono stato liberato dalla gola del leone.</span> <span class="verse"><a name="18">18</a>E il Signore mi libererà ancora da ogni mala opera e mi salverà, e raccorrà nel suo regno celeste. A lui sia la gloria ne’ secoli de’ secoli. Amen.</span> <span class="verse"><a name="19">19</a>Saluta Priscilla ed Aquila, e la famiglia d’Onesiforo.</span> <span class="verse"><a name="20">20</a>Erasto è rimasto in Corinto, ed io ho lasciato Trofimo infermo in Mileto.</span> <span class="verse"><a name="21">21</a>Studiati di venire avanti il verno. Eubulo, e Pudente, e Lino, e Claudia, e tutti i fratelli ti salutano.</span> <span class="verse"><a name="22">22</a>Sia il Signor Gesù Cristo con lo spirito tuo. La grazia sia con voi. Amen</span> </p></div</div></div></body></html>