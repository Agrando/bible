<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/job/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/job">Job</a> &gt <strong>Chapter 18</strong></div><p><span class="verse"><a name="1">1</a>E BILDAD Suhita rispose, e disse:</span> <span class="verse"><a name="2">2</a>Fino a quando non metterete fine a’ ragionamenti? Intendete prima, e poi parleremo insieme.</span> <span class="verse"><a name="3">3</a>Perchè siamo noi riputati per bestie? E perchè ci avete voi a schifo?</span> <span class="verse"><a name="4">4</a>O tu, che laceri l’anima tua nel tuo cruccio, Sarà la terra abbandonata per cagion tua, E saranno le roccie trasportate dal luogo loro?</span> <span class="verse"><a name="5">5</a>Sì, la luce degli empi sarà spenta, E niuna favilla del fuoco loro rilucerà.</span> <span class="verse"><a name="6">6</a>La luce sarà oscurata nel lor tabernacolo. E la lor lampana sarà spenta intorno a loro.</span> <span class="verse"><a name="7">7</a>I lor fieri passi saran ristretti, E il lor proprio consiglio li traboccherà abbasso;</span> <span class="verse"><a name="8">8</a>Perciocchè essi si gitteranno nel laccio co’ piedi loro, E cammineranno sopra la rete.</span> <span class="verse"><a name="9">9</a>Il laccio prenderà loro il calcagno, Il ladrone farà loro forza e violenza.</span> <span class="verse"><a name="10">10</a>La fune sarà loro nascosta in terra, E la trappola in sul sentiero</span> <span class="verse"><a name="11">11</a>Spaventi li conturberanno d’ogn’intorno, E li faranno fuggire in rotta.</span> <span class="verse"><a name="12">12</a>La lor forza sarà affamata, E la calamità sarà loro apparecchiata allato.</span> <span class="verse"><a name="13">13</a>Il primogenito della morte divorerà le membra della lor pelle; Divorerà le membra loro.</span> <span class="verse"><a name="14">14</a>La lor confidanza sarà divelta dal lor tabernacolo; E ciò li farà camminare al re degli spaventi.</span> <span class="verse"><a name="15">15</a>Abiteranno ne’ lor tabernacoli che non saranno più loro; Ei si spargerà del solfo in su le loro stanze.</span> <span class="verse"><a name="16">16</a>Disotto le lor radici si seccheranno, E disopra i lor rami saranno tagliati.</span> <span class="verse"><a name="17">17</a>La lor memoria perirà d’in su la terra, E non avranno nome alcuno sopra le piazze.</span> <span class="verse"><a name="18">18</a>Saranno spinti dalla luce nelle tenebre, E saranno cacciati fuor del mondo.</span> <span class="verse"><a name="19">19</a>Non avranno figliuoli, nè nipoti fra il lor popolo, Nè alcuno che sopravviva loro nelle loro abitazioni.</span> <span class="verse"><a name="20">20</a>La posterità stupirà del lor giorno, Come gli antenati ne avranno avuto orrore.</span> <span class="verse"><a name="21">21</a>Certo tali saranno gli abitacoli de’ perversi, E tal sarà il luogo di coloro che non conoscono Iddio</span> </p></div</div></div></body></html>