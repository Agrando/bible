<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/job/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/job">Job</a> &gt <strong>Chapter 37</strong></div><p><span class="verse"><a name="1">1</a>Il cuor mi trema eziandio di questo, E si muove dal luogo suo.</span> <span class="verse"><a name="2">2</a>Udite pure il suo tremendo tuono, E il mormorare ch’esce dalla sua bocca.</span> <span class="verse"><a name="3">3</a>Egli lo lancia sotto tutti i cieli, E la sua fiamma sopra le estremità della terra;</span> <span class="verse"><a name="4">4</a>Dopo la quale rugge il tuono; egli tuona con la voce della sua altezza, E non indugia quelle cose, dopo che la sua voce è stata udita.</span> <span class="verse"><a name="5">5</a>Iddio tuona maravigliosamente con la sua voce; Egli fa cose tanto grandi, che noi non possiam comprenderle</span> <span class="verse"><a name="6">6</a>Perciocchè egli dice alla neve: Cadi in su la terra; E parimente al nembo della pioggia, al nembo delle sue forti piogge.</span> <span class="verse"><a name="7">7</a>Egli rinchiude ogni uomo in casa, Come per riconoscer tutti i suoi lavoratori.</span> <span class="verse"><a name="8">8</a>E le fiere se n’entrano ne’ lor nascondimenti, E dimorano ne’ lor ricetti.</span> <span class="verse"><a name="9">9</a>La tempesta viene dall’Austro, E il freddo dal Settentrione.</span> <span class="verse"><a name="10">10</a>Iddio, col suo soffio, produce il ghiaccio, E fa che le acque che si diffondevano diventano come di metallo.</span> <span class="verse"><a name="11">11</a>Egli stanca eziandio le nuvole in adacquar la terra, E disperge le nubi con la sua luce.</span> <span class="verse"><a name="12">12</a>Ed esse si rivolgono in molti giri, secondo gli ordini suoi Intorno a ciò che hanno a fare, Secondo tutto quello ch’egli comanda loro di fare In su la faccia del mondo, nella terra;</span> <span class="verse"><a name="13">13</a>Facendole venire, o per castigo, O per la sua terra, o per alcun beneficio</span> <span class="verse"><a name="14">14</a>Porgi l’orecchio a questo, o Giobbe; Fermati, e considera le maraviglie di Dio.</span> <span class="verse"><a name="15">15</a>Sai tu, come Iddio dispone di esse, E come egli fa risplender la luce della sua nuvola?</span> <span class="verse"><a name="16">16</a>Intendi tu come le nuvole son bilanciate? Conosci tu le maraviglie di colui che è perfetto in ogni scienza?</span> <span class="verse"><a name="17">17</a>Come i tuoi vestimenti son caldi, Quando egli acqueta l’Austro in su la terra?</span> <span class="verse"><a name="18">18</a>Hai tu con lui distesi i cieli, I quali son sodi, come uno specchio di metallo?</span> <span class="verse"><a name="19">19</a>Insegnaci ciò che noi gli diremo; Poichè, per cagione delle nostre tenebre, noi non possiam bene ordinare i nostri ragionamenti.</span> <span class="verse"><a name="20">20</a>Gli sarebbe egli rapportato quando io avessi parlato? Se vi fosse alcuno che ne parlasse, certo egli sarebbe abissato</span> <span class="verse"><a name="21">21</a>Ecco pure gli uomini non possono riguardare il sole, Quando egli risplende nel cielo, Dopo che il vento è passato, e l’ha spazzato;</span> <span class="verse"><a name="22">22</a>E che dal Settentrione è venuta la dorata serenità; Or Iddio ha intorno a sè una tremenda maestà.</span> <span class="verse"><a name="23">23</a>Egli è l’Onnipotente, noi non possiam trovarlo; Egli è grande in forza, Ed in giudicio, ed in grandezza di giustizia; Egli non oppressa alcuno;</span> <span class="verse"><a name="24">24</a>Perciò gli uomini lo temono; Alcun uomo, benchè savio di cuore, no ‘l può vedere</span> </p></div</div></div></body></html>