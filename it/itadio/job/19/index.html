<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/job/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/job">Job</a> &gt <strong>Chapter 19</strong></div><p><span class="verse"><a name="1">1</a>E GIOBBE rispose, e disse:</span> <span class="verse"><a name="2">2</a>Infino a quando addoglierete voi l’anima mia, E mi triterete con parole?</span> <span class="verse"><a name="3">3</a>Già dieci volte voi mi avete fatta onta; Non vi vergognate voi di procedere così stranamente meco?</span> <span class="verse"><a name="4">4</a>Ma pure, sia così certamente che io abbia fallito, Il mio fallo dimorerà meco.</span> <span class="verse"><a name="5">5</a>Se pur volete innalzarvi sopra a me, E volete rimproverarmi il mio vituperio,</span> <span class="verse"><a name="6">6</a>Sappiate ora che Iddio mi ha sovvertito, E ch’egli mi ha intorniato della sua rete.</span> <span class="verse"><a name="7">7</a>Ecco, io grido violenza, e non sono esaudito; Io sclamo, e non mi si fa ragione</span> <span class="verse"><a name="8">8</a>Egli ha abbarrata la mia via sì che io non posso passare; Ed ha poste le tenebre sopra i miei sentieri.</span> <span class="verse"><a name="9">9</a>Egli mi ha spogliato della mia gloria, E mi ha tolta la corona del mio capo.</span> <span class="verse"><a name="10">10</a>Egli mi ha disfatto d’ogn’intorno, sì che io me ne vo via; Ed ha fatta dileguar la mia speranza, come quella di un albero;</span> <span class="verse"><a name="11">11</a>Ed ha accesa la sua ira contro a me, E mi ha reputato per uno de’ suoi nemici.</span> <span class="verse"><a name="12">12</a>Le sue schiere son venute tutte insieme, E si hanno spianata la via contro a me, E si sono accampate intorno al mio tabernacolo.</span> <span class="verse"><a name="13">13</a>Egli ha allontanati d’appresso a me i miei fratelli; I miei conoscenti si son del tutto alienati da me.</span> <span class="verse"><a name="14">14</a>I miei prossimi se ne son rimasti, Ed i miei conoscenti mi hanno dimenticato.</span> <span class="verse"><a name="15">15</a>I miei famigliari, e le mie serventi, mi tengono per istraniero; Io paio loro un forestiere.</span> <span class="verse"><a name="16">16</a>Io chiamo il mio servitore, ed egli non risponde, Quantunque io lo preghi di mia bocca.</span> <span class="verse"><a name="17">17</a>Il mio fiato è divenuto stranio alla mia moglie, Benchè io la supplichi per li figliuoli del mio ventre.</span> <span class="verse"><a name="18">18</a>Fino a’ piccoli fanciulli mi disdegnano; Se io mi levo, sparlano di me.</span> <span class="verse"><a name="19">19</a>Tutti i miei consiglieri segreti mi abbominano; E quelli che io amava si son rivolti contro a me.</span> <span class="verse"><a name="20">20</a>Le mie ossa sono attaccate alla mia pelle ed alla mia carne; E non mi è rimasto altro di salvo che la pelle d’intorno a’ miei denti.</span> <span class="verse"><a name="21">21</a>Abbiate pietà di me, abbiate pietà di me, o voi amici miei; Perciocchè la mano del Signore mi ha toccato.</span> <span class="verse"><a name="22">22</a>Perchè mi perseguitate voi come Iddio, E non vi saziate della mia carne?</span> <span class="verse"><a name="23">23</a>Oh! fosser pur ora scritti i miei ragionamenti! Oh! fosser pure stampati in un libro!</span> <span class="verse"><a name="24">24</a>Oh! fossero in sempiterno intagliati con uno scarpello di ferro E con del piombo, sopra un sasso!</span> <span class="verse"><a name="25">25</a>Ora, quant’è a me, io so che il mio Redentore vive, E che nell’ultimo giorno egli si leverà sopra la polvere;</span> <span class="verse"><a name="26">26</a>E quantunque, dopo la mia pelle, questo corpo sia roso, Pur vedrò con la carne mia Iddio;</span> <span class="verse"><a name="27">27</a>Il quale io vedrò, gli occhi miei lo vedranno, e non un altro; Le mie reni si consumano in me.</span> <span class="verse"><a name="28">28</a>Anzi dovreste dire: Perchè lo perseguitiamo noi? Poichè la radice della parola si ritrova in me.</span> <span class="verse"><a name="29">29</a>Temiate della spada; Perciocchè il supplicio dell’iniquità è la spada; Acciocchè sappiate che vi è un giudicio</span> </p></div</div></div></body></html>