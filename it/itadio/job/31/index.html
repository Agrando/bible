<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/job/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/job">Job</a> &gt <strong>Chapter 31</strong></div><p><span class="verse"><a name="1">1</a>Io avea fatto patto con gli occhi miei; Come dunque avrei io mirata la vergine?</span> <span class="verse"><a name="2">2</a>E pur quale è la parte che Iddio mi ha mandata da alto? E quale è l’eredità che l’Onnipotente mi ha data da’ luoghi sovrani?</span> <span class="verse"><a name="3">3</a>La ruina non è ella per lo perverso, E gli accidenti strani per gli operatori d’iniquità?</span> <span class="verse"><a name="4">4</a>Non vede egli le mie vie? E non conta egli tutti i miei passi?</span> <span class="verse"><a name="5">5</a>Se io son proceduto con falsità, E se il mio piè si è affrettato alla fraude,</span> <span class="verse"><a name="6">6</a>Pesimi pure Iddio con bilance giuste, E conoscerà la mia integrità.</span> <span class="verse"><a name="7">7</a>Se i miei passi si sono stornati dalla diritta via, E se il mio cuore è ito dietro agli occhi miei, E se alcuna macchia mi è rimasta attaccata alla mano;</span> <span class="verse"><a name="8">8</a>Semini pure io, e un altro se lo mangi; E sieno diradicati i miei rampolli</span> <span class="verse"><a name="9">9</a>Se il mio cuore è stato allettato dietro ad alcuna donna, E se io sono stato all’agguato all’uscio del mio prossimo;</span> <span class="verse"><a name="10">10</a>Macini pur la mia moglie ad un altro, E chininsi altri addosso a lei.</span> <span class="verse"><a name="11">11</a>Perciocchè quello è una scelleratezza, Ed una iniquità da giudici.</span> <span class="verse"><a name="12">12</a>Conciossiachè quello sarebbe stato un fuoco Che mi avrebbe consumato fino a perdizione, E avrebbe diradicata tutta la mia rendita.</span> <span class="verse"><a name="13">13</a>Se io ho disdegnato di comparire in giudicio col mio servitore, E con la mia servente, Quando hanno litigato meco;</span> <span class="verse"><a name="14">14</a>E che farei io, quando Iddio si leverà? E quando egli ne farà inchiesta, che gli risponderei?</span> <span class="verse"><a name="15">15</a>Colui che mi ha fatto nel seno non ha egli fatto ancora lui? Non è egli un medesimo che ci ha formati nella matrice?</span> <span class="verse"><a name="16">16</a>Se io ho rifiutato a’ poveri ciò che desideravano, Ed ho fatti venir meno gli occhi della vedova;</span> <span class="verse"><a name="17">17</a>E se ho mangiato tutto solo il mio boccone, E se l’orfano non ne ha eziandio mangiato;</span> <span class="verse"><a name="18">18</a>Conciossiachè dalla mia fanciullezza esso sia stato allevato meco, Come appresso un padre; Ed io abbia dal ventre di mia madre avuta cura della vedova;</span> <span class="verse"><a name="19">19</a>Se ho veduto che alcuno perisse per mancamento di vestimento, E che il bisognoso non avesse nulla da coprirsi;</span> <span class="verse"><a name="20">20</a>Se le sue reni non mi hanno benedetto, E se egli non si è riscaldato con la lana delle mie pecore;</span> <span class="verse"><a name="21">21</a>Se io ho levata la mano contro all’orfano, Perchè io vedeva chi mi avrebbe aiutato nella porta;</span> <span class="verse"><a name="22">22</a>Caggiami la paletta della spalla, E sia il mio braccio rotto, e divelto dalla sua canna.</span> <span class="verse"><a name="23">23</a>Perciocchè io avea spavento della ruina mandata da Dio, E che io non potrei durar per la sua altezza</span> <span class="verse"><a name="24">24</a>Se ho posto l’oro per mia speranza; E se ho detto all’oro fino: Tu sei la mia confidanza;</span> <span class="verse"><a name="25">25</a>Se mi son rallegrato perchè le mie facoltà fosser grandi, E perchè la mia mano avesse acquistato assai;</span> <span class="verse"><a name="26">26</a>Se ho riguardato il sole, quando risplendeva; E la luna facendo il suo corso, chiara e lucente;</span> <span class="verse"><a name="27">27</a>E se il mio cuore è stato di nascosto sedotto, E la mia bocca ha baciata la mia mano;</span> <span class="verse"><a name="28">28</a>Questa ancora è una iniquità da giudici; Conciossiachè io avrei rinnegato l’Iddio disopra.</span> <span class="verse"><a name="29">29</a>Se mi son rallegrato della calamità del mio nemico, Se mi son commosso di allegrezza, quando male gli era sopraggiunto,</span> <span class="verse"><a name="30">30</a>Io che non pure ho recato il mio palato a peccare, Per chieder la sua morte con maledizione;</span> <span class="verse"><a name="31">31</a>Se la gente del mio tabernacolo non ha detto: Chi ci darà della sua carne? Noi non ce ne potremmo giammai satollare….</span> <span class="verse"><a name="32">32</a>Il forestiere non è restato la notte in su la strada; Io ho aperto il mio uscio al viandante</span> <span class="verse"><a name="33">33</a>Se io ho coperto il mio misfatto, come fanno gli uomini, Per nasconder la mia iniquità nel mio seno…</span> <span class="verse"><a name="34">34</a>Quantunque io potessi spaventare una gran moltitudine, Pure i più vili della gente mi facevano paura, Ed io mi taceva, e non usciva fuor della porta.</span> <span class="verse"><a name="35">35</a>Oh! avessi io pure chi mi ascoltasse! Ecco, il mio desiderio è Che l’Onnipotente mi risponda, O che colui che litiga meco mi faccia una scritta;</span> <span class="verse"><a name="36">36</a>Se io non la porto in su la spalla, E non me la lego attorno a guisa di bende.</span> <span class="verse"><a name="37">37</a>Io gli renderei conto di tutti i miei passi, Io mi accosterei a lui come un capitano.</span> <span class="verse"><a name="38">38</a>Se la mia terra grida contro a me, E se parimente i suoi solchi piangono;</span> <span class="verse"><a name="39">39</a>Se ho mangiati i suoi frutti senza pagamento, E se ho fatto sospirar l’anima de’ suoi padroni;</span> <span class="verse"><a name="40">40</a>In luogo del grano nascami il tribolo, E il loglio in luogo dell’orzo. Qui finiscono i ragionamenti di Giobbe</span> </p></div</div></div></body></html>