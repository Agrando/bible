<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/job/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/job">Job</a> &gt <strong>Chapter 9</strong></div><p><span class="verse"><a name="1">1</a>E GIOBBE rispose e disse:</span> <span class="verse"><a name="2">2</a>Veramente io so ch’egli è così; E come si giustificherebbe l’uomo appo Iddio?</span> <span class="verse"><a name="3">3</a>Se Iddio vuol litigar con lui, Egli non gli potrà rispondere d’infra mille articoli ad un solo.</span> <span class="verse"><a name="4">4</a>Egli è savio di cuore, e potente di forza; Chi si è mai indurato contro a lui, ed è prosperato?</span> <span class="verse"><a name="5">5</a>Contro a lui, che spianta i monti, Senza che si possa sapere come egli li abbia rivolti sottosopra nella sua ira;</span> <span class="verse"><a name="6">6</a>Che crolla la terra, e la smuove dal luogo suo; E da cui le colonne di essa sono scosse;</span> <span class="verse"><a name="7">7</a>Che parla al sole, ed esso non si leva; Che tiene suggellate le stelle;</span> <span class="verse"><a name="8">8</a>Che distende tutto solo i cieli, E calca le sommità del mare;</span> <span class="verse"><a name="9">9</a>Che ha fatto i segni del Carro, dell’Orione, delle Gallinelle, E quelli che sono in fondo all’Austro;</span> <span class="verse"><a name="10">10</a>Che fa cose tanto grandi, che non si possono investigare; E tante cose maravigliose che non si possono annoverare.</span> <span class="verse"><a name="11">11</a>Ecco, egli passerà davanti a me, ed io nol vedrò; Ripasserà, ed io non lo scorgerò.</span> <span class="verse"><a name="12">12</a>Ecco, egli rapirà, e chi gli farà far restituzione? Chi gli dirà: Che fai?</span> <span class="verse"><a name="13">13</a>Iddio non raffrena l’ira sua; Sotto lui sono atterrati i bravi campioni</span> <span class="verse"><a name="14">14</a>Quanto meno gli risponderei io, Ed userei parole scelte contro a lui?</span> <span class="verse"><a name="15">15</a>Io, che quantunque fossi giusto, non risponderei, Anzi chiederei grazia al mio Giudice.</span> <span class="verse"><a name="16">16</a>Se io grido, ed egli mi risponde, Pur non potrò credere ch’egli abbia ascoltata la mia voce;</span> <span class="verse"><a name="17">17</a>Conciossiachè egli mi abbia conquiso con un turbo, E mi abbia date di molte battiture senza cagione.</span> <span class="verse"><a name="18">18</a>Egli non mi permette pur di respirare; Perciocchè egli mi sazia di amaritudini.</span> <span class="verse"><a name="19">19</a>Se si tratta di forza, ecco, egli è potente; Se di giudicio, chi mi citerà?</span> <span class="verse"><a name="20">20</a>Benchè io sia giusto, la mia bocca mi condannerà; Quantunque io sia intiero, ella mi dichiarerà perverso.</span> <span class="verse"><a name="21">21</a>Benchè io sia intiero, io non riconoscerò me stesso; Io avrò a sdegno la vita mia</span> <span class="verse"><a name="22">22</a>Egli è tutt’uno; perciò ho detto: Egli distrugge ugualmente l’uomo intiero e l’empio.</span> <span class="verse"><a name="23">23</a>Se è un flagello, egli uccide in un momento; Ma egli si beffa della prova degl’innocenti.</span> <span class="verse"><a name="24">24</a>La terra è data in mano all’empio, Il qual copre la faccia de’ giudici di essa. Ora, se Iddio non fa questo, chi è egli dunque?</span> <span class="verse"><a name="25">25</a>Ma i miei giorni sono stati più leggieri che un corriero; Son fuggiti via, non hanno goduto il bene;</span> <span class="verse"><a name="26">26</a>Son trascorsi come saette, Come un’aquila che vola frettolosa al pasto.</span> <span class="verse"><a name="27">27</a>Se io dico: Io dimenticherò il mio lamento, Io lascerò il mio cruccio, e mi rinforzerò;</span> <span class="verse"><a name="28">28</a>Io sono spaventato di tutti i miei tormenti, Io so che tu non mi reputerai innocente.</span> <span class="verse"><a name="29">29</a>Io sarò reo; Perchè adunque mi affaticherei in vano?</span> <span class="verse"><a name="30">30</a>Quando io mi fossi lavato con acque di neve, E nettatomi le mani col sapone;</span> <span class="verse"><a name="31">31</a>Allora pure tu mi tufferesti in una fossa, E i miei vestimenti mi avrebbero in abbominio.</span> <span class="verse"><a name="32">32</a>Perciocchè egli non è un uomo, come son io, perchè io gli risponda, E perchè noi veniamo insieme a giudicio.</span> <span class="verse"><a name="33">33</a>Ei non v’è niuno che possa dar sentenza fra noi, Che possa metter la mano sopra amendue noi.</span> <span class="verse"><a name="34">34</a>Ma rimuova egli pur la sua verga d’addosso a me, E non mi conturbi il suo spavento.</span> <span class="verse"><a name="35">35</a>Allora io parlerò, e non avrò paura di lui; Perciocchè in questo stato io non sono in me stesso</span> </p></div</div></div></body></html>