<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/job/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/job">Job</a> &gt <strong>Chapter 30</strong></div><p><span class="verse"><a name="1">1</a>Ma ora, quelli che son minori d’età di me si ridono di me, I cui padri io non avrei degnato mettere Co’ cani della mia greggia.</span> <span class="verse"><a name="2">2</a>Ed anche, che mi avrebbe giovato la forza delle lor mani? La vecchiezza era perduta per loro.</span> <span class="verse"><a name="3">3</a>Di bisogno e di fame, Vivevano in disparte, e solitari; Fuggivano in luoghi aridi, tenebrosi, desolati, e deserti.</span> <span class="verse"><a name="4">4</a>Coglievano la malva presso agli arboscelli, E le radici de’ ginepri, per iscaldarsi.</span> <span class="verse"><a name="5">5</a>Erano scacciati d’infra la gente; Ei si gridava dietro a loro, come dietro ad un ladro.</span> <span class="verse"><a name="6">6</a>Dimoravano ne’ dirupi delle valli, Nelle grotte della terra e delle rocce.</span> <span class="verse"><a name="7">7</a>Ruggivano fra gli arboscelli; Si adunavano sotto a’ cardi.</span> <span class="verse"><a name="8">8</a>Erano gente da nulla, senza nome, Scacciata dal paese.</span> <span class="verse"><a name="9">9</a>Ed ora io son la lor canzone, E il soggetto de’ lor ragionamenti.</span> <span class="verse"><a name="10">10</a>Essi mi abbominano, si allontanano da me, E non si rattengono di sputarmi nel viso.</span> <span class="verse"><a name="11">11</a>Perciocchè Iddio ha sciolto il mio legame, e mi ha afflitto; Laonde essi hanno scosso il freno, per non riverir più la mia faccia.</span> <span class="verse"><a name="12">12</a>I giovanetti si levano contro a me dalla man destra, mi spingono i piedi, E si appianano le vie contro a me, per traboccarmi in ruina;</span> <span class="verse"><a name="13">13</a>Hanno tagliato il mio cammino, si avanzano alla mia perdizione, Niuno li aiuta;</span> <span class="verse"><a name="14">14</a>Sono entrati come per una larga rottura, Si sono rotolati sotto le ruine</span> <span class="verse"><a name="15">15</a>Spaventi si son volti contro a me, Perseguitano l’anima mia come il vento; E la mia salvezza è passata via come una nuvola.</span> <span class="verse"><a name="16">16</a>Ed ora l’anima mia si versa sopra me, I giorni dell’afflizione mi hanno aggiunto.</span> <span class="verse"><a name="17">17</a>Di notte egli mi trafigge l’ossa addosso; E le mie arterie non hanno alcuna posa.</span> <span class="verse"><a name="18">18</a>La mia vesta è tutta cangiata, per la quantità della marcia delle piaghe, E mi stringe come la scollatura del mio saio.</span> <span class="verse"><a name="19">19</a>Egli mi ha gittato nel fango, E paio polvere e cenere.</span> <span class="verse"><a name="20">20</a>Io grido a te, e tu non mi rispondi; Io mi presento davanti a te, e tu non poni mente a me.</span> <span class="verse"><a name="21">21</a>Tu ti sei mutato in crudele inverso me; Tu mi contrasti con la forza delle tue mani.</span> <span class="verse"><a name="22">22</a>Tu mi hai levato ad alto; tu mi fai cavalcar sopra il vento, E fai struggere in me ogni virtù.</span> <span class="verse"><a name="23">23</a>Io so certamente che tu mi ridurrai alla morte, Ed alla casa assegnata ad ogni vivente.</span> <span class="verse"><a name="24">24</a>Pur non istenderà egli la mano nell’avello; Quelli che vi son dentro gridano essi, quando egli distrugge?</span> <span class="verse"><a name="25">25</a>Non piangeva io per cagion di colui che menava dura vita? L’anima mia non si addolorava ella per i bisognosi?</span> <span class="verse"><a name="26">26</a>Perchè, avendo io sperato il bene, il mal sia venuto? Ed avendo aspettata la luce, sia giunta la caligine?</span> <span class="verse"><a name="27">27</a>Le mie interiora bollono, e non hanno alcuna posa; I giorni dell’afflizione mi hanno incontrato.</span> <span class="verse"><a name="28">28</a>Io vo bruno attorno, non già del sole; Io mi levo in pien popolo, e grido.</span> <span class="verse"><a name="29">29</a>Io son diventato fratello degli sciacalli, E compagno delle ulule.</span> <span class="verse"><a name="30">30</a>La mia pelle mi si è imbrunita addosso, E le mie ossa son calcinate d’arsura.</span> <span class="verse"><a name="31">31</a>E la mia cetera si è mutata in duolo, E il mio organo in voce di pianto</span> </p></div</div></div></body></html>