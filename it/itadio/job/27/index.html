<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/job/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/job">Job</a> &gt <strong>Chapter 27</strong></div><p><span class="verse"><a name="1">1</a>E GIOBBE riprese il suo ragionamento, e disse:</span> <span class="verse"><a name="2">2</a>Come Iddio che mi ha tolta la mia ragione, E l’Onnipotente che ha data amaritudine all’anima mia, vive;</span> <span class="verse"><a name="3">3</a>Mentre il mio fiato sarà in me, E l’alito di Dio sarà nelle mie nari,</span> <span class="verse"><a name="4">4</a>Le mie labbra giammai non parleranno perversamente, E la mia lingua giammai non ragionerà frodolentemente.</span> <span class="verse"><a name="5">5</a>Tolga, Iddio che giammai, finchè io muoia, consenta che voi abbiate ragione; Io non mi lascerò toglier la mia integrità.</span> <span class="verse"><a name="6">6</a>Io ho presa in mano la difesa della mia giustizia, io non la lascerò; Il cuor mio non mi farà vergogna giammai in tempo di vita mia</span> <span class="verse"><a name="7">7</a>Il mio nemico sia come l’empio, E chi si leva contro a me come il perverso.</span> <span class="verse"><a name="8">8</a>Perciocchè qual sarà la speranza dell’ipocrita, Quando, dopo ch’egli avrà ben guadagnato, Iddio gli strapperà fuori l’anima?</span> <span class="verse"><a name="9">9</a>Iddio ascolterà egli il suo grido, Quando tribolazione gli sarà sopraggiunta?</span> <span class="verse"><a name="10">10</a>Prenderà egli il suo diletto nell’Onnipotente? Invocherà egli Iddio in ogni tempo?</span> <span class="verse"><a name="11">11</a>Io vi ammaestrerò intorno alla mano di Dio; Io non vi celerò le cose che sono appo l’Onnipotente.</span> <span class="verse"><a name="12">12</a>Ecco, voi tutti avete vedute queste cose; E perchè v’invanite così in vanità?</span> <span class="verse"><a name="13">13</a>Questa è la porzione dell’uomo empio, appo Iddio; E l’eredità che i violenti ricevono dall’Onnipotente.</span> <span class="verse"><a name="14">14</a>Se i suoi figliuoli moltiplicano, ciò è per la spada; E i suoi discendenti non saranno satollati di pane.</span> <span class="verse"><a name="15">15</a>Quelli che gli saranno sopravvivuti saranno sepolti nella morte stessa, E le sue vedove non ne piangeranno.</span> <span class="verse"><a name="16">16</a>Avvegnachè avesse accumulato dell’argento come della polvere, E messi insieme de’ vestimenti come del fango;</span> <span class="verse"><a name="17">17</a>Egli li avrà messi insieme, ma il giusto se ne vestirà, E l’innocente spartirà l’argento.</span> <span class="verse"><a name="18">18</a>Egli avrà edificato, ma la sua casa sarà come la tignuola, E come la capanna che fa il guardiano de’ frutti.</span> <span class="verse"><a name="19">19</a>Avvegnachè sia stato ricco, giacerà, e non sarà raccolto; Aprirà gli occhi, ma non vi sarà nulla.</span> <span class="verse"><a name="20">20</a>Spaventi lo coglieranno come acque, Il turbo l’involerà di notte.</span> <span class="verse"><a name="21">21</a>Il vento orientale lo porterà via, ed egli se ne andrà; E, tempestando, lo caccerà dal luogo suo.</span> <span class="verse"><a name="22">22</a>Iddio adunque gli traboccherà addosso queste cose, e non lo risparmierà; Egli fuggirà senza restare, essendo perseguito dalla mano di esso.</span> <span class="verse"><a name="23">23</a>Altri si batterà a palme sopra lui, E ciascuno zuffolerà contro a lui dal suo luogo</span> </p></div</div></div></body></html>