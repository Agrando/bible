<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/job/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/job">Job</a> &gt <strong>Chapter 12</strong></div><p><span class="verse"><a name="1">1</a>E GIOBBE rispose, e disse:</span> <span class="verse"><a name="2">2</a>Sì, veramente voi siete tutt’un popolo, E la sapienza morrà con voi.</span> <span class="verse"><a name="3">3</a>Anch’io ho senno come voi; Io non sono da men di voi; Ed appo cui non sono cotali cose?</span> <span class="verse"><a name="4">4</a>Io son quell’uomo ch’è schernito dal suo amico; Ma un tale invoca Iddio, ed egli gli risponderà; L’uomo giusto ed intiero è schernito.</span> <span class="verse"><a name="5">5</a>Colui che sta per isdrucciolare col piè, E, per estimazione di chi è felice, un tizzone sprezzato</span> <span class="verse"><a name="6">6</a>I tabernacoli de’ ladroni prosperano, E v’è ogni sicurtà per quelli che dispettano Iddio, Nelle cui mani egli fa cadere ciò che desiderano.</span> <span class="verse"><a name="7">7</a>E in vero, domandane pur le bestie, ed esse tu l’insegneranno; E gli uccelli del cielo, ed essi te lo dichiareranno;</span> <span class="verse"><a name="8">8</a>Ovvero, ragionane con la terra, ed essa te l’insegnerà; I pesci del mare eziandio te lo racconteranno.</span> <span class="verse"><a name="9">9</a>Fra tutte queste creature, Quale è quella che non sappia che la mano del Signore fa questo?</span> <span class="verse"><a name="10">10</a>Nella cui mano è l’anima d’ogni uomo vivente, E lo spirito d’ogni carne umana.</span> <span class="verse"><a name="11">11</a>L’orecchio non prova egli le parole, Come il palato assapora le vivande?</span> <span class="verse"><a name="12">12</a>Ne’ vecchi è la sapienza, E nella grande età è la prudenza.</span> <span class="verse"><a name="13">13</a>Appo lui è la sapienza e la forza; A lui appartiene il consiglio e l’intelligenza.</span> <span class="verse"><a name="14">14</a>Ecco, se egli ruina, la cosa non può esser riedificata; Se serra alcuno, non gli può essere aperto.</span> <span class="verse"><a name="15">15</a>Ecco, se egli rattiene le acque, elle si seccano; E se le lascia scorrere, rivoltano la terra sottosopra.</span> <span class="verse"><a name="16">16</a>Appo lui è forza e ragione; A lui appartiene chi erra, e chi fa errare.</span> <span class="verse"><a name="17">17</a>Egli ne mena i consiglieri spogliati, E fa impazzare i giudici.</span> <span class="verse"><a name="18">18</a>Egli scioglie il legame dei re, E stringe la cinghia sopra i lor propri lombi.</span> <span class="verse"><a name="19">19</a>Egli ne mena i rettori spogliati, E sovverte i possenti.</span> <span class="verse"><a name="20">20</a>Egli toglie la favella agli eloquenti, E leva il senno a’ vecchi.</span> <span class="verse"><a name="21">21</a>Egli spande lo sprezzo sopra i nobili, E rallenta la cintura de’ possenti.</span> <span class="verse"><a name="22">22</a>Egli rivela le cose profonde, traendole fuor delle tenebre; E mette fuori alla luce l’ombra della morte.</span> <span class="verse"><a name="23">23</a>Egli accresce le nazioni, ed altesì le distrugge; Egli sparge le genti, ed altresì le riduce insieme.</span> <span class="verse"><a name="24">24</a>Egli toglie il senno a’ capi de’ popoli della terra, E li fa andar vagando per luoghi deserti, ove non ha via alcuna.</span> <span class="verse"><a name="25">25</a>Vanno a tentone per le tenebre, senza luce alcuna: Ed egli li fa andare errando come un uomo ebbro</span> </p></div</div></div></body></html>