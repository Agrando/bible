<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/job/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/job">Job</a> &gt <strong>Chapter 29</strong></div><p><span class="verse"><a name="1">1</a>E GIOBBE riprese il suo ragionamento, e disse:</span> <span class="verse"><a name="2">2</a>Oh! fossi io pure come a’ mesi di prima, Come al tempo che Iddio mi guardava!</span> <span class="verse"><a name="3">3</a>Quando egli faceva rilucere la sua lampana sopra il mio capo, E quando io camminava al suo lume, per mezzo le tenebre;</span> <span class="verse"><a name="4">4</a>Come io era al tempo della mia giovanezza, Mentre il consiglio di Dio governava il mio tabernacolo;</span> <span class="verse"><a name="5">5</a>Mentre l’Onnipotente era ancora meco, E i miei famigli mi erano d’intorno;</span> <span class="verse"><a name="6">6</a>Mentre io lavava i miei passi nel burro, E le rocce versavano presso di me de’ ruscelli d’olio</span> <span class="verse"><a name="7">7</a>Quando io andava fuori alla porta per la città, O mi faceva porre il mio seggio in su la piazza,</span> <span class="verse"><a name="8">8</a>I fanciulli, veggendomi, si nascondevano; E i vecchi si levavano, e stavano in piè;</span> <span class="verse"><a name="9">9</a>I principali si rattenevano di parlare, E si mettevano la mano in su la bocca;</span> <span class="verse"><a name="10">10</a>La voce de’ rettori era celata, E la lor lingua era attaccata al lor palato;</span> <span class="verse"><a name="11">11</a>L’orecchio che mi udiva mi celebrava beato; L’occhio che mi vedeva mi rendeva testimonianza;</span> <span class="verse"><a name="12">12</a>Perciocchè io liberava il povero che gridava, E l’orfano che non avea chi l’aiutasse.</span> <span class="verse"><a name="13">13</a>La benedizione di chi periva veniva sopra me; Ed io faceva cantare il cuor della vedova.</span> <span class="verse"><a name="14">14</a>Io mi vestiva di giustizia, ed ella altresì mi rivestiva; La mia dirittura mi era come un ammanto, e come una benda.</span> <span class="verse"><a name="15">15</a>Io era occhi al cieco, E piedi allo zoppo.</span> <span class="verse"><a name="16">16</a>Io era padre a’ bisognosi, E investigava la causa che mi era sconosciuta.</span> <span class="verse"><a name="17">17</a>E rompeva i mascellari al perverso, E gli faceva gittar la preda d’infra i denti</span> <span class="verse"><a name="18">18</a>Onde io diceva: Io morrò nel mio nido, E moltiplicherò i miei giorni come la rena.</span> <span class="verse"><a name="19">19</a>La mia radice era aperta alle acque, E la rugiada era tutta la notte in su i miei rami.</span> <span class="verse"><a name="20">20</a>La mia gloria si rinnovava in me, E il mio arco si rinforzava in mano mia.</span> <span class="verse"><a name="21">21</a>Altri mi ascoltava, ed aspettava che io avessi parlato; E taceva al mio consiglio.</span> <span class="verse"><a name="22">22</a>Dopo che io avea parlato, niuno replicava; E i miei ragionamenti stillavano sopra loro.</span> <span class="verse"><a name="23">23</a>Essi mi aspettavano come la pioggia, Ed aprivano la bocca, come dietro alla pioggia della stagione della ricolta.</span> <span class="verse"><a name="24">24</a>Se io rideva verso loro, essi nol credevano, E non facevano scader la chiarezza della mia faccia.</span> <span class="verse"><a name="25">25</a>Se mi piaceva d’andar con loro, io sedeva in capo, Ed abitava con loro come un re fra le sue schiere, E come una persona che consola quelli che fanno cordoglio</span> </p></div</div></div></body></html>