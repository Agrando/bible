<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/job/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/job">Job</a> &gt <strong>Chapter 21</strong></div><p><span class="verse"><a name="1">1</a>E GIOBBE rispose, e disse:</span> <span class="verse"><a name="2">2</a>Date udienza al mio ragionamento, E ciò mi sarà in vece delle vostre consolazioni.</span> <span class="verse"><a name="3">3</a>Comportatemi che io parli; E poichè avrò parlato, beffatevi pure.</span> <span class="verse"><a name="4">4</a>Quant’è a me, il mio lamento si addirizza egli ad un uomo? E perchè non sarebbe distretto lo spirito mio?</span> <span class="verse"><a name="5">5</a>Riguardate a me, e stupite, E mettetevi la mano in su la bocca.</span> <span class="verse"><a name="6">6</a>Io stesso, quando me ne ricordo, sono tutto attonito, E la carne mia ne prende orrore</span> <span class="verse"><a name="7">7</a>Perchè vivono gli empi? Perchè invecchiano, ed anche son forti e vigorosi?</span> <span class="verse"><a name="8">8</a>La lor progenie è stabilita nel lor cospetto, insieme con loro; E i lor discendenti son davanti agli occhi loro.</span> <span class="verse"><a name="9">9</a>Le case loro non sono se non pace, senza spavento; E la verga di Dio non è sopra loro.</span> <span class="verse"><a name="10">10</a>I lor tori ammontano, e non fallano; Le lor vacche figliano, e non isperdono.</span> <span class="verse"><a name="11">11</a>Essi mandano fuori i lor fanciulletti come pecore; E i lor figliuoli van saltellando.</span> <span class="verse"><a name="12">12</a>Essi alzano la voce col tamburo e con la cetera; E si rallegrano al suon dell’organo.</span> <span class="verse"><a name="13">13</a>Logorano la loro età in piacere, E poi in un momento scendono nel sepolcro.</span> <span class="verse"><a name="14">14</a>Quantunque abbiano detto a Dio: Dipartiti da noi; Perciocchè noi non prendiam piacere nella conoscenza delle tue vie.</span> <span class="verse"><a name="15">15</a>Che è l’Onnipotente, che noi gli serviamo? E che profitto faremo se lo preghiamo?</span> <span class="verse"><a name="16">16</a>Ecco, il ben loro non è egli nelle lor mani? Sia il consiglio degli empi lungi da me</span> <span class="verse"><a name="17">17</a>Quante volte avviene egli che la lampana degli empi sia spenta, E che la lor ruina venga loro addosso, E che Iddio dia loro tormenti nella sua ira per lor parte?</span> <span class="verse"><a name="18">18</a>E che sieno come paglia al vento, E come pula che il turbo invola?</span> <span class="verse"><a name="19">19</a>E che Iddio riserbi a’ lor figliuoli la violenza da loro usata; O che egli la renda a loro stessi, e ch’essi lo sentano?</span> <span class="verse"><a name="20">20</a>E che gli occhi loro veggano la lor ruina, E ch’essi bevano dell’ira dell’Onnipotente?</span> <span class="verse"><a name="21">21</a>Perciocchè del rimanente, quale affezione avranno essi alle lor case, Da che il numero de’ lor mesi sarà stato troncato?</span> <span class="verse"><a name="22">22</a>Potrebbesi insegnar scienza a Dio? Conciossiachè egli sia quel che giudica gli eccelsi.</span> <span class="verse"><a name="23">23</a>Colui muore nel colmo della felicità, In compiuta pace e tranquillità.</span> <span class="verse"><a name="24">24</a>Le sue secchie son piene di latte, E le sue ossa sono abbeverate di midolla.</span> <span class="verse"><a name="25">25</a>E costui muore, essendo in amaritudine d’animo, E non avendo giammai mangiato con diletto.</span> <span class="verse"><a name="26">26</a>Amendue giacciono nella polvere, E i vermini li coprono</span> <span class="verse"><a name="27">27</a>Ecco, io conosco i vostri pensamenti, E i malvagi discorsi che voi fate contro a me a torto.</span> <span class="verse"><a name="28">28</a>Perciocchè voi direte: Ove è la casa del magnifico? Ed ove sono i padiglioni ove abitavano gli empi?</span> <span class="verse"><a name="29">29</a>Non vi siete voi giammai informati da coloro che fanno viaggi? Voi non disdirete già i segnali ch’essi ne dànno;</span> <span class="verse"><a name="30">30</a>Che il malvagio è riparato al giorno della ruina, Quando le ire sono sparse.</span> <span class="verse"><a name="31">31</a>Chi gli rappresenterà la sua via in faccia? E chi gli farà la retribuzione di ciò ch’egli ha fatto?</span> <span class="verse"><a name="32">32</a>Poi appresso egli è portato ne’ sepolcri, E non attende più ad altro che all’avello.</span> <span class="verse"><a name="33">33</a>I cespi della valle gli son dolci; Ed egli si tira dietro tutti gli uomini, Siccome davanti a lui ne son iti innumerabili.</span> <span class="verse"><a name="34">34</a>Come dunque mi consolate voi vanamente? Conciossiachè nelle vostre repliche vi sia sempre della prevaricazione</span> </p></div</div></div></body></html>