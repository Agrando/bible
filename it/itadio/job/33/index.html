<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/job/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/job">Job</a> &gt <strong>Chapter 33</strong></div><p><span class="verse"><a name="1">1</a>Ora dunque, Giobbe, ascolta, ti prego, i miei ragionamenti, E porgi gli orecchi a tutte le mie parole.</span> <span class="verse"><a name="2">2</a>Ecco, ora io ho aperta la mia bocca, La mia lingua parla nel mio palato.</span> <span class="verse"><a name="3">3</a>Le mie parole saranno secondo la dirittura del mio cuore; E le mie labbra proferiranno scienza pura.</span> <span class="verse"><a name="4">4</a>Lo Spirito di Dio mi ha fatto, E l’alito dell’Onnipotente mi ha data la vita.</span> <span class="verse"><a name="5">5</a>Se tu puoi, rispondimi; Mettiti in ordine contro a me, e presentati pure.</span> <span class="verse"><a name="6">6</a>Ecco, io sono a Dio, come tu; Anch’io sono stato tratto dal fango.</span> <span class="verse"><a name="7">7</a>Ecco, il mio spavento non ti sgomenterà, E la mia mano non ti sarà grave addosso</span> <span class="verse"><a name="8">8</a>Tu hai pur detto, udendolo io, Ed io ho intesa la voce delle parole:</span> <span class="verse"><a name="9">9</a>Io son puro, senza misfatto; Io son netto, e non vi è iniquità in me;</span> <span class="verse"><a name="10">10</a>Ecco, egli trova delle occasioni contro a me; Egli mi reputa per suo nemico;</span> <span class="verse"><a name="11">11</a>Egli ha messi i miei piedi ne’ ceppi, Egli spia tutti i miei sentieri.</span> <span class="verse"><a name="12">12</a>Ecco, in questo tu non sei stato giusto; io ti risponderò; Perciocchè Iddio è vie maggiore che l’uomo.</span> <span class="verse"><a name="13">13</a>Perchè hai tu conteso con lui, Perchè egli non dichiara tutte le sue ragioni?</span> <span class="verse"><a name="14">14</a>Egli è ben vero, che talora Iddio parla una volta, E due, a chi non vi ha atteso.</span> <span class="verse"><a name="15">15</a>In sogno, in vision notturna, Quando il più profondo sonno cade in su gli uomini, Quando essi son tutti sonnacchiosi sopra i lor letti;</span> <span class="verse"><a name="16">16</a>Allora egli apre loro l’orecchio, E suggella il lor castigo;</span> <span class="verse"><a name="17">17</a>Per istorre l’uomo dalle opere sue, E per far che la superbia dell’uomo non apparisca più;</span> <span class="verse"><a name="18">18</a>Per iscampar l’anima sua dalla fossa, E far che la sua vita non passi per la spada</span> <span class="verse"><a name="19">19</a>Ma talora altresì l’uomo è castigato con dolori sopra il suo letto, E tutte le sue ossa di grave malattia;</span> <span class="verse"><a name="20">20</a>E la sua vita gli fa abbominare il cibo, E l’anima sua la vivanda desiderabile;</span> <span class="verse"><a name="21">21</a>La sua carne è consumata, talchè non apparisce più; E le sue ossa, che prima non si vedevano, spuntano fuori;</span> <span class="verse"><a name="22">22</a>E l’anima sua si accosta alla fossa, E la vita sua a’ mali mortali.</span> <span class="verse"><a name="23">23</a>Ma se allora vi è appresso di lui alcun messo, un parlatore, Uno d’infra mille, Per dichiarare all’uomo il suo dovere;</span> <span class="verse"><a name="24">24</a>Iddio gli farà grazia, e dirà: Riscuotilo, che non iscenda alla fossa; Io ho trovato il riscatto.</span> <span class="verse"><a name="25">25</a>La sua carne diventerà morbida, più che non è in fanciullezza; Egli ritornerà a’ dì della sua giovanezza.</span> <span class="verse"><a name="26">26</a>Egli supplicherà a Dio, ed egli gli sarà placato, E gli farà veder la sua faccia con giubilo, E renderà all’uomo la sua giustizia.</span> <span class="verse"><a name="27">27</a>Ed esso poi si volgerà verso gli uomini, e dirà: Io avea peccato, ed avea pervertita la dirittura, E ciò non mi ha punto giovato.</span> <span class="verse"><a name="28">28</a>Così Iddio riscoterà l’anima sua, che non passi nella fossa, E la vita sua vedrà la luce</span> <span class="verse"><a name="29">29</a>Ecco, Iddio opera tutte queste cose Due e tre volte inverso l’uomo;</span> <span class="verse"><a name="30">30</a>Per ritrarre l’anima sua dalla fossa, Acciocchè sia illuminata della luce de’ viventi.</span> <span class="verse"><a name="31">31</a>Attendi, o Giobbe, ascoltami; Taci, ed io parlerò.</span> <span class="verse"><a name="32">32</a>Se tu hai alcuna cosa da dire, rispondimi; Parla, perciocchè io desidero giustificarti.</span> <span class="verse"><a name="33">33</a>Se no, ascoltami tu; Taci, ed io t’insegnerò la sapienza</span> </p></div</div></div></body></html>