<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/job/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/job">Job</a> &gt <strong>Chapter 24</strong></div><p><span class="verse"><a name="1">1</a>Perchè non dirassi che i tempi sono occultati dall’Onnipotente, E che quelli che lo conoscono, non veggono i suoi giorni?</span> <span class="verse"><a name="2">2</a>Gli empi muovono i termini, Rapiscono le gregge, e le pasturano;</span> <span class="verse"><a name="3">3</a>Menano via l’asino degli orfani; Prendono in pegno il bue della vedova;</span> <span class="verse"><a name="4">4</a>Fanno torcere i bisognosi dalla via, I poveri della terra si nascondono tutti.</span> <span class="verse"><a name="5">5</a>Ecco, son simili ad asini salvatici nel deserto: Escono al lor mestiere, si levano la mattina per andare alla preda; La campagna è il lor pane, per li lor fantini.</span> <span class="verse"><a name="6">6</a>Mietono il campo, E vendemmiano la vigna che non è loro.</span> <span class="verse"><a name="7">7</a>Fanno passar la notte agl’ignudi senza vestimenti, Sì che non hanno con che coprirsi al freddo.</span> <span class="verse"><a name="8">8</a>Sono bagnati dalle acque che traboccano da’ monti; E per mancamento di ricetto, abbracciano i sassi.</span> <span class="verse"><a name="9">9</a>Rapiscono l’orfano dalla poppa, E prendono pegno dal povero.</span> <span class="verse"><a name="10">10</a>Fanno andar gl’ignudi senza vestimenti; E quelli che portano loro le manelle delle biade soffrono fame.</span> <span class="verse"><a name="11">11</a>Quelli che spremono loro l’olio intra i lor muri, E quelli che calcano ne’ torcoli soffrono sete.</span> <span class="verse"><a name="12">12</a>Gli uomini gemono dalla città E l’anima de’ feriti a morte sclama; E pure Iddio non appone loro alcun fallo</span> <span class="verse"><a name="13">13</a>Essi son di quelli che son ribelli alla luce, Non conoscono le sue vie, E non si fermano ne’ suoi sentieri.</span> <span class="verse"><a name="14">14</a>Il micidiale si leva allo schiarir del dì Uccide il povero, e il bisognoso; E poi la notte opera da ladro.</span> <span class="verse"><a name="15">15</a>Parimente l’occhio dell’adultero osserva la sera, Dicendo: L’occhio di alcuno non mi scorgerà; E si nasconde la faccia.</span> <span class="verse"><a name="16">16</a>Di notte sconficcano le case, Che si aveano segnate di giorno; Non conoscono la luce,</span> <span class="verse"><a name="17">17</a>Perciocchè la mattina è ad essi tutti ombra di morte; Se alcuno li riconosce, hanno spaventi dell’ombra della morte</span> <span class="verse"><a name="18">18</a>Fuggono leggermente, come in su le acque; La lor parte è maledetta nella terra, Non riguardano alla via delle vigne.</span> <span class="verse"><a name="19">19</a>La secchezza e il caldo involano le acque della neve; Così il sepolcro invola quelli che hanno peccato.</span> <span class="verse"><a name="20">20</a>La matrice li dimentica, I vermini son loro dolci, Non son più ricordati; Anzi i perversi son rotti come un legno.</span> <span class="verse"><a name="21">21</a>E benchè tormentino la sterile che non partorisce, E non facciano alcun bene alla vedova;</span> <span class="verse"><a name="22">22</a>E traggano giù i possenti con la lor forza; E, quando si levano, altri non si assicuri della vita;</span> <span class="verse"><a name="23">23</a>Pur nondimeno Iddio dà loro a che potersi sicuramente appoggiare, E gli occhi suoi sono sopra le lor vie.</span> <span class="verse"><a name="24">24</a>Per un poco di tempo sono innalzati, poi non son più; Sono abbattuti, e trapassano come tutti gli altri, E son ricisi come la sommità d’una spiga.</span> <span class="verse"><a name="25">25</a>Se ora egli non è così, chi mi dimentirà, E metterà al niente il mio ragionamento?</span> </p></div</div></div></body></html>