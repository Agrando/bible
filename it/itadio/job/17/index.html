<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/job/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/job">Job</a> &gt <strong>Chapter 17</strong></div><p><span class="verse"><a name="1">1</a>Il mio spirito si dissolve, I miei giorni sono spenti, I sepolcri mi aspettano.</span> <span class="verse"><a name="2">2</a>Non ho io appresso di me degli schernitori? E l’occhio mio non dev’egli sopportare le loro provocazioni?</span> <span class="verse"><a name="3">3</a>Deh! metti pegno, dammi sicurtà per piatir teco; Chi sarà colui che mi toccherà nella mano?</span> <span class="verse"><a name="4">4</a>Perciocchè, quant’è a costoro, tu hai nascosto il senno al cuor loro, E però tu non li innalzerai.</span> <span class="verse"><a name="5">5</a>Di chi parla fra gli amici per lusinga Anche gli occhi de’ figliuoli saranno consumati.</span> <span class="verse"><a name="6">6</a>Egli mi ha posto per servir di proverbio a’ popoli, Ed io sono pubblicamente menato attorno in sul tamburo.</span> <span class="verse"><a name="7">7</a>E l’occhio mio è tutto raggrinzato di sdegno, E tutte le mie membra son simili ad un’ombra.</span> <span class="verse"><a name="8">8</a>Gli uomini diritti stupiranno di questo, E l’innocente se ne commoverà per cagion dell’ipocrita.</span> <span class="verse"><a name="9">9</a>Ma pure il giusto si atterrà alla sua via, E colui ch’è puro di mani vie più si raffermerà</span> <span class="verse"><a name="10">10</a>Or ravvedetevi pure voi tutti, e poi venite; Non troverò io alcun savio fra voi?</span> <span class="verse"><a name="11">11</a>I miei giorni son passati via; I miei disegni, i proponimenti del mio cuore son rotti.</span> <span class="verse"><a name="12">12</a>La notte mi è cangiata in giorno, La luce è di presso seguita dalle tenebre.</span> <span class="verse"><a name="13">13</a>Se io mi trattengo di speranza, il sepolcro sarà la mia casa, Io farò il mio letto nelle tenebre.</span> <span class="verse"><a name="14">14</a>Già ho gridato alla fossa: Tu sei mio padre; Ed a’ vermini: Voi siete la madre, e la sorella mia.</span> <span class="verse"><a name="15">15</a>Ed ove è ora la mia speranza? Sì, la mia speranza? chi la potrà vedere?</span> <span class="verse"><a name="16">16</a>Le mie speranze scenderanno nel fondo del sepolcro; Conciossiachè il riposo di tutti ugualmente sia nella polvere</span> </p></div</div></div></body></html>