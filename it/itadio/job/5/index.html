<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/job/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/job">Job</a> &gt <strong>Chapter 5</strong></div><p><span class="verse"><a name="1">1</a>Grida pure, vi sarà egli alcuno che ti risponda? Ed a cui d’infra i santi ti rivolgerai tu?</span> <span class="verse"><a name="2">2</a>Conciossiachè il cruccio uccida il pazzo, E lo sdegno faccia morir lo stolto.</span> <span class="verse"><a name="3">3</a>Io ho veduto il pazzo che si radicava; Ma incontanente ho maledetto il suo abitacolo.</span> <span class="verse"><a name="4">4</a>I suoi figliuoli son lungi dalla salvezza, E sono oppressati nella porta, senza che alcuno li riscuota.</span> <span class="verse"><a name="5">5</a>L’affamato divora la ricolta di esso, E la rapisce di mezzo le spine; E i ladroni trangugiano le sue facoltà</span> <span class="verse"><a name="6">6</a>Perciocchè la sventura non ispunta dalla polvere, E il dolore non germoglia dalla terra;</span> <span class="verse"><a name="7">7</a>Benchè l’uomo nasca per soffrire, Come le faville delle brace per volare in alto.</span> <span class="verse"><a name="8">8</a>Ma quant’è a me, io ricercherei pure Iddio, Ed addirizzerei il mio ragionamento a Dio;</span> <span class="verse"><a name="9">9</a>Il quale fa cose sì grandi, che non si posson investigare; E tante cose maravigliose, che non si possono annoverare;</span> <span class="verse"><a name="10">10</a>Che manda la pioggia in su la terra, E le acque in su le campagne;</span> <span class="verse"><a name="11">11</a>Che innalza i bassi, E fa che quelli ch’erano in duolo sono esaltati per salvazione;</span> <span class="verse"><a name="12">12</a>Che disperde i pensieri degli astuti, E fa che le lor mani non possono far nulla di bene ordinato.</span> <span class="verse"><a name="13">13</a>Egli soprapprende i savi nella loro astuzia, E fa che il consiglio de’ perversi va in ruina.</span> <span class="verse"><a name="14">14</a>Di giorno scontrano tenebre, E in pien mezzodì vanno a tentone come di notte.</span> <span class="verse"><a name="15">15</a>Ma egli salva il bisognoso dalla spada, Dalla gola loro, e dalla mano del possente.</span> <span class="verse"><a name="16">16</a>E vi è qualche speranza per lo misero; Ma l’iniquità ha la bocca turata</span> <span class="verse"><a name="17">17</a>Ecco, beato è l’uomo, il quale Iddio castiga; E però non disdegnar la correzione dell’Onnipotente.</span> <span class="verse"><a name="18">18</a>Perciocchè egli è quel che manda la doglia e altresì la fascia; Egli è quel che fa la piaga, e le sue mani altresì guariscono.</span> <span class="verse"><a name="19">19</a>In sei afflizioni egli ti libererà, Ed in sette il male non ti toccherà.</span> <span class="verse"><a name="20">20</a>In tempo di fame egli ti riscoterà dalla morte, E in tempo di guerra dalla spada.</span> <span class="verse"><a name="21">21</a>Al tempo del flagello della lingua tu sarai nascosto; E non temerai la desolazione, quando verrà.</span> <span class="verse"><a name="22">22</a>Tu riderai del guasto e della carestia; E non temerai delle fiere della terra.</span> <span class="verse"><a name="23">23</a>Perciocchè tu avrai patto eziandio con le pietre de’ campi; E le fiere della campagna ti saranno rendute pacifiche.</span> <span class="verse"><a name="24">24</a>E tu conoscerai per prova che il tuo padiglione non sarà se non pace, E governerai la tua casa, e nulla ti verrà fallito.</span> <span class="verse"><a name="25">25</a>E riconoscerai che la tua progenie sarà molta, E che i tuoi discendenti saranno come l’erba della terra.</span> <span class="verse"><a name="26">26</a>Tu entrerai in estrema vecchiezza nel sepolcro, Come la bica delle biade è accumulata al suo tempo.</span> <span class="verse"><a name="27">27</a>Ecco ciò noi ti diciamo; noi l’abbiamo investigato; egli è così; Ascoltalo, e riconoscilo</span> </p></div</div></div></body></html>