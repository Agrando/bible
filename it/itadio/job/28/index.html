<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/job/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/job">Job</a> &gt <strong>Chapter 28</strong></div><p><span class="verse"><a name="1">1</a>Certo l’argento ha la sua miniera, E l’oro un luogo dove è fuso.</span> <span class="verse"><a name="2">2</a>Il ferro si trae dalla polvere, E la pietra liquefatta rende del rame.</span> <span class="verse"><a name="3">3</a>L’uomo ha posto un termine alle tenebre, E investiga ogni cosa infino al fine; Le pietre che son nell’oscurità e nell’ombra della morte;</span> <span class="verse"><a name="4">4</a>Ove i torrenti che il piè avea dimenticati scoppiano fuori, E impediscono che niuno vi stia appresso; Poi scemano, e se ne vanno per opera degli uomini.</span> <span class="verse"><a name="5">5</a>La terra, che produce il pane, Disotto è rivolta sottosopra, e pare tutta fuoco.</span> <span class="verse"><a name="6">6</a>Le pietre di essa sono il luogo degli zaffiri, E vi è della polvere d’oro.</span> <span class="verse"><a name="7">7</a>Niuno uccello rapace ne sa il sentiero, E l’occhio dell’avvoltoio non riguardò mai là.</span> <span class="verse"><a name="8">8</a>I leoncini della leonessa non calcarono giammai que’ luoghi, Il leone non vi passò giammai.</span> <span class="verse"><a name="9">9</a>L’uomo mette la mano a’ macigni; Egli rivolta sottosopra i monti fin dalla radice.</span> <span class="verse"><a name="10">10</a>Egli fa de’ condotti a’ rivi per mezzo le rupi; E l’occhio suo vede ogni cosa preziosa.</span> <span class="verse"><a name="11">11</a>Egli tura i fiumi che non gocciolino, E trae fuori in luce le cose nascoste.</span> <span class="verse"><a name="12">12</a>Ma la sapienza, onde si trarrà ella? E dov’è il luogo dell’intelligenza?</span> <span class="verse"><a name="13">13</a>L’uomo non conosce il prezzo di essa; Ella non si trova nella terra de’ viventi</span> <span class="verse"><a name="14">14</a>L’abisso dice: Ella non è in me; E il mare dice: Ella non è appresso di me.</span> <span class="verse"><a name="15">15</a>Ei non si può dare oro per essa, Nè può pesarsi argento per lo prezzo suo.</span> <span class="verse"><a name="16">16</a>Ella non può essere apprezzata ad oro di Ofir, Nè ad onice prezioso, nè a zaffiro.</span> <span class="verse"><a name="17">17</a>Nè l’oro, nè il diamante, non posson pareggiarla di prezzo; Ed alcun vasellamento d’oro fino non può darsi in iscambio di essa.</span> <span class="verse"><a name="18">18</a>Appo lei non si fa menzione di coralli, nè di perle; La valuta della sapienza è maggiore che quella delle gemme.</span> <span class="verse"><a name="19">19</a>Il topazio di Etiopia non la può pareggiar di prezzo; Ella non può essere apprezzata ad oro puro</span> <span class="verse"><a name="20">20</a>Onde viene adunque la sapienza? E dove è il luogo dell’intelligenza?</span> <span class="verse"><a name="21">21</a>Conciossiachè ella sia nascosta agli occhi d’ogni vivente, Ed occulta agli uccelli del cielo.</span> <span class="verse"><a name="22">22</a>Il luogo della perdizione e la morte dicono: Noi abbiamo con gli orecchi solo udita la fama di essa.</span> <span class="verse"><a name="23">23</a>Iddio solo intende la via di essa, E conosce il suo luogo.</span> <span class="verse"><a name="24">24</a>Perciocchè egli riguarda fino all’estremità della terra, Egli vede sotto tutti i cieli.</span> <span class="verse"><a name="25">25</a>Quando egli dava il peso al vento, E pesava le acque a certa misura;</span> <span class="verse"><a name="26">26</a>Quando egli poneva il suo ordine alla pioggia, E la via a’ lampi de’ tuoni;</span> <span class="verse"><a name="27">27</a>Allora egli la vedeva, e la contava; Egli l’ordinava, ed anche l’investigava.</span> <span class="verse"><a name="28">28</a>Ma egli ha detto all’uomo: Ecco, il timor del Signore è la sapienza; E il ritrarsi dal male è l’intelligenza</span> </p></div</div></div></body></html>