<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/job/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/job">Job</a> &gt <strong>Chapter 20</strong></div><p><span class="verse"><a name="1">1</a>E SOFAR Naamatita rispose, e disse:</span> <span class="verse"><a name="2">2</a>Perciò i miei pensamenti m’incitano a rispondere, E perciò questa mia fretta è in me.</span> <span class="verse"><a name="3">3</a>Io ho udita la mia vituperosa riprensione; Ma lo spirito mio mi spinge a rispondere del mio intendimento.</span> <span class="verse"><a name="4">4</a>Non sai tu questo, che è stato d’ogni tempo, Da che l’uomo fu posto sopra la terra;</span> <span class="verse"><a name="5">5</a>Che il trionfo degli empi è di breve durata, E che la letizia dell’ipocrita è sol per un momento?</span> <span class="verse"><a name="6">6</a>Avvegnachè la sua altezza salisse fino al cielo, E il suo capo giungesse infino alle nuvole;</span> <span class="verse"><a name="7">7</a>Pur perirà egli in perpetuo, come lo sterco suo; Quelli che l’avranno veduto, diranno: Ove è egli?</span> <span class="verse"><a name="8">8</a>Egli se ne volerà via come un sogno, e non sarà più ritrovato, E si dileguerà come una visione notturna.</span> <span class="verse"><a name="9">9</a>L’occhio che l’avrà veduto nol vedrà più, E il suo luogo nol mirerà più</span> <span class="verse"><a name="10">10</a>I suoi figliuoli procacceranno il favor de’ poveri, E le sue mani restituiranno quel ch’egli avrà rapito per violenza.</span> <span class="verse"><a name="11">11</a>Le sue ossa saranno ripiene degli eccessi della sua gioventù, I quali giaceranno con lui in su la polvere.</span> <span class="verse"><a name="12">12</a>Se il male gli è stato dolce nella bocca, Se egli l’ha nascosto sotto la sua lingua;</span> <span class="verse"><a name="13">13</a>Se l’ha riserbato, e non l’ha gittato fuori; Anzi l’ha ritenuto in mezzo del suo palato;</span> <span class="verse"><a name="14">14</a>Il suo cibo gli si cangerà nelle sue viscere, E diverrà veleno d’aspido nelle sue interiora.</span> <span class="verse"><a name="15">15</a>Egli avrà trangugiate le ricchezze, ma egli le vomiterà; Iddio gliele caccerà fuor del ventre.</span> <span class="verse"><a name="16">16</a>Egli avrà succiato il veleno dell’aspido, La lingua della vipera l’ucciderà.</span> <span class="verse"><a name="17">17</a>Egli non vedrà i ruscelli, I fiumi, i torrenti del miele e del burro.</span> <span class="verse"><a name="18">18</a>Egli renderà ciò che con fatica avrà acquistato, e non l’inghiottirà; Pari alla potenza sua sarà il suo mutamento, e non ne goderà.</span> <span class="verse"><a name="19">19</a>Perciocchè egli ha oppressato altrui, egli lascerà dietro a sè de’ bisognosi; Perciocchè egli ha rapita la casa altrui, egli non edificherà la sua.</span> <span class="verse"><a name="20">20</a>Perciocchè egli non ha mai sentito riposo nel suo ventre, Non potrà salvar nulla delle sue più care cose.</span> <span class="verse"><a name="21">21</a>Nulla gli rimarrà da mangiare, E però egli non avrà più speranza ne’ suoi beni.</span> <span class="verse"><a name="22">22</a>Quando egli sarà ripieno a sufficienza, allora sarà distretto; Tutte le mani de’ miseri gli verranno contra</span> <span class="verse"><a name="23">23</a>Quando egli sarà per empiersi il ventre, Iddio gli manderà addosso l’ardore della sua ira, E la farà piovere sopra lui, e sopra il suo cibo.</span> <span class="verse"><a name="24">24</a>Quando egli fuggirà dalle armi di ferro, Un arco di rame lo trafiggerà.</span> <span class="verse"><a name="25">25</a>Come prima la saetta sarà tratta fuori, La punta gli passerà per mezzo il fiele, Dopo esser uscita del suo turcasso; Spaventi gli saranno addosso.</span> <span class="verse"><a name="26">26</a>Tutte le tenebre saran nascoste ne’ suoi nascondimenti; Un fuoco non soffiato lo divorerà; Chi sopravviverà nel suo tabernacolo, capiterà male.</span> <span class="verse"><a name="27">27</a>I cieli scopriranno la sua iniquità, E la terra si leverà contro a lui.</span> <span class="verse"><a name="28">28</a>La rendita della sua casa sarà trasportata ad altri; Ogni cosa sua scorrerà via, nel giorno dell’ira di esso,</span> <span class="verse"><a name="29">29</a>Questa è la parte assegnata da Dio all’uomo empio, E l’eredità ch’egli riceve da Dio per le sue parole</span> </p></div</div></div></body></html>