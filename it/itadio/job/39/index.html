<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/job/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/job">Job</a> &gt <strong>Chapter 39</strong></div><p><span class="verse"><a name="1">1</a>Sai tu il tempo che le camozze delle rocce figliano? Hai tu osservato quando le cerve partoriscono?</span> <span class="verse"><a name="2">2</a>Annoveri tu i mesi del termine del lor portato, E sai tu il tempo che devono figliare?</span> <span class="verse"><a name="3">3</a>Elle si chinano, fanno scoppiar fuori il lor feto, Si alleviano delle lor doglie.</span> <span class="verse"><a name="4">4</a>I lor figli son gagliardi, crescono per le biade, Escono fuori, e non ritornano più a quelle.</span> <span class="verse"><a name="5">5</a>Chi ne ha mandato libero l’asino salvatico, E chi ha sciolti i suoi legami?</span> <span class="verse"><a name="6">6</a>A cui io ho ordinato il deserto per casa; E per abitazioni, i luoghi salsugginosi.</span> <span class="verse"><a name="7">7</a>Egli si beffa dello strepito della città; Egli non ode gli schiamazzi del sollecitator delle opere.</span> <span class="verse"><a name="8">8</a>I monti, ch’egli va spiando, sono il suo pasco; Ed egli va ricercando qualunque verdura.</span> <span class="verse"><a name="9">9</a>Il liocorno ti vorrà egli servire? Si riparerà egli presso alla tua mangiatoia?</span> <span class="verse"><a name="10">10</a>Legherai tu il liocorno con la sua fune, per farlo arare al solco? Erpicherà egli le valli dietro a te?</span> <span class="verse"><a name="11">11</a>Ti fiderai tu in lui, perchè la sua forza è grande? E gli rimetterai tu il tuo lavoro?</span> <span class="verse"><a name="12">12</a>Ti fiderai tu in lui ch’egli ti renda la ricolta della tua sementa, E ch’egli te l’accolga nella tua aia?</span> <span class="verse"><a name="13">13</a>Le ale de’ paoni son esse vaghe per opera tua? Od ha da te lo struzzolo le penne e la piuma?</span> <span class="verse"><a name="14">14</a>Fai tu ch’egli abbandoni le sue uova in su la terra, E che le lasci scaldare in su la polvere?</span> <span class="verse"><a name="15">15</a>E che dimentichi che il piè d’alcuno le schiaccerà, Ovvero che le fiere della campagna le calpesteranno?</span> <span class="verse"><a name="16">16</a>Egli è spietato inverso i suoi figli, come se non fosser suoi; Indarno è la sua fatica, egli è senza tema;</span> <span class="verse"><a name="17">17</a>Perciocchè Iddio l’ha privo di senno, E non l’ha fatto partecipe d’intendimento.</span> <span class="verse"><a name="18">18</a>Quando egli si solleva in alto, Egli si beffa del cavallo, e di colui che lo cavalca</span> <span class="verse"><a name="19">19</a>Hai tu data la forza al cavallo? Hai tu adorna la sua gola di fremito?</span> <span class="verse"><a name="20">20</a>Lo spaventerai tu come una locusta? Il suo magnifico nitrire è spaventevole.</span> <span class="verse"><a name="21">21</a>Egli raspa nella valle, si rallegra della sua forza, Esce ad incontrare le armi.</span> <span class="verse"><a name="22">22</a>Egli si beffa della paura, e non si spaventa, E non si volge indietro per la spada.</span> <span class="verse"><a name="23">23</a>Il turcasso, e la folgorante lancia, E lo spuntone gli risuonano addosso.</span> <span class="verse"><a name="24">24</a>D’impazienza e di stizza pare ch’egli voglia trangugiar la terra; E non può credere che sia il suon della tromba.</span> <span class="verse"><a name="25">25</a>Come prima la tromba ha sonato, egli dice: Aha, Aha; Da lontano annasa la battaglia, Lo schiamazzo de’ capitani; e le grida</span> <span class="verse"><a name="26">26</a>È per il tuo senno che lo sparviere vola? Che spiega le sue ali verso il mezzodì?</span> <span class="verse"><a name="27">27</a>L’aquila si leva ella ad alto per lo tuo comandamento? E fai tu ch’ella faccia il suo nido in luoghi elevati?</span> <span class="verse"><a name="28">28</a>Ella dimora e si ripara nelle rupi, Nelle punte delle rocce, ed in luoghi inaccessibili.</span> <span class="verse"><a name="29">29</a>Di là ella spia il pasto, Gli occhi suoi mirano da lontano.</span> <span class="verse"><a name="30">30</a>I suoi aquilini ancora sorbiscono il sangue, E dove sono corpi morti, quivi ella si ritrova</span> </p></div</div></div></body></html>