<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/job/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/job">Job</a> &gt <strong>Chapter 14</strong></div><p><span class="verse"><a name="1">1</a>L’uomo nato di donna È di breve età, e pieno di travagli.</span> <span class="verse"><a name="2">2</a>Egli esce fuori come un fiore, e poi è reciso; E fugge come l’ombra, e non istà fermo.</span> <span class="verse"><a name="3">3</a>E pur tu apri gli occhi tuoi sopra un tale, E mi fai venire a giudicio teco!</span> <span class="verse"><a name="4">4</a>Chi può trarre una cosa monda da una immonda? Niuno.</span> <span class="verse"><a name="5">5</a>Poichè i suoi giorni son determinati, E che il numero de’ suoi mesi è appo te, E che tu gli hai posti i suoi termini, I quali egli non può trapassare,</span> <span class="verse"><a name="6">6</a>Rivolgiti d’addosso a lui, sì ch’egli abbia alcuna posa, Infino a tanto che di buona voglia egli fornisca la sua giornata, come un mercenario</span> <span class="verse"><a name="7">7</a>Perciocchè quantunque un albero sia tagliato, Pur vi è speranza per lui, ch’egli si rinnoverà ancora, E che i suoi rampolli non mancheranno.</span> <span class="verse"><a name="8">8</a>Benchè la sua radice sia invecchiata nella terra, E il suo tronco sia morto nella polvere;</span> <span class="verse"><a name="9">9</a>Pur nondimeno, tosto ch’egli sentirà l’acqua, rigermoglierà, E produrrà rami come una pianta novella.</span> <span class="verse"><a name="10">10</a>Ma l’uomo muore, e si fiacca; E quando l’uomo è trapassato, ov’è egli?</span> <span class="verse"><a name="11">11</a>Le acque se ne vanno via dal mare, E i fiumi si seccano, e si asciugano;</span> <span class="verse"><a name="12">12</a>Così, quando l’uomo giace in terra, egli non risorge; Finchè non vi sieno più cieli, i morti non si risveglieranno, E non si desteranno dal sonno loro.</span> <span class="verse"><a name="13">13</a>Oh! nascondessimi tu pur sottera, Ed occultassimi, finchè l’ira tua fosse racquetata; E ponessimi alcun termine, dopo il quale tu ti ricordassi di me!</span> <span class="verse"><a name="14">14</a>Se l’uomo muore, può egli tornare in vita? Aspetterò io tutti i giorni del tempo determinato della mia vita, Finchè mi venga mutamento di condizione?</span> <span class="verse"><a name="15">15</a>E che tu mi chiami, e che io ti risponda, E che tu desideri l’opera delle tue mani?</span> <span class="verse"><a name="16">16</a>Perciocchè ora tu conti i miei passi, E non riserbi nulla a punir del mio peccato.</span> <span class="verse"><a name="17">17</a>I miei misfatti son suggellati in un sacchetto, Tu l’hai cucito sopra le mie iniquità.</span> <span class="verse"><a name="18">18</a>Ma certo, come un monte cadendo scoscende, Ed una rupe è divelta dal suo luogo;</span> <span class="verse"><a name="19">19</a>E le acque rodono le pietre, E i lor diluvi inondano la polvere dalla terra; Così tu fai perir la speranza dell’uomo.</span> <span class="verse"><a name="20">20</a>Tu lo sopraffai in eterno, ed egli se ne va; Tu gli fai mutar faccia, e lo mandi via.</span> <span class="verse"><a name="21">21</a>Se poi i suoi figliuoli sono in onore, egli nol sa; Se altresì sono abbassati, egli non vi pon mente.</span> <span class="verse"><a name="22">22</a>La sua carne si duole sol di lui, E l’anima sua fa cordoglio sol di lui</span> </p></div</div></div></body></html>