<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/job/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/job">Job</a> &gt <strong>Chapter 42</strong></div><p><span class="verse"><a name="1">1</a>E GIOBBE rispose al Signore, e disse:</span> <span class="verse"><a name="2">2</a>Io so che tu puoi tutto; E che cosa niuna che tu abbia deliberata, non può essere impedita.</span> <span class="verse"><a name="3">3</a>Chi è costui, che oscura il consiglio senza scienza? Perciò, io ho dichiarata la mia opinione, Ma io non intendeva ciò ch’io diceva; Son cose maravigliose sopra la mia capacità, Ed io non le posso comprendere.</span> <span class="verse"><a name="4">4</a>Deh! ascolta, ed io parlerò; Ed io ti farò delle domande, e tu insegnami.</span> <span class="verse"><a name="5">5</a>Io avea con gli orecchi udito parlar di te; Ma ora l’occhio mio ti ha veduto.</span> <span class="verse"><a name="6">6</a>Perciò io riprovo ciò che ho detto, e me ne pento In su la polvere, ed in su la cenere</span> <span class="verse"><a name="7">7</a>Ora, dopo che il Signore ebbe dette queste cose a Giobbe, egli disse ancora ad Elifaz Temanita: L’ira mia è accesa contro a te, e contro a’ due tuoi compagni; perciocchè voi non mi avete parlato dirittamente, come Giobbe, mio servitore.</span> <span class="verse"><a name="8">8</a>Ora dunque, pigliatevi sette giovenchi, e sette montoni, e andate al mio servitore Giobbe, ed offerite olocausto per voi; e faccia Giobbe, mio servitore, orazione per voi; perciocchè certamente io avrò riguardo a lui, per non farvi portar la pena della vostra stoltizia; conciossiachè voi non mi abbiate parlato dirittamente, come Giobbe, mio servitore.</span> <span class="verse"><a name="9">9</a>Ed Elifaz Temanita, e Bildad Suhita, e Sofar Naamatita, andarono, e fecero come il Signore avea loro detto. E il Signore esaudì Giobbe</span> <span class="verse"><a name="10">10</a>E il Signore trasse Giobbe della sua cattività, dopo ch’egli ebbe fatta orazione per li suoi amici; e il Signore accrebbe a Giobbe al doppio tutto quello ch’egli avea avuto per l’addietro.</span> <span class="verse"><a name="11">11</a>E tutti i suoi fratelli, e tutte le sue sorelle, e tutti i suoi conoscenti di prima, vennero a lui, e mangiarono con lui in casa sua, e si condolsero con lui, e lo consolarono di tutto il male che il Signore avea fatto venir sopra lui; e ciascuno di essi gli donò una pezza di moneta, ed un monile d’oro.</span> <span class="verse"><a name="12">12</a>E il Signore benedisse lo stato ultimo di Giobbe, più che il primiero; talchè egli ebbe quattordicimila pecore, e seimila cammelli, e mille paia di buoi, e mille asine.</span> <span class="verse"><a name="13">13</a>Ed ebbe sette figliuoli e tre figliuole.</span> <span class="verse"><a name="14">14</a>E pose nome alla prima Gemima, e alla seconda Chesia, e alla terza Cheren-happuc.</span> <span class="verse"><a name="15">15</a>E non si trovarono in tutto quel paese donne alcune belle come le figliuole di Giobbe; e il lor padre diede loro eredità per mezzo i lor fratelli.</span> <span class="verse"><a name="16">16</a>E dopo queste cose, Giobbe visse cenquarant’anni, e vide i suoi figliuoli, e i figliuoli de’ suoi figliuoli, infino alla quarta generazione.</span> <span class="verse"><a name="17">17</a>Poi morì vecchio, e sazio di giorni</span> </p></div</div></div></body></html>