<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/prov/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/prov">Proverbs</a> &gt <strong>Chapter 12</strong></div><p><span class="verse"><a name="1">1</a>Chi ama la correzione ama la scienza; Ma chi odia la riprensione è insensato</span> <span class="verse"><a name="2">2</a>L’uomo da bene ottiene benevolenza dal Signore; Ma egli condannerà l’uomo malizioso</span> <span class="verse"><a name="3">3</a>L’uomo non sarà stabilito per empietà; E la radice de’ giusti non sarà smossa</span> <span class="verse"><a name="4">4</a>La donna di valore è la corona del suo marito; Ma quella che reca vituperio gli è come un tarlo nelle ossa</span> <span class="verse"><a name="5">5</a>I pensieri de’ giusti son dirittura; Ma i consigli degli empi son frode</span> <span class="verse"><a name="6">6</a>La parole degli empi tendono ad insidiare al sangue; Ma la bocca degli uomini diritti li riscoterà</span> <span class="verse"><a name="7">7</a>In un voltar degli empi, essi non saranno più; Ma la casa de’ giusti starà in piè</span> <span class="verse"><a name="8">8</a>L’uomo sarà lodato secondo il suo senno; Ma chi è stravolto d’animo sarà in isprezzo</span> <span class="verse"><a name="9">9</a>Meglio è colui del quale non si fa stima, e pure ha un servitore, Che colui che fa il borioso, ed ha mancamento di pane</span> <span class="verse"><a name="10">10</a>L’uomo giusto ha cura della vita della sua bestia; Ma le viscere degli empi son crudeli</span> <span class="verse"><a name="11">11</a>Chi lavora la sua terra sarà saziato di pane; Ma chi va dietro agli uomini oziosi è scemo d’intelletto</span> <span class="verse"><a name="12">12</a>L’empio appetisce la rete de’ malvagi; Ma la radice de’ giusti mette fuori</span> <span class="verse"><a name="13">13</a>Il laccio del malvagio è nella dislealtà delle labbra; Ma il giusto uscirà di distretta</span> <span class="verse"><a name="14">14</a>L’uomo sarà saziato di beni per lo frutto della sua bocca; E Dio renderà all’uomo la retribuzione dell’opere delle sue mani</span> <span class="verse"><a name="15">15</a>La via dello stolto è diritta al suo parere; Ma chi ascolta consiglio è savio</span> <span class="verse"><a name="16">16</a>Il cruccio dello stolto è conosciuto lo stesso giorno; Ma l’avveduto copre il vituperio</span> <span class="verse"><a name="17">17</a>Chi parla verità rapporta il giusto; Ma il falso testimonio rapporta frode</span> <span class="verse"><a name="18">18</a>Ei vi è tale che pronunzia parole simile a coltellate; Ma la lingua de’ savi è medicina</span> <span class="verse"><a name="19">19</a>Il labbro verace sarà stabile in perpetuo; Ma la lingua bugiarda sarà sol per un momento</span> <span class="verse"><a name="20">20</a>Inganno è nel cuor di coloro che macchinano del male; Ma vi è allegrezza per quelli che consigliano pace</span> <span class="verse"><a name="21">21</a>Niuna molestia avverrà al giusto; Ma gli empi saranno ripieni di male</span> <span class="verse"><a name="22">22</a>Le labbra bugiarde son cosa abbominevole al Signore; Ma coloro che operano in verità son graditi da lui</span> <span class="verse"><a name="23">23</a>L’uomo avveduto copre la scienza; Ma il cuor degli stolti pubblica la follia</span> <span class="verse"><a name="24">24</a>La mano de’ diligenti signoreggerà; Ma la pigra sarà tributaria</span> <span class="verse"><a name="25">25</a>Il cordoglio nel cuor dell’uomo l’abbatte; Ma la buona parola lo rallegra</span> <span class="verse"><a name="26">26</a>Il giusto abbonda in beni più che il suo prossimo; Ma la via degli empi li fa andare errando</span> <span class="verse"><a name="27">27</a>Il pigro non arrostisce la sua cacciagione; Ma i beni dell’uomo diligente sono preziosi</span> <span class="verse"><a name="28">28</a>Nella via della giustizia vi è vita; E nel cammino de’ suoi sentieri non vi è morte</span> </p></div</div></div></body></html>