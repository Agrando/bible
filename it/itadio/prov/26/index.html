<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/prov/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/prov">Proverbs</a> &gt <strong>Chapter 26</strong></div><p><span class="verse"><a name="1">1</a>Come la neve non si conviene alla state, Nè la pioggia al tempo della ricolta, Così la gloria non si conviene allo stolto</span> <span class="verse"><a name="2">2</a>Come il passero vaga, e la rondinella vola, Così la maledizione data senza cagione non avverrà</span> <span class="verse"><a name="3">3</a>La sferza al cavallo, ed il capestro all’asino, E il bastone al dosso degli stolti</span> <span class="verse"><a name="4">4</a>Non rispondere allo stolto secondo la sua follia; Che talora anche tu non gli sii agguagliato.</span> <span class="verse"><a name="5">5</a>Rispondi allo stolto, come si conviene alla sua follia; Che talora non gli paia d’esser savio</span> <span class="verse"><a name="6">6</a>Chi si taglia i piedi ne beve l’ingiuria; Così avviene a chi manda a far de’ messi per uno stolto.</span> <span class="verse"><a name="7">7</a>Lo zoppo zoppica delle sue due gambe; Così fa la sentenza nella bocca degli stolti.</span> <span class="verse"><a name="8">8</a>Chi dà gloria allo stolto Fa come chi gittasse una pietra preziosa in un mucchio di sassi.</span> <span class="verse"><a name="9">9</a>La sentenza nella bocca degli stolti È come una spina, che sia caduta in mano ad un ebbro</span> <span class="verse"><a name="10">10</a>I grandi tormentano ognuno, E prezzolano stolti, e salariano passanti</span> <span class="verse"><a name="11">11</a>Come il cane ritorna al suo vomito, Così lo stolto reitera la sua follia</span> <span class="verse"><a name="12">12</a>Hai tu veduto un uomo che si reputi savio? Vi è maggiore speranza d’uno stolto che di lui</span> <span class="verse"><a name="13">13</a>Il pigro dice: Il leopardo è in su la strada, Il leone è per le campagne</span> <span class="verse"><a name="14">14</a>Come l’uscio si volge sopra i suoi arpioni, Così si volge il pigro sopra il suo letto</span> <span class="verse"><a name="15">15</a>Il pigro nasconde la mano nel seno; Egli dura fatica a trarla fuori per recarsela alla bocca</span> <span class="verse"><a name="16">16</a>Al pigro par di esser savio, Più che sette che dànno risposte di prudenza</span> <span class="verse"><a name="17">17</a>Colui che passando trascorre in ira per una questione che non gli tocca, È come chi afferra un cane per gli orecchi</span> <span class="verse"><a name="18">18</a>Quale è colui che, infingendosi di scherzare, avventa razzi, Saette, e cose mortifere;</span> <span class="verse"><a name="19">19</a>Tale è colui che inganna il suo prossimo, E dice: Non ischerzo io?</span> <span class="verse"><a name="20">20</a>Il fuoco si spegne, quando mancano legne; Così le contese si acquetano, quando non vi son rapportatori.</span> <span class="verse"><a name="21">21</a>Il carbone è per far brace, e le legne per far fuoco; E l’uomo rissoso per accender contese.</span> <span class="verse"><a name="22">22</a>Le parole del rapportatore paiono lusinghevoli; Ma scendono fin dentro al ventre</span> <span class="verse"><a name="23">23</a>Le labbra ardenti, e il cuor malvagio, Son come schiuma d’argento impiastrata sopra un testo</span> <span class="verse"><a name="24">24</a>Chi odia s’infinge nel suo parlare, Ma cova la frode nel suo interiore;</span> <span class="verse"><a name="25">25</a>Quando egli parlerà di una voce graziosa, non fidartici; Perciocchè egli ha sette scelleratezze nel cuore.</span> <span class="verse"><a name="26">26</a>L’odio si copre con inganno; Ma la sua malignità sarà palesata in piena raunanza</span> <span class="verse"><a name="27">27</a>Chi cava una fossa caderà in essa; E se alcuno rotola una pietra ad alto, ella gli tornerà addosso</span> <span class="verse"><a name="28">28</a>La lingua bugiarda odia quelli ch’ella ha fiaccati; E la bocca lusinghiera produce ruina</span> </p></div</div></div></body></html>