<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/prov/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/prov">Proverbs</a> &gt <strong>Chapter 22</strong></div><p><span class="verse"><a name="1">1</a>La fama è più a pregiare che grandi ricchezze; E la buona grazia più che argento, e che oro</span> <span class="verse"><a name="2">2</a>Il ricco e il povero si scontrano l’un l’altro; Il Signore è quello che li ha fatti tutti</span> <span class="verse"><a name="3">3</a>L’uomo avveduto vede il male, e si nasconde; Ma gli scempi passano oltre, e ne portano pena</span> <span class="verse"><a name="4">4</a>Il premio della mansuetudine e del timor del Signore È ricchezze, e gloria, e vita</span> <span class="verse"><a name="5">5</a>Spine e lacci son nella via dell’uomo perverso; Chi guarda l’anima sua sarà lungi da queste cose</span> <span class="verse"><a name="6">6</a>Ammaestra il fanciullo, secondo la via ch’egli ha da tenere; Egli non si dipartirà da essa, non pur quando sarà diventato vecchio</span> <span class="verse"><a name="7">7</a>Il ricco signoreggia sopra i poveri; E chi prende in prestanza è servo del prestatore</span> <span class="verse"><a name="8">8</a>Chi semina iniquità mieterà vanità; E la verga della sua indegnazione verrà meno</span> <span class="verse"><a name="9">9</a>L’uomo che è d’occhio benigno sarà benedetto; Perciocchè egli ha dato del suo pane al povero</span> <span class="verse"><a name="10">10</a>Caccia lo schernitore, e le contese usciranno fuori; E le liti, ed i vituperi cesseranno</span> <span class="verse"><a name="11">11</a>Chi ama la purità del cuore Avrà il re per amico, per la grazia delle sue labbra</span> <span class="verse"><a name="12">12</a>Gli occhi del Signore guardano l’uomo dotato di conoscimento; Ma egli sovverte i fatti del disleale</span> <span class="verse"><a name="13">13</a>Il pigro dice: Il leone è fuori; Io sarei ucciso per le campagne</span> <span class="verse"><a name="14">14</a>La bocca delle donne straniere è una fossa profonda; Colui contro a cui il Signore è indegnato vi caderà dentro</span> <span class="verse"><a name="15">15</a>La follia è attaccata al cuor del fanciullo; La verga della correzione la dilungherà da lui</span> <span class="verse"><a name="16">16</a>Chi fa torto al povero, per accrescere il suo, E chi dona al ricco, di certo caderà in inopia</span> <span class="verse"><a name="17">17</a>INCHINA il tuo orecchio, ed ascolta le parole de’ Savi, E reca il tuo cuore alla dottrina.</span> <span class="verse"><a name="18">18</a>Perciocchè ti sarà cosa soave, se tu le guardi nel tuo cuore, E se tutte insieme sono adattate in su le tue labbra.</span> <span class="verse"><a name="19">19</a>Io te le ho pur fatte assapere, Acciocchè la tua confidanza sia nel Signore.</span> <span class="verse"><a name="20">20</a>Non ti ho io scritto cose eccellenti In consigli e in dottrina?</span> <span class="verse"><a name="21">21</a>Per farti conoscere la certezza delle parole di verità; Acciocchè tu possa rispondere parole di verità a quelli che ti manderanno</span> <span class="verse"><a name="22">22</a>Non predare il povero, perchè egli è povero; E non oppressar l’afflitto nella porta;</span> <span class="verse"><a name="23">23</a>Perciocchè il Signore difenderà la causa loro, Ed involerà l’anima di coloro che li avranno involati</span> <span class="verse"><a name="24">24</a>Non accompagnarti con l’uomo collerico; E non andar con l’uomo iracondo;</span> <span class="verse"><a name="25">25</a>Che talora tu non impari i suoi costumi, E non prenda un laccio all’anima tua</span> <span class="verse"><a name="26">26</a>Non esser di quelli che percuotono nella palma della mano, Nè di quelli che fanno sicurtà per debiti.</span> <span class="verse"><a name="27">27</a>Per qual cagione, se tu non avessi da pagare, Ti si torrebbe egli il letto di sotto?</span> <span class="verse"><a name="28">28</a>Non rimuovere il termine antico, Che i tuoi padri hanno posto</span> <span class="verse"><a name="29">29</a>Hai tu mai veduto un uomo spedito nelle sue faccende? Un tale comparirà nel cospetto del re, E non comparirà davanti a gente bassa</span> </p></div</div></div></body></html>