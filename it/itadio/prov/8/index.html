<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/prov/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/prov">Proverbs</a> &gt <strong>Chapter 8</strong></div><p><span class="verse"><a name="1">1</a>LA Sapienza non grida ella? E la Prudenza non dà ella fuori la sua voce?</span> <span class="verse"><a name="2">2</a>Ella sta in piè in capo de’ luoghi elevati, in su la via, Ne’ crocicchi.</span> <span class="verse"><a name="3">3</a>Ella grida presso alle porte, alla bocca della città, All’entrata degli usci delle case,</span> <span class="verse"><a name="4">4</a>Dicendo: Io grido a voi, o uomini principali; E la mia voce s’indirizza ancora al volgo.</span> <span class="verse"><a name="5">5</a>Semplici, intendete che cosa sia avvedimento; E voi stolti, intendete che cosa sia buon senno.</span> <span class="verse"><a name="6">6</a>Ascoltate; perciocchè io proporrò cose eccellenti; L’aprir delle mie labbra sarà di cose diritte.</span> <span class="verse"><a name="7">7</a>Conciossiachè il mio palato ragionerà di verità; Ma l’empietà è ciò che le mie labbra abbominano.</span> <span class="verse"><a name="8">8</a>Tutti i detti della mia bocca son con giustizia; In essi non vi è nulla di torto o di perverso.</span> <span class="verse"><a name="9">9</a>Essi tutti son diritti agl’intendenti, E bene addirizzati a coloro che hanno trovata la scienza.</span> <span class="verse"><a name="10">10</a>Ricevete il mio ammaestramento, e non dell’argento; E scienza, anzi che oro eletto.</span> <span class="verse"><a name="11">11</a>Perciocchè la sapienza è migliore che le perle; E tutte le cose le più care non l’agguagliano</span> <span class="verse"><a name="12">12</a>Io, la Sapienza, abito nell’avvedimento, E trovo la conoscenza de’ buoni avvisi.</span> <span class="verse"><a name="13">13</a>Il timor del Signore è odiare il male; Io odio la superbia, e l’alterezza, e la via della malvagità, E la bocca perversa.</span> <span class="verse"><a name="14">14</a>A me appartiene il consiglio e la buona ragione; Io son la prudenza; a me appartiene la forza.</span> <span class="verse"><a name="15">15</a>Per me regnano i re, Ed i rettori fanno statuti di giustizia.</span> <span class="verse"><a name="16">16</a>Per me signoreggiano i signori, Ed i principi, e tutti i giudici della terra.</span> <span class="verse"><a name="17">17</a>Io amo quelli che mi amano; E quelli che mi cercano mi troveranno.</span> <span class="verse"><a name="18">18</a>Ricchezze e gloria son meco; Beni permanenti e giustizia.</span> <span class="verse"><a name="19">19</a>Il mio frutto è migliore che oro, anzi che oro finissimo; E la mia rendita migliore che argento eletto.</span> <span class="verse"><a name="20">20</a>Io cammino per la via della giustizia, In mezzo de’ sentieri della dirittura;</span> <span class="verse"><a name="21">21</a>Per fare eredare il vero essere a quelli che mi amano, Ed empiere i lor tesori</span> <span class="verse"><a name="22">22</a>IL Signore mi possedeva al principio della sua via, Avanti le sue opere, ab eterno.</span> <span class="verse"><a name="23">23</a>Io sono stata costituita in principato ab eterno, Dal principio, avanti che la terra fosse.</span> <span class="verse"><a name="24">24</a>Avanti che fossero abissi, Nè fonti, nè gorghi d’acque, io fui prodotta.</span> <span class="verse"><a name="25">25</a>Io fui prodotta innanzi che i monti fossero profondati, Avanti i colli;</span> <span class="verse"><a name="26">26</a>Mentre egli non avea ancora fatta la terra, nè le campagne, Nè la sommità del terreno del mondo.</span> <span class="verse"><a name="27">27</a>Quando egli ordinava i cieli, io v’era; Quando egli disegnava il giro sopra la superficie dell’abisso;</span> <span class="verse"><a name="28">28</a>Quando egli fermava il cielo disopra; Quando egli fortificava le fonti dell’abisso;</span> <span class="verse"><a name="29">29</a>Quando egli poneva il suo termine al mare, Talchè le acque non possono trapassare il suo comandamento; Quando egli poneva i fondamenti della terra;</span> <span class="verse"><a name="30">30</a>Ed era appo lui come un allievo, Ed era le sue delizie tuttodì; Io mi sollazzava in ogni tempo nel suo cospetto.</span> <span class="verse"><a name="31">31</a>Io mi sollazzo nella parte abitata della sua terra; Ed i miei diletti sono co’ figliuoli degli uomini</span> <span class="verse"><a name="32">32</a>Ora dunque, figliuoli, ascoltatemi: Beati coloro che osservano le mie vie.</span> <span class="verse"><a name="33">33</a>Ascoltate l’ammaestramento, e diventate savi, E non lo schifate.</span> <span class="verse"><a name="34">34</a>Beato l’uomo che mi ascolta, Per vegliar tuttodì presso a’ miei usci; Per istare a guardia agli stipiti delle mie porte.</span> <span class="verse"><a name="35">35</a>Perciocchè chi mi trova, trova la vita, Ed ottiene benevolenza dal Signore.</span> <span class="verse"><a name="36">36</a>Ma chi pecca contro a me fa ingiuria all’anima sua; Tutti quelli che mi odiano amano la morte</span> </p></div</div></div></body></html>