<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/prov/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/prov">Proverbs</a> &gt <strong>Chapter 15</strong></div><p><span class="verse"><a name="1">1</a>La risposta dolce acqueta il cruccio; Ma la parola molesta fa montar l’ira</span> <span class="verse"><a name="2">2</a>La scienza adorna la lingua de’ savi; Ma la bocca degli stolti sgorga follia</span> <span class="verse"><a name="3">3</a>Gli occhi del Signore sono in ogni luogo; Riguardando i malvagi ed i buoni</span> <span class="verse"><a name="4">4</a>La medicina della lingua è un albero di vita; Ma la sovversione che avviene per essa è simile ad un fracasso fatto dal vento</span> <span class="verse"><a name="5">5</a>Lo stolto disdegna la correzion di suo padre; Ma chi osserva la riprensione diventerà avveduto</span> <span class="verse"><a name="6">6</a>Nella casa del giusto vi sono di gran facoltà; Ma vi è dissipazione nell’entrate dell’empio</span> <span class="verse"><a name="7">7</a>Le labbra de’ savi spandono scienza; Ma non fa già così il cuor degli stolti</span> <span class="verse"><a name="8">8</a>Il sacrificio degli empi è cosa abbominevole al Signore; Ma l’orazione degli uomini diritti gli è cosa grata</span> <span class="verse"><a name="9">9</a>La via dell’empio è cosa abbominevole al Signore; Ma egli ama chi procaccia giustizia</span> <span class="verse"><a name="10">10</a>La correzione è spiacevole a chi lascia la diritta via; Chi odia la riprensione morrà</span> <span class="verse"><a name="11">11</a>L’inferno e il luogo della perdizione son davanti al Signore; Quanto più i cuori de’ figliuoli degli uomini!</span> <span class="verse"><a name="12">12</a>Lo schernitore non ama che altri lo riprenda, E non va a’ savi</span> <span class="verse"><a name="13">13</a>Il cuore allegro abbellisce la faccia; Ma per lo cordoglio lo spirito è abbattuto</span> <span class="verse"><a name="14">14</a>Il cuor dell’uomo intendente cerca la scienza; Ma la bocca degli stolti si pasce di follia</span> <span class="verse"><a name="15">15</a>Tutti i giorni dell’afflitto son cattivi; Ma chi è allegro di cuore è come in un convito perpetuo</span> <span class="verse"><a name="16">16</a>Meglio vale poco col timor del Signore, Che gran tesoro con turbamento.</span> <span class="verse"><a name="17">17</a>Meglio vale un pasto d’erbe, ove sia amore, Che di bue ingrassato, ove sia odio</span> <span class="verse"><a name="18">18</a>L’uomo iracondo muove contese; Ma chi è lento all’ira acqueta le risse</span> <span class="verse"><a name="19">19</a>La via del pigro è come una siepe di spine; Ma la via degli uomini diritti è elevata</span> <span class="verse"><a name="20">20</a>Il figliuol savio rallegra il padre; Ma l’uomo stolto sprezza sua madre</span> <span class="verse"><a name="21">21</a>La follia è allegrezza all’uomo scemo di senno; Ma l’uomo intendente cammina dirittamente</span> <span class="verse"><a name="22">22</a>I disegni son renduti vani dove non è consiglio; Ma sono stabili dove è moltitudine di consiglieri</span> <span class="verse"><a name="23">23</a>L’uomo riceve allegrezza della risposta della sua bocca; E quant’è buona una parola detta al suo tempo!</span> <span class="verse"><a name="24">24</a>La via della vita va in su all’uomo intendente, Per ritrarsi dall’inferno che è a basso</span> <span class="verse"><a name="25">25</a>Il Signore spianta la casa de’ superbi; Ma stabilisce il confine della vedova</span> <span class="verse"><a name="26">26</a>I pensieri malvagi son cosa abbominevole al Signore; Ma i detti che gli son piacevoli sono i puri</span> <span class="verse"><a name="27">27</a>Chi è dato a cupidigia dissipa la sua casa; Ma chi odia i presenti viverà</span> <span class="verse"><a name="28">28</a>Il cuor del giusto medita ciò che ha da rispondere; Ma la bocca degli empi sgorga cose malvage</span> <span class="verse"><a name="29">29</a>Il Signore è lontano dagli empi; Ma egli esaudisce l’orazione de’ giusti</span> <span class="verse"><a name="30">30</a>La luce degli occhi rallegra il cuore; La buona novella ingrassa le ossa</span> <span class="verse"><a name="31">31</a>L’orecchio che ascolta la riprensione della vita Dimorerà per mezzo i savi</span> <span class="verse"><a name="32">32</a>Chi schifa la correzione disdegna l’anima sua; Ma chi ascolta la riprensione acquista senno</span> <span class="verse"><a name="33">33</a>Il timor del Signore è ammaestramento di sapienza; E l’umiltà va davanti alla gloria</span> </p></div</div></div></body></html>