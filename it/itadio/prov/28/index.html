<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/prov/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/prov">Proverbs</a> &gt <strong>Chapter 28</strong></div><p><span class="verse"><a name="1">1</a>Gli empi fuggono, senza che alcuno li perseguiti; Ma i giusti stanno sicuri, come un leoncello</span> <span class="verse"><a name="2">2</a>Come il paese, per li suoi misfatti, cangia spesso di principe; Così, per amor degli uomini savi ed intendenti, Il principe vive lungamente</span> <span class="verse"><a name="3">3</a>L’uomo povero, che oppressa i miseri, È come una pioggia strabocchevole, che fa che non vi è del pane</span> <span class="verse"><a name="4">4</a>Coloro che lasciano la Legge lodano gli empi; Ma coloro che la guardano fanno loro la guerra</span> <span class="verse"><a name="5">5</a>Gli uomini dati al male non intendono la dirittura; Ma quelli che cercano il Signore intendono ogni cosa</span> <span class="verse"><a name="6">6</a>Meglio vale il povero che cammina nella sua integrità, Che il perverso che cammina per due vie, benchè egli sia ricco</span> <span class="verse"><a name="7">7</a>Chi guarda la Legge è figliuolo intendente; Ma chi è compagno de’ ghiottoni fa vergogna a suo padre</span> <span class="verse"><a name="8">8</a>Chi accresce i suoi beni con usura e con interesse, Li aduna per colui che dona a’ poveri</span> <span class="verse"><a name="9">9</a>Chi rivolge indietro l’orecchio, per non udir la Legge, La sua orazione altresì sarà in abbominio</span> <span class="verse"><a name="10">10</a>Chi travia gli uomini diritti per via cattiva. Caderà egli stesso nella sua fossa; Ma gli uomini intieri erederanno il bene</span> <span class="verse"><a name="11">11</a>Il ricco si reputa savio; Ma il povero intendente l’esamina</span> <span class="verse"><a name="12">12</a>Quando i giusti trionfano, la gloria è grande; Ma quando gli empi sorgono, gli uomini son ricercati</span> <span class="verse"><a name="13">13</a>Chi copre i suoi misfatti non prospererà; Ma chi li confessa, e li lascia, otterrà misericordia</span> <span class="verse"><a name="14">14</a>Beato l’uomo che si spaventa del continuo; Ma chi indura il suo cuore caderà nel male</span> <span class="verse"><a name="15">15</a>Un signore empio, che signoreggia sopra un popolo povero, È un leon ruggente, ed un orso affamato</span> <span class="verse"><a name="16">16</a>Un rettore privo di ogni prudenza fa anche molte storsioni; Ma quel che odia l’avarizia prolungherà i suoi giorni</span> <span class="verse"><a name="17">17</a>L’uomo che fa violenza nel sangue alle persone, Fuggirà fino alla fossa, e niuno lo potrà sostenere</span> <span class="verse"><a name="18">18</a>Chi cammina in integrità sarà salvo; Ma il perverso, che cammina per due vie, caderà in un tratto</span> <span class="verse"><a name="19">19</a>Chi lavora la sua terra sarà saziato di pane; Ma chi va dietro agli uomini da nulla sarà saziato di povertà</span> <span class="verse"><a name="20">20</a>L’uomo leale avrà molte benedizioni; Ma chi si affretta di arricchire non sarà tenuto innocente</span> <span class="verse"><a name="21">21</a>Egli non è bene di aver riguardo alla qualità delle persone; E per un boccon di pane l’uomo commette misfatto</span> <span class="verse"><a name="22">22</a>Chi si affretta di arricchire è uomo d’occhio maligno, E non sa che povertà gli avverrà</span> <span class="verse"><a name="23">23</a>Chi riprende alcuno ne avrà in fine maggior grazia Che chi lo lusinga con la lingua</span> <span class="verse"><a name="24">24</a>Chi ruba suo padre e sua madre, E dice: Non vi è misfatto alcuno, È compagno del ladrone</span> <span class="verse"><a name="25">25</a>Chi ha l’animo gonfio muove contese; Ma chi si confida nel Signore sarà ingrassato</span> <span class="verse"><a name="26">26</a>Chi si confida nel suo cuore è stolto; Ma chi cammina in sapienza scamperà</span> <span class="verse"><a name="27">27</a>Chi dona al povero non avrà alcun bisogno; Ma chi nasconde gli occhi da esso avrà molte maledizioni</span> <span class="verse"><a name="28">28</a>Quando gli empi sorgono, gli uomini si nascondono; Ma quando periscono, i giusti moltiplicano</span> </p></div</div></div></body></html>