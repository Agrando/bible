<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/prov/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/prov">Proverbs</a> &gt <strong>Chapter 21</strong></div><p><span class="verse"><a name="1">1</a>Il cuor del re è nella mano del Signore come ruscelli di acque; Egli lo piega a tutto ciò che gli piace</span> <span class="verse"><a name="2">2</a>Tutte le vie dell’uomo gli paiono diritte; Ma il Signore pesa i cuori</span> <span class="verse"><a name="3">3</a>Far giustizia e giudicio È cosa più gradita dal Signore, che sacrificio</span> <span class="verse"><a name="4">4</a>Gli occhi altieri, e il cuor gonfio, Che son la lampana degli empi, son peccato</span> <span class="verse"><a name="5">5</a>I pensieri dell’uomo diligente producono di certo abbondanza; Ma l’uomo disavveduto cade senza fallo in necessità</span> <span class="verse"><a name="6">6</a>Il far tesori con lingua di falsità è una cosa vana, Sospinta in qua ed in là; e si appartiene a quelli che cercan la morte</span> <span class="verse"><a name="7">7</a>Il predar degli empi li trarrà in giù; Perciocchè hanno rifiutato di far ciò che è diritto</span> <span class="verse"><a name="8">8</a>La via stravolta dell’uomo è anche strana; Ma l’opera di chi è puro è diritta</span> <span class="verse"><a name="9">9</a>Meglio è abitare sopra un canto di un tetto, Che con una moglie rissosa in casa comune</span> <span class="verse"><a name="10">10</a>L’anima dell’empio desidera il male; Il suo amico stesso non trova pietà appo lui</span> <span class="verse"><a name="11">11</a>Quando lo schernitore è gastigato, il semplice ne diventa savio; E quando si ammonisce il savio, egli apprende scienza</span> <span class="verse"><a name="12">12</a>Il giusto considera la casa dell’empio; Ella trabocca l’empio nel male</span> <span class="verse"><a name="13">13</a>Chi tura l’orecchio, per non udire il grido del misero, Griderà anch’egli, e non sarà esaudito</span> <span class="verse"><a name="14">14</a>Il presente dato di nascosto acqueta l’ira; E il dono porto nel seno acqueta il forte cruccio</span> <span class="verse"><a name="15">15</a>Il far ciò che è diritto è letizia al giusto; Ma è uno spavento agli operatori d’iniquità</span> <span class="verse"><a name="16">16</a>L’uomo che devia dal cammino del buon senno Riposerà in compagnia de’ morti</span> <span class="verse"><a name="17">17</a>L’uomo che ama godere sarà bisognoso; Chi ama il vino e l’olio non arricchirà</span> <span class="verse"><a name="18">18</a>L’empio sarà per riscatto del giusto; E il disleale sarà in iscambio degli uomini diritti</span> <span class="verse"><a name="19">19</a>Meglio è abitare in terra deserta, Che con una moglie rissosa e stizzosa</span> <span class="verse"><a name="20">20</a>Nell’abitacolo del savio vi è un tesoro di cose rare, e d’olii preziosi; Ma l’uomo stolto dissipa tutto ciò</span> <span class="verse"><a name="21">21</a>Chi va dietro a giustizia e benignità Troverà vita, giustizia, e gloria</span> <span class="verse"><a name="22">22</a>Il savio sale nella città de’ valenti, Ed abbatte la forza di essa</span> <span class="verse"><a name="23">23</a>Chi guarda la sua bocca e la sua lingua Guarda l’anima sua d’afflizioni</span> <span class="verse"><a name="24">24</a>Il nome del superbo presuntuoso è: schernitore; Egli fa ogni cosa con furor di superbia</span> <span class="verse"><a name="25">25</a>Il desiderio del pigro l’uccide; Perciocchè le sue mani rifiutano di lavorare.</span> <span class="verse"><a name="26">26</a>L’uomo dato a cupidigia appetisce tuttodì; Ma il giusto dona, e non risparmia</span> <span class="verse"><a name="27">27</a>Il sacrificio degli empi è cosa abbominevole; Quanto più se l’offeriscono con scelleratezza!</span> <span class="verse"><a name="28">28</a>Il testimonio mendace perirà; Ma l’uomo che ascolta parlerà in perpetuo</span> <span class="verse"><a name="29">29</a>L’uomo empio si rende sfacciato; Ma l’uomo diritto addirizza le sue vie</span> <span class="verse"><a name="30">30</a>Non vi è sapienza, nè prudenza, Nè consiglio, incontro al Signore.</span> <span class="verse"><a name="31">31</a>Il cavallo è apparecchiato per lo giorno della battaglia; Ma il salvare appartiene al Signore</span> </p></div</div></div></body></html>