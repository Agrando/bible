<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/prov/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/prov">Proverbs</a> &gt <strong>Chapter 1</strong></div><p><span class="verse"><a name="1">1</a>I PROVERBI di Salomone, figliuolo di Davide, Re d’Israele;</span> <span class="verse"><a name="2">2</a>Per conoscere sapienza ed ammaestramento, Per intendere i detti di senno;</span> <span class="verse"><a name="3">3</a>Per ricevere ammaestramento di buon senno, Di giustizia, di giudicio e di dirittura;</span> <span class="verse"><a name="4">4</a>Per dare avvedimento a’ semplici. E conoscenza, ed accorgimento a’ fanciulli.</span> <span class="verse"><a name="5">5</a>Il savio li udirà, e ne accrescerà la sua scienza; E l’uomo intendente ne acquisterà buoni consigli, e governo;</span> <span class="verse"><a name="6">6</a>Per comprender le sentenze ed i bei motti, Le parole de’ savi ed i lor detti oscuri</span> <span class="verse"><a name="7">7</a>IL timor del Signore è il capo della scienza; Ma gli stolti sprezzano la sapienza e l’ammaestramento.</span> <span class="verse"><a name="8">8</a>Ascolta, figliuol mio l’ammaestramento di tuo padre; E non lasciar l’insegnamento di tua madre;</span> <span class="verse"><a name="9">9</a>Perciocchè saranno un fregio grazioso al tuo capo, E collane al tuo collo</span> <span class="verse"><a name="10">10</a>Figliuol mio, se i peccatori ti vogliono sedurre, Non acconsentir loro.</span> <span class="verse"><a name="11">11</a>Se dicono: Vieni con noi, poniamo agguati al sangue, Insidiamo di nascosto l’innocente impunitamente;</span> <span class="verse"><a name="12">12</a>Tranghiottiamoli tutti vivi, come il sepolcro; E tutti intieri, a guisa di quelli che scendono nella fossa;</span> <span class="verse"><a name="13">13</a>Noi troveremo ogni sorte di preziosi beni, Noi empieremo le nostre case di spoglie;</span> <span class="verse"><a name="14">14</a>Tu trarrai la tua sorte con noi; Fra noi non vi sarà che una sola borsa;</span> <span class="verse"><a name="15">15</a>Figliuol mio, non inviarti con loro; Rattieni il tuo piè dal lor sentiero.</span> <span class="verse"><a name="16">16</a>Perciocchè i lor piedi corrono al male, E si affrettano a spandere il sangue.</span> <span class="verse"><a name="17">17</a>Perciocchè invano si tende la rete Dinanzi agli occhi d’ogni uccello;</span> <span class="verse"><a name="18">18</a>Ma essi pongono agguati al lor proprio sangue, Ed insidiano nascosamente l’anima loro.</span> <span class="verse"><a name="19">19</a>Tali sono i sentieri d’ogni uomo dato all’avarizia; Ella coglie l’anima di coloro in cui ella si trova</span> <span class="verse"><a name="20">20</a>LA somma Sapienza grida di fuori; Ella fa sentir la sua voce per le piazze;</span> <span class="verse"><a name="21">21</a>Ella grida in capo de’ luoghi delle turbe; Ella pronunzia i suoi ragionamenti nell’entrate delle porte, nella città,</span> <span class="verse"><a name="22">22</a>Dicendo: Infino a quando, o scempi, amerete la scempietà? Ed infino a quando gli schernitori prenderanno piacere in ischernire, Ed i pazzi avranno in odio la scienza?</span> <span class="verse"><a name="23">23</a>Convertitevi alla mia riprensione; Ecco, io vi sgorgherò lo spirito mio; Io vi farò assapere le mie parole.</span> <span class="verse"><a name="24">24</a>Perciocchè io ho gridato, e voi avete ricusato di ascoltare; Io ho distesa la mano, e niuno ha porto attenzione;</span> <span class="verse"><a name="25">25</a>Ed avete lasciato ogni mio consiglio, E non avete gradita la mia correzione;</span> <span class="verse"><a name="26">26</a>Io altresì riderò della vostra calamità; Io mi farò beffe, quando il vostro spavento sarà venuto;</span> <span class="verse"><a name="27">27</a>Quando il vostro spavento sarà venuto, a guisa di ruina, E la vostra calamità sarà giunta, a guisa di turbo; Quando angoscia e distretta vi sarà sopraggiunta.</span> <span class="verse"><a name="28">28</a>Allora essi grideranno a me, ma io non risponderò; Mi ricercheranno sollecitamente, ma non mi troveranno;</span> <span class="verse"><a name="29">29</a>Perciocchè hanno odiata la scienza, E non hanno eletto il timor del Signore;</span> <span class="verse"><a name="30">30</a>E non hanno gradito il mio consiglio, Ed hanno disdegnata ogni mia correzione.</span> <span class="verse"><a name="31">31</a>Perciò mangeranno del frutto delle lor vie, E saranno saziati de’ lor consigli.</span> <span class="verse"><a name="32">32</a>Perciocchè lo sviamento degli scempi li uccide, E l’error degli stolti li fa perire.</span> <span class="verse"><a name="33">33</a>Ma chi mi ascolta abiterà in sicurtà, E viverà in riposo, fuor di spavento di male</span> </p></div</div></div></body></html>