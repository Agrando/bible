<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/prov/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/prov">Proverbs</a> &gt <strong>Chapter 6</strong></div><p><span class="verse"><a name="1">1</a>FIGLIUOL mio, se tu hai fatta sicurtà al tuo prossimo, Se tu hai toccata la mano allo strano,</span> <span class="verse"><a name="2">2</a>Tu sei allacciato con le parole della tua bocca, Tu sei preso con le parole della tua bocca.</span> <span class="verse"><a name="3">3</a>Ora fa’ questo, figliuol mio, e riscuotiti; Poichè tu sei caduto in man del tuo prossimo, Va’, gittati a’ piedi de’ tuoi amici, e sollecitali.</span> <span class="verse"><a name="4">4</a>Non lasciar dormire gli occhi tuoi, Nè sonnecchiar le tue palpebre.</span> <span class="verse"><a name="5">5</a>Riscuotiti, come un cavriuolo di mano del cacciatore, E come un uccello di mano dell’uccellatore</span> <span class="verse"><a name="6">6</a>Va’, pigro, alla formica; Riguarda le sue vie, e diventa savio;</span> <span class="verse"><a name="7">7</a>Conciossiachè ella non abbia nè capitano, Nè magistrato, nè signore;</span> <span class="verse"><a name="8">8</a>E pure ella apparecchia nella state il suo cibo, E raduna nella ricolta il suo mangiare.</span> <span class="verse"><a name="9">9</a>Infino a quando, o pigro, giacerai? Quando ti desterai dal tuo sonno?</span> <span class="verse"><a name="10">10</a>Dormendo un poco, sonnecchiando un poco, Piegando un poco le braccia per riposare;</span> <span class="verse"><a name="11">11</a>La tua povertà verrà come un viandante, E la tua necessità come uno scudiere</span> <span class="verse"><a name="12">12</a>L’uomo scellerato, l’uomo da nulla, Procede con perversità di bocca.</span> <span class="verse"><a name="13">13</a>Egli ammicca con gli occhi, parla co’ piedi, Accenna con le dita;</span> <span class="verse"><a name="14">14</a>Egli ha delle perversità nel suo cuore, Egli macchina del male in ogni tempo; Egli commette contese.</span> <span class="verse"><a name="15">15</a>Perciò in un momento verrà la sua ruina; Egli di subito sarà fiaccato, senza rimedio.</span> <span class="verse"><a name="16">16</a>Il Signore odia queste sei cose; Anzi queste sette son cosa abbominevole all’anima sua;</span> <span class="verse"><a name="17">17</a>Gli occhi altieri, la lingua bugiarda, E la mani che spandono il sangue innocente,</span> <span class="verse"><a name="18">18</a>Il cuore che divisa pensieri d’iniquità, I piedi che si affrettano per correre al male,</span> <span class="verse"><a name="19">19</a>Il falso testimonio che sbocca menzogne, E colui che commette contese tra fratelli</span> <span class="verse"><a name="20">20</a>FIGLIUOL mio, guarda il comandamento di tuo padre, E non lasciar l’insegnamento di tua madre;</span> <span class="verse"><a name="21">21</a>Tienli del continuo legati in sul tuo cuore, Ed avvinti in su la tua gola.</span> <span class="verse"><a name="22">22</a>Quando tu camminerai, quello ti guiderà; Quando tu giacerai, farà la guardia intorno a te; E quando tu ti risveglierai, ragionerà teco;</span> <span class="verse"><a name="23">23</a>Perciocchè il comandamento è una lampana, E l’insegnamento è una luce, E le correzioni di disciplina son la via della vita;</span> <span class="verse"><a name="24">24</a>Per guardarti dalla femmina malvagia, Dalle lusinghe della lingua della straniera.</span> <span class="verse"><a name="25">25</a>Non invaghirti nel tuo cuore della sua bellezza; E non prendati ella con le sue palpebre.</span> <span class="verse"><a name="26">26</a>Perciocchè per una donna meretrice si viene fino ad un pezzo di pane; E la donna vaga d’uomini va a caccia dietro alle anime preziose.</span> <span class="verse"><a name="27">27</a>Alcuno prenderà egli del fuoco in seno, Senza che i suoi vestimenti ne sieno arsi?</span> <span class="verse"><a name="28">28</a>Alcuno camminerà egli sopra le brace, Senza bruciarsi i piedi?</span> <span class="verse"><a name="29">29</a>Così avviene a chi entra dalla moglie del suo prossimo; Chiunque la tocca non sarà innocente.</span> <span class="verse"><a name="30">30</a>Ei non si scusa il ladro, quando egli ruba Per saziarsi, avendo fame;</span> <span class="verse"><a name="31">31</a>Anzi, se è colto, restituisce il furto a sette doppi, Egli dà tutta la sostanza di casa sua.</span> <span class="verse"><a name="32">32</a>Chi commette adulterio con una donna è scemo di senno; Chi vuol perder l’anima sua faccia tal cosa.</span> <span class="verse"><a name="33">33</a>Egli troverà ferite ed ignominia; E il suo vituperio non sarà giammai cancellato.</span> <span class="verse"><a name="34">34</a>Perciocchè la gelosia è un furor dell’uomo; Ed egli non risparmierà nel giorno della vendetta.</span> <span class="verse"><a name="35">35</a>Egli non avrà riguardo ad alcun riscatto; Ed avvegnachè tu moltiplichi i presenti, non però li accetterà</span> </p></div</div></div></body></html>