<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/prov/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/prov">Proverbs</a> &gt <strong>Chapter 10</strong></div><p><span class="verse"><a name="1">1</a>LE sentenze di Salomone. Il figliuol savio rallegra il padre; Ma il figliuolo stolto è il cordoglio di sua madre</span> <span class="verse"><a name="2">2</a>I tesori d’empietà non giovano; Ma la giustizia riscuote da morte.</span> <span class="verse"><a name="3">3</a>Il Signore non lascerà aver fame all’anima del giusto; Ma egli sovverte la sostanza degli empi</span> <span class="verse"><a name="4">4</a>La man rimessa fa impoverire; Ma la mano de’ diligenti arricchisce</span> <span class="verse"><a name="5">5</a>Chi raccoglie nella state è un figliuolo avveduto; Ma chi dorme nella ricolta è un figliuolo che fa vituperio</span> <span class="verse"><a name="6">6</a>Benedizioni sono sopra il capo del giusto; Ma la violenza coprirà la bocca degli empi</span> <span class="verse"><a name="7">7</a>La memoria del giusto è in benedizione; Ma il nome degli empi marcirà</span> <span class="verse"><a name="8">8</a>Il savio di cuore riceve i comandamenti; Ma lo stolto di labbra andrà in precipizio</span> <span class="verse"><a name="9">9</a>Chi cammina in integrità cammina in sicurtà; Ma chi perverte le sue vie sarà fiaccato</span> <span class="verse"><a name="10">10</a>Chi ammicca con l’occhio reca molestia; Ma lo stolto di labbra andrà in precipizio</span> <span class="verse"><a name="11">11</a>La bocca del giusto è una fonte viva; Ma la violenza coprirà la bocca degli empi</span> <span class="verse"><a name="12">12</a>L’odio muove contese; Ma la carità ricopre ogni misfatto</span> <span class="verse"><a name="13">13</a>La sapienza si trova nelle labbra dell’intendente; Ma il bastone è per lo dosso di chi è scemo di senno</span> <span class="verse"><a name="14">14</a>I savi ripongono appo loro la scienza; Ma la bocca dello stolto è una ruina vicina</span> <span class="verse"><a name="15">15</a>Le facoltà del ricco son la sua forte città; Ma la povertà de’ bisognosi è il loro spavento</span> <span class="verse"><a name="16">16</a>Le opere de’ giusti sono a vita; Ma quello che l’empio produce è a peccato</span> <span class="verse"><a name="17">17</a>Chi osserva l’ammaestramento è un cammino a vita; Ma chi lascia la correzione fa traviare</span> <span class="verse"><a name="18">18</a>Chi copre l’odio è uomo di labbra bugiarde; E chi sbocca infamia è stolto</span> <span class="verse"><a name="19">19</a>In moltitudine di parole non manca misfatto; Ma chi rattiene le sue labbra è prudente</span> <span class="verse"><a name="20">20</a>La lingua del giusto è argento eletto; Ma il cuor degli empi è ben poca cosa.</span> <span class="verse"><a name="21">21</a>Le labbra del giusto pascono molti; Ma gli stolti muoiono per mancamento di senno</span> <span class="verse"><a name="22">22</a>La benedizione del Signore è quella che arricchisce; E la fatica non le sopraggiugne nulla</span> <span class="verse"><a name="23">23</a>Il commettere scelleratezza è allo stolto come uno scherzare; Così è la sapienza all’uomo d’intendimento</span> <span class="verse"><a name="24">24</a>Egli avverrà all’empio ciò ch’egli teme; Ma Iddio darà a’ giusti ciò che desiderano.</span> <span class="verse"><a name="25">25</a>Come il turbo passa via di subito, così l’empio non è più; Ma il giusto è un fondamento perpetuo</span> <span class="verse"><a name="26">26</a>Quale è l’aceto a’ denti, e il fumo agli occhi, Tale è il pigro a quelli che lo mandano</span> <span class="verse"><a name="27">27</a>Il timor del Signore accresce i giorni; Ma gli anni degli empi saranno scorciati.</span> <span class="verse"><a name="28">28</a>L’aspettar de’ giusti è letizia; Ma la speranza degli empi perirà</span> <span class="verse"><a name="29">29</a>La via del Signore è una fortezza all’uomo intiero; Ma ella è spavento agli operatori d’iniquità.</span> <span class="verse"><a name="30">30</a>Il giusto non sarà giammai in eterno scrollato; Ma gli empi non abiteranno la terra</span> <span class="verse"><a name="31">31</a>La bocca del giusto produce sapienza; Ma la lingua perversa sarà troncata.</span> <span class="verse"><a name="32">32</a>Le labbra del giusto conoscono ciò che è gradevole; Ma la bocca dell’empio non è altro che perversità</span> </p></div</div></div></body></html>