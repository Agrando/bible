<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/prov/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/prov">Proverbs</a> &gt <strong>Chapter 9</strong></div><p><span class="verse"><a name="1">1</a>LA somma Sapienza ha edificata la sua casa, Ella ha tagliate le sue colonne in numero di sette;</span> <span class="verse"><a name="2">2</a>Ella ha ammazzati i suoi animali, ha temperato il suo vino. Ed anche ha apparecchiata la sua mensa.</span> <span class="verse"><a name="3">3</a>Ella ha mandate le sue serventi a gridare D’in su i poggiuoli degli alti luoghi della città:</span> <span class="verse"><a name="4">4</a>Chi è scempio? riducasi qua. E a dire a quelli che sono scemi di senno:</span> <span class="verse"><a name="5">5</a>Venite, mangiate del mio pane, E bevete del vino che io ho temperato.</span> <span class="verse"><a name="6">6</a>Lasciate le scempietà, e voi viverete; E camminate per la via della prudenza.</span> <span class="verse"><a name="7">7</a>Chi corregge lo schernitore ne riceve vituperio; E chi riprende l’empio ne riceve macchia.</span> <span class="verse"><a name="8">8</a>Non riprender lo schernitore, Che talora egli non ti odii; Riprendi il savio, ed egli ti amerà.</span> <span class="verse"><a name="9">9</a>Insegna al savio, ed egli diventerà più savio; Ammaestra il giusto, ed egli crescerà in dottrina.</span> <span class="verse"><a name="10">10</a>Il principio della sapienza è il timor del Signore; E la scienza de’ santi è la prudenza.</span> <span class="verse"><a name="11">11</a>Perciocchè per me ti saranno moltiplicati i giorni, E ti saranno aggiunti anni di vita.</span> <span class="verse"><a name="12">12</a>Se sei savio, sarai savio per te; Se altresì sei schernitore, tu solo ne porterai la pena</span> <span class="verse"><a name="13">13</a>La donna stolta, strepitosa, Scempia, e che non ha alcuno intendimento,</span> <span class="verse"><a name="14">14</a>Siede anch’essa all’entrata della sua casa, In seggio, ne’ luoghi elevati della città.</span> <span class="verse"><a name="15">15</a>Per gridare a coloro che passano per la via, Che vanno a dirittura a lor cammino:</span> <span class="verse"><a name="16">16</a>Chi è scempio? riducasi qua. E se vi è alcuno scemo di senno, gli dice:</span> <span class="verse"><a name="17">17</a>Le acque rubate son dolci, E il pane preso di nascosto è dilettevole.</span> <span class="verse"><a name="18">18</a>Ed egli non sa che là sono i morti; E che quelli ch’ella ha convitati son nel fondo dell’inferno</span> </p></div</div></div></body></html>