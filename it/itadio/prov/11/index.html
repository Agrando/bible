<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/prov/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/prov">Proverbs</a> &gt <strong>Chapter 11</strong></div><p><span class="verse"><a name="1">1</a>Le bilance false sono cosa abbominevole al Signore; Ma il peso giusto gli è cosa grata</span> <span class="verse"><a name="2">2</a>Venuta la superbia, viene l’ignominia; Ma la sapienza è con gli umili</span> <span class="verse"><a name="3">3</a>L’integrità degli uomini diritti li conduce; Ma la perversità de’ disleali di distrugge</span> <span class="verse"><a name="4">4</a>Le ricchezze non gioveranno al giorno dell’indegnazione; Ma la giustizia riscoterà da morte</span> <span class="verse"><a name="5">5</a>La giustizia dell’uomo intiero addirizza la via di esso; Ma l’empio caderà per la sua empietà.</span> <span class="verse"><a name="6">6</a>La giustizia degli uomini diritti li riscoterà; Ma i disleali saranno presi per la lor propria malizia</span> <span class="verse"><a name="7">7</a>Quando l’uomo empio muore, la sua aspettazione perisce; E la speranza ch’egli aveva concepita delle sue forze è perduta</span> <span class="verse"><a name="8">8</a>Il giusto è tratto fuor di distretta; Ma l’empio viene in luogo suo</span> <span class="verse"><a name="9">9</a>L’ipocrito corrompe il suo prossimo con la sua bocca; Ma i giusti ne son liberati per conoscimento</span> <span class="verse"><a name="10">10</a>La città festeggia del bene de’ giusti; Ma vi è giubilo quando gli empi periscono.</span> <span class="verse"><a name="11">11</a>La città è innalzata per la benedizione degli uomini diritti; Ma è sovvertita per la bocca degli empi</span> <span class="verse"><a name="12">12</a>Chi sprezza il suo prossimo è privo di senno; Ma l’uomo prudente tace.</span> <span class="verse"><a name="13">13</a>Colui che va sparlando palesa il segreto; Ma chi è leale di spirito cela la cosa</span> <span class="verse"><a name="14">14</a>Il popolo cade in ruina dove non son consigli; Ma vi è salute in moltitudine di consiglieri</span> <span class="verse"><a name="15">15</a>L’uomo certamente sofferirà del male, se fa sicurtà per lo strano; Ma chi odia i mallevadori è sicuro</span> <span class="verse"><a name="16">16</a>La donna graziosa otterrà gloria, Come i possenti ottengono ricchezze</span> <span class="verse"><a name="17">17</a>L’uomo benigno fa bene a sè stesso; Ma il crudele conturba la sua propria carne</span> <span class="verse"><a name="18">18</a>L’empio fa un’opera fallace; Ma vi è un premio sicuro per colui che semina giustizia</span> <span class="verse"><a name="19">19</a>Così è la giustizia a vita, Come chi procaccia il male lo procaccia alla sua morte</span> <span class="verse"><a name="20">20</a>I perversi di cuore sono un abbominio al Signore; Ma quelli che sono intieri di via son ciò che gli è grato</span> <span class="verse"><a name="21">21</a>Il malvagio d’ora in ora non resterà impunito; Ma la progenie de’ giusti scamperà</span> <span class="verse"><a name="22">22</a>Una donna bella, ma scema di senno, È un monile d’oro nel grifo d’un porco</span> <span class="verse"><a name="23">23</a>Il desiderio de’ giusti non è altro che bene; Ma la speranza degli empi è indegnazione</span> <span class="verse"><a name="24">24</a>Vi è tale che spande, e pur vie più diventa ricco; E tale che risparmia oltre al diritto, e pur ne diventa sempre più povero</span> <span class="verse"><a name="25">25</a>La persona liberale sarà ingrassata; E chi annaffia sarà anch’esso annaffiato</span> <span class="verse"><a name="26">26</a>Il popolo maledirà chi serra il grano; Ma benedizione sarà sopra il capo di chi lo vende</span> <span class="verse"><a name="27">27</a>Chi cerca il bene procaccia benevolenza; Ma il male avverrà a chi lo cerca</span> <span class="verse"><a name="28">28</a>Chi si confida nelle sue ricchezze caderà; Ma i giusti germoglieranno a guisa di frondi</span> <span class="verse"><a name="29">29</a>Chi dissipa la sua casa possederà del vento; E lo stolto sarà servo a chi è savio di cuore</span> <span class="verse"><a name="30">30</a>Il frutto del giusto è un albero di vita; E il savio prende le anime</span> <span class="verse"><a name="31">31</a>Ecco, il giusto riceve la sua retribuzione in terra; Quanto più la riceverà l’empio e il peccatore?</span> </p></div</div></div></body></html>