<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/prov/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/prov">Proverbs</a> &gt <strong>Chapter 7</strong></div><p><span class="verse"><a name="1">1</a>Figliuol mio, guarda i miei detti, E riponi appo te i miei comandamenti.</span> <span class="verse"><a name="2">2</a>Guarda i miei comandamenti, e tu viverai; E guarda il mio insegnamento, come la pupilla degli occhi tuoi.</span> <span class="verse"><a name="3">3</a>Legateli alle dita, Scrivili in su la tavola del tuo cuore.</span> <span class="verse"><a name="4">4</a>Di’ alla sapienza: Tu sei mia sorella; E chiama la prudenza tua parente;</span> <span class="verse"><a name="5">5</a>Acciocchè esse ti guardino dalla donna straniera, Dalla forestiera che parla vezzosamente</span> <span class="verse"><a name="6">6</a>Perciocchè io riguardava una volta per la finestra della mia casa, Per li miei cancelli;</span> <span class="verse"><a name="7">7</a>E vidi tra gli scempi, E scorsi tra i fanciulli, un giovanetto scemo di senno;</span> <span class="verse"><a name="8">8</a>Il qual passava per la strada, presso al cantone della casa d’una tal donna; E camminava traendo alla casa di essa;</span> <span class="verse"><a name="9">9</a>In su la sera, in sul vespro del dì. In su l’imbrunire ed oscurar della notte;</span> <span class="verse"><a name="10">10</a>Ed ecco, una donna gli venne incontro, In assetto da meretrice, e cauta d’animo;</span> <span class="verse"><a name="11">11</a>Strepitosa, e sviata; I cui piedi non si fermavano in casa;</span> <span class="verse"><a name="12">12</a>Essendo ora fuori, or per le piazze; E stando agli agguati presso ad ogni cantone.</span> <span class="verse"><a name="13">13</a>Ed essa lo prese, e lo baciò, E sfacciatamente gli disse:</span> <span class="verse"><a name="14">14</a>Io avea sopra me il voto di sacrificii da render grazie; Oggi ho pagati i miei voti.</span> <span class="verse"><a name="15">15</a>Però ti sono uscita incontro, Per cercarti, e ti ho trovato.</span> <span class="verse"><a name="16">16</a>Io ho acconcio il mio letto con capoletti Di lavoro figurato a cordicelle di fil di Egitto.</span> <span class="verse"><a name="17">17</a>Io ho profumato il mio letto Con mirra, con aloe, e con cinnamomo.</span> <span class="verse"><a name="18">18</a>Vieni, inebbriamoci d’amori infino alla mattina, Sollaziamoci in amorosi piaceri.</span> <span class="verse"><a name="19">19</a>Perciocchè il marito non è in casa sua; Egli è andato in viaggio lontano;</span> <span class="verse"><a name="20">20</a>Egli ha preso in mano un sacchetto di danari; Egli ritornerà a casa sua a nuova luna.</span> <span class="verse"><a name="21">21</a>Ella lo piegò con le molte sue lusinghe, E lo sospinse con la dolcezza delle sue labbra.</span> <span class="verse"><a name="22">22</a>Ed egli andò dietro a lei subitamente, Come il bue viene al macello, E come i ceppi son per gastigamento dello stolto;</span> <span class="verse"><a name="23">23</a>Come l’uccello si affretta al laccio, Senza sapere che è contro alla vita sua, Finchè la saetta gli trafigga il fegato</span> <span class="verse"><a name="24">24</a>Ora dunque, figliuoli, ascoltatemi, Ed attendete a’ detti della mia bocca.</span> <span class="verse"><a name="25">25</a>Il cuor tuo non dichini alle vie d’una tal donna; Non isviarti ne’ suoi sentieri.</span> <span class="verse"><a name="26">26</a>Perciocchè ella ne ha fatti cader molti uccisi; E pur tutti coloro ch’ella ha morti eran possenti.</span> <span class="verse"><a name="27">27</a>La sua casa è la via dell’inferno, Che scende a’ più interni luoghi della morte</span> </p></div</div></div></body></html>