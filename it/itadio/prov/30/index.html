<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/prov/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/prov">Proverbs</a> &gt <strong>Chapter 30</strong></div><p><span class="verse"><a name="1">1</a>Le parole di Agur, figliuolo d’Iache; il sermone profetico che quell’uomo pronunziò ad Itiel; ad Itiel, e ad Ucal.</span> <span class="verse"><a name="2">2</a>CERTO io son troppo idiota, per esser gran personaggio; E non ho pur l’intendimento d’un uomo volgare;</span> <span class="verse"><a name="3">3</a>E non ho imparata sapienza; Ma io so la scienza de’ santi.</span> <span class="verse"><a name="4">4</a>Chi è salito in cielo, e n’è disceso? Chi ha raccolto il vento nelle sue pugna? Chi ha serrate le acque nella sua vesta? Chi ha posti tutti i confini della terra? Quale è il suo nome, o quale è il nome del suo figliuolo, Se tu il sai?</span> <span class="verse"><a name="5">5</a>Ogni parola di Dio è purgata col fuoco; Egli è scudo a coloro che sperano in lui.</span> <span class="verse"><a name="6">6</a>Non aggiungere alle sue parole; Che talora egli non ti arguisca, e che tu non sii trovato bugiardo</span> <span class="verse"><a name="7">7</a>Io ti ho chieste due cose, o Dio; Non rifiutarmele avanti che io muoia:</span> <span class="verse"><a name="8">8</a>Allontana da me vanità e parole di bugia; Non mandarmi povertà, nè ricchezze; Cibami del mio pane quotidiano;</span> <span class="verse"><a name="9">9</a>Che talora io non mi satolli, e ti rinneghi, E dica: Chi è il Signore? Che talora altresì io non impoverisca, e rubi, Ed usi indegnamente il Nome dell’Iddio mio</span> <span class="verse"><a name="10">10</a>Non dir male del servo appo il suo padrone; Che talora egli non ti maledica, e tu ti renda colpevole.</span> <span class="verse"><a name="11">11</a>Vi è una generazione d’uomini che maledice suo padre; E non benedice sua madre.</span> <span class="verse"><a name="12">12</a>Vi è una generazione d’uomini che si reputa netta, E non è lavata della sua lordura.</span> <span class="verse"><a name="13">13</a>Vi è una generazione d’uomini che ha gli occhi grandemente elevati, E le palpebre alzate.</span> <span class="verse"><a name="14">14</a>Vi è una generazione d’uomini i cui denti sono spade, Ed i mascellari coltelli, Per divorare i poveri d’in su la terra, Ed i bisognosi d’infra gli uomini</span> <span class="verse"><a name="15">15</a>La mignatta ha due figliuole, che dicono: Apporta, apporta. Queste tre cose non si saziano giammai; Anzi queste quattro non dicono giammai: Basta!</span> <span class="verse"><a name="16">16</a>Il sepolcro, la matrice sterile, La terra che non si sazia giammai d’acqua, E il fuoco, che giammai non dice: Basta!</span> <span class="verse"><a name="17">17</a>I corvi del torrente trarranno, E i figli dell’aquila mangeranno gli occhi Di chi beffa suo padre, E sprezza di ubbidire a sua madre</span> <span class="verse"><a name="18">18</a>Queste tre cose mi sono occulte; Anzi, io non conosco queste quattro:</span> <span class="verse"><a name="19">19</a>La traccia dell’aquila nell’aria, La traccia del serpente sopra il sasso, La traccia della nave in mezzo del mare, La traccia dell’uomo nella giovane.</span> <span class="verse"><a name="20">20</a>Tale è il procedere della donna adultera; Ella mangia, e si frega la bocca, E dice: Io non ho commessa alcuna iniquità.</span> <span class="verse"><a name="21">21</a>Per tre cose la terra trema; Anzi per quattro, ch’ella non può comportare:</span> <span class="verse"><a name="22">22</a>Per lo servo, quando regna; E per l’uomo stolto, quando è satollo di pane;</span> <span class="verse"><a name="23">23</a>Per la donna odiosa, quando si marita; E per la serva, quando è erede della sua padrona</span> <span class="verse"><a name="24">24</a>Queste quattro cose son delle più piccole della terra, E pur son savie, e molto avvedute:</span> <span class="verse"><a name="25">25</a>Le formiche, che sono un popolo senza forze, E pure apparecchiano di state il lor cibo;</span> <span class="verse"><a name="26">26</a>I conigli, che sono un popolo senza potenza, E pur fanno i lor ricetti nelle roccie;</span> <span class="verse"><a name="27">27</a>Le locuste, che non hanno re, E pure escono fuori tutte a stormo, divise per ischiere;</span> <span class="verse"><a name="28">28</a>Il ramarro, che si aggrappa con le mani, Ed è ne’ palazzi dei re</span> <span class="verse"><a name="29">29</a>Queste tre cose hanno un bel passo; Anzi queste quattro hanno una bella andatura:</span> <span class="verse"><a name="30">30</a>Il leone, la più forte delle bestie, Che non si volge indietro per tema di alcuno;</span> <span class="verse"><a name="31">31</a>Il gallo compresso di fianchi, e il becco, E il re, appresso al quale niuno può levare il capo.</span> <span class="verse"><a name="32">32</a>Se tu hai fatto qualche follia, innalzandoti; Ovvero, se hai divisato alcun male, mettiti la mano in su la bocca.</span> <span class="verse"><a name="33">33</a>Perciocchè, come chi rimena il latte ne fa uscir del burro; E chi stringe il naso, ne fa uscir del sangue; Così ancora chi preme l’ira ne fa uscir contesa</span> </p></div</div></div></body></html>