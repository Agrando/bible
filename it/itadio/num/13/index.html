<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/num/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/num">Numbers</a> &gt <strong>Chapter 13</strong></div><p><span class="verse"><a name="1">1</a>E il Signore parlò a Mosè, dicendo:</span> <span class="verse"><a name="2">2</a>Manda degli uomini, che spiino il paese di Canaan, il quale io dono a’ figliuoli d’Israele; mandate un uomo per tribù de’ lor padri; tutti capi de’ figliuoli d’Israele.</span> <span class="verse"><a name="3">3</a>Mosè adunque mandò quegli uomini dal deserto di Paran, secondo il comandamento del Signore; e tutti erano capi de’ figliuoli d’Israele.</span> <span class="verse"><a name="4">4</a>E questi sono i nomi loro: Sammua, figliuolo di Zaccui, della tribù di Ruben;</span> <span class="verse"><a name="5">5</a>Safat, figliuolo di Hori, della tribù di Simeone;</span> <span class="verse"><a name="6">6</a>Caleb, figliuolo di Gefunne, della tribù di Giuda;</span> <span class="verse"><a name="7">7</a>Igheal, figliuolo di Giuseppe, della tribù d’Issacar;</span> <span class="verse"><a name="8">8</a>Hosea, figliuolo di Nun, della tribù di Efraim;</span> <span class="verse"><a name="9">9</a>Palti, figliuolo di Rafu, della tribù di Beniamino;</span> <span class="verse"><a name="10">10</a>Gaddiel, figliuolo di Sodi, della tribù di Zabulon;</span> <span class="verse"><a name="11">11</a>Gaddi, figliuolo di Susi, dell’altra tribù di Giuseppe, cioè, della tribù di Manasse;</span> <span class="verse"><a name="12">12</a>Ammiel, figliuolo di Ghemalli, della tribù di Dan;</span> <span class="verse"><a name="13">13</a>Setur, figliuolo di Micael, della tribù di Aser;</span> <span class="verse"><a name="14">14</a>Nabi, figliuolo di Vofsi, della tribù di Neftali;</span> <span class="verse"><a name="15">15</a>Gheuel, figliuolo di Machi, della tribù di Gad.</span> <span class="verse"><a name="16">16</a>Questi sono i nomi degli uomini, che Mosè mandò per ispiare il paese or Mosè avea posto nome Giosuè, a Hosea, figliuolo di Nun.</span> <span class="verse"><a name="17">17</a>Mosè adunque li mandò a spiare il paese di Canaan, e disse loro: Andate di qua, dal Mezzodi, poi salite al monte.</span> <span class="verse"><a name="18">18</a>E vedete qual sia quel paese, e qual sia il popolo che abita in esso, se egli è forte o debole; se egli è in piccolo, o in gran numero.</span> <span class="verse"><a name="19">19</a>E qual sia la terra nella quale egli abita, se ella è buona o cattiva; e quali sieno le città nelle quali egli abita, se abita in luoghi steccati, o in murati.</span> <span class="verse"><a name="20">20</a>E qual sia il terreno, se è grasso o magro; e se vi son alberi, o no; e portatevi valentemente, e recate de’ frutti del paese. Or allora era il tempo dell’uve primaticce</span> <span class="verse"><a name="21">21</a>Essi adunque andarono, e spiarono il paese, dal deserto di Sin fino a Rehob, all’entrata d’Hamat.</span> <span class="verse"><a name="22">22</a>Poi salirono verso il mezzodì, e vennero fino in Hebron, dove erano Ahiman, Sesai e Talmai, nati da Anac. Or Hebron era stata edificata sette anni innanzi a Soan di Egitto.</span> <span class="verse"><a name="23">23</a>E, giunti fino al torrente di Escol, tagliarono di là un tralcio con un grappolo d’uva, e lo portarono con una stanga a due; insieme con delle melagrane e dei fichi.</span> <span class="verse"><a name="24">24</a>E, per cagione di quel grappolo d’uva che i figliuoli d’Israele ne tagliarono, fu posto nome a quel luogo, Nahal-escol.</span> <span class="verse"><a name="25">25</a>E, in capo di quaranta giorni, tornarono da spiare il paese</span> <span class="verse"><a name="26">26</a>E andarono a Mosè e ad Aaronne, e a tutta la raunanza de’ figliuoli d’Israele, nel deserto di Paran, di Cades; ove essendo giunti, rapportarono l’affare a loro, e a tutta la raunanza, e mostrarono loro que’ frutti del paese.</span> <span class="verse"><a name="27">27</a>E raccontarono il lor viaggio a Mosè, e dissero: Noi arrivammo nel paese nel quale tu ci mandasti; e certo è un paese che stilla latte e miele; ed ecco de’ suoi frutti.</span> <span class="verse"><a name="28">28</a>Sol vi è questo, che il popolo che abita in esso, è potente, e le città son molto forti e grandi; e anche vi abbiamo veduti i figliuoli di Anac.</span> <span class="verse"><a name="29">29</a>Gli Amalechiti abitano nella contrada Meridionale; gl’Hittei, i Gebusei, e gli Amorrei abitano nel monte; e i Cananei abitano presso al mare, e lungo il Giordano.</span> <span class="verse"><a name="30">30</a>E Caleb racquetò il popolo inverso Mosè, e disse: Andiamo pure in quel paese, e conquistiamolo; perciocchè di certo noi lo soggiogheremo.</span> <span class="verse"><a name="31">31</a>Ma quegli uomini ch’erano andati con lui dissero: Egli non è in poter nostro di salir contro a quel popolo; conciossiachè egli sia troppo potente per noi.</span> <span class="verse"><a name="32">32</a>E infamarono il paese che aveano spiato appresso i figliuoli d’Israele, dicendo: Il paese per lo quale siam passati, per ispiarlo, è un paese che divora i suoi abitanti; e tutto il popolo che noi abbiamo veduto in esso, sono uomini alti e grandi.</span> <span class="verse"><a name="33">33</a>Noi vi abbiamo eziandio veduti de’ giganti, i figliuoli di Anac, della schiatta de’ giganti; appetto a’ quali ci pareva di esser locuste; e tali eziandio parevamo loro</span> </p></div</div></div></body></html>