<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/num/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/num">Numbers</a> &gt <strong>Chapter 31</strong></div><p><span class="verse"><a name="1">1</a>POI il Signore parlò a Mosè, dicendo:</span> <span class="verse"><a name="2">2</a>Fa’ la vendetta de’ figliuoli d’Israele sopra i Madianiti; e poi tu sarai raccolto a’ tuoi popoli.</span> <span class="verse"><a name="3">3</a>E Mosè parlò al popolo, dicendo: Mettasi in ordine un certo numero di voi, per andare alla guerra, e vadano contro a Madian, per far la vendetta del Signore sopra Madian.</span> <span class="verse"><a name="4">4</a>Mandate a questa guerra mille uomini per ciascuna di tutte le tribù d’Israele.</span> <span class="verse"><a name="5">5</a>Così furono dati mille uomini per ciascuna tribù, d’infra le migliaia d’Israele, che furono in tutto dodicimila uomini in ordine per la guerra.</span> <span class="verse"><a name="6">6</a>E Mosè mandò alla guerra que’ mille uomini di ciascuna tribù, e con loro Finees, figliuolo del Sacerdote Eleazaro, il quale avea in mano gli arredi del Santuario, e le trombe da sonare</span> <span class="verse"><a name="7">7</a>Ed essi fecero guerra contro a Madian, siccome il Signore avea comandato a Mosè, e uccisero tutti i maschi.</span> <span class="verse"><a name="8">8</a>Uccisero ancora fra’ loro uccisi i re di Madian, Evi, e Rechem, e Sur, e Hur, e Reba, i cinque re di Madian; uccisero eziando con la spada Balaam, figliuolo di Beor.</span> <span class="verse"><a name="9">9</a>E i figliuoli d’Israele ne menarono prigioni le donne di Madian, e i lor piccoli fanciulli; e predarono tutto il lor grosso e minuto bestiame, e tutte le lor facoltà.</span> <span class="verse"><a name="10">10</a>E bruciarono col fuoco tutte le lor città, nelle loro stanze; e tutte le lor castella.</span> <span class="verse"><a name="11">11</a>E presero tutte le spoglie e tutta la preda, così degli uomini, come degli animali.</span> <span class="verse"><a name="12">12</a>E addussero a Mosè e al Sacerdote Eleazaro, e alla raunanza de’ figliuoli d’Israele, i prigioni e la preda, e le spoglie, nel campo, nelle campagne di Moab, che sono lungo il Giordano di Gerico</span> <span class="verse"><a name="13">13</a>E Mosè, e il Sacerdote Eleazaro e tutti i Capi della raunanza, uscirono loro incontro fuor del campo.</span> <span class="verse"><a name="14">14</a>E Mosè si adirò gravemente contro a’ condottieri dell’esercito, Capi di migliaia, e Capi di centinaia, che ritornavano da quella guerra.</span> <span class="verse"><a name="15">15</a>E Mosè disse loro: Avete voi scampata la vita a tutte le femmine?</span> <span class="verse"><a name="16">16</a>Ecco, esse furono quelle che, secondo la parola di Balaam, servirono a porgere a’ figliuoli d’Israele cagione di misfatto contro al Signore, nel fatto di Peor; onde fu quella piaga nella raunanza del Signore.</span> <span class="verse"><a name="17">17</a>Ora dunque uccidete tutti i maschi d’infra i piccoli fanciulli; uccidete parimente ogni femmina che ha conosciuto carnalmente uomo.</span> <span class="verse"><a name="18">18</a>E serbatevi in vita tutte le femmine che son di piccola età, le quali non hanno conosciuto carnalmente uomo.</span> <span class="verse"><a name="19">19</a>E voi, campeggiate per sette giorni fuor del campo. Ogni persona, così d’infra voi, come d’infra i vostri prigioni, che avrà ucciso alcuno, e avrà tocco alcuno ucciso, purifichisi al terzo, e al settimo giorno.</span> <span class="verse"><a name="20">20</a>Purificate parimente ogni vestimento, e ogni arnese fatto di pelle, e ogni lavorio fatto di pel di capra, e ogni vasello di legno.</span> <span class="verse"><a name="21">21</a>E il Sacerdote Eleazaro disse alla gente di guerra, ch’era andata a quella guerra: Questo è lo statuto di legge che il Signore ha comandato a Mosè.</span> <span class="verse"><a name="22">22</a>Ma fate passar per lo fuoco l’oro, l’argento, il rame, il ferro, lo stagno, e il piombo,</span> <span class="verse"><a name="23">23</a>e in somma tutto ciò che può portare il fuoco; e così sarà netto; ma pure ancora sia purificato con l’acqua di purificazione; e tutto ciò che non può portare il fuoco, fatelo passar per l’acqua.</span> <span class="verse"><a name="24">24</a>E lavate i vostri vestimenti al settimo giorno, e sarete netti, e poi potrete entrar nel campo</span> <span class="verse"><a name="25">25</a>Il Signore parlò ancora a Mosè, dicendo:</span> <span class="verse"><a name="26">26</a>Tu, e il Sacerdote Eleazaro, e i Capi delle nazioni paterne della raunanza, levate la somma delle persone che sono state menate prigioni, e del bestiame ch’è stato predato;</span> <span class="verse"><a name="27">27</a>e partisci la preda per la metà, fra la gente di guerra ch’è andata a questa guerra, e tutta la raunanza.</span> <span class="verse"><a name="28">28</a>E leva, della gente di guerra, ch’è andata a questa guerra, un tributo per lo Signore, una testa di cinquecento, degli uomini, de’ buoi, degli asini, e delle pecore.</span> <span class="verse"><a name="29">29</a>Prendete quel tributo della metà che appartiene loro; e dallo al Sacerdote Eleazaro per un’offerta al Signore.</span> <span class="verse"><a name="30">30</a>E, della metà appartenente ai figliuoli d’Israele, prendi uno, tratto di cinquanta, degli uomini, de’ buoi, degli asini, delle pecore, e in somma di tutto il bestiame; e da’ quelli a’ Leviti che fanno la fazione del Tabernacolo del Signore.</span> <span class="verse"><a name="31">31</a>E Mosè e il Sacerdote Eleazaro fecero come il Signore avea comandato a Mosè.</span> <span class="verse"><a name="32">32</a>Or la preda, cioè il rimasto della preda, che la gente ch’era andata a quella guerra avea fatta, fu di seicensettanta cinquemila pecore,</span> <span class="verse"><a name="33">33</a>e di settantaduemila buoi,</span> <span class="verse"><a name="34">34</a>e di settantunmila asini.</span> <span class="verse"><a name="35">35</a>E quanto all’anime umane, le femmine che non aveano carnalmente conosciuto uomo, furono in tutto trentaduemila anime.</span> <span class="verse"><a name="36">36</a>E la metà, cioè la parte di coloro ch’erano andati a quella guerra, fu di trecentrenta settemila cinquecento pecore,</span> <span class="verse"><a name="37">37</a>delle quali il tributo per lo Signore fu di seicensettanta cinque pecore;</span> <span class="verse"><a name="38">38</a>e di trentaseimila buoi, de’ quali il tributo per lo Signore fu di settantadue buoi;</span> <span class="verse"><a name="39">39</a>e di trentamila cinquecento asini, de’ quali il tributo per lo Signore fu di sessantun asini;</span> <span class="verse"><a name="40">40</a>e di sedicimila anime umane; delle quali il tributo per lo Signore fu di trentadue anime.</span> <span class="verse"><a name="41">41</a>E Mosè diede il tributo, levato per offerta al Signore, al Sacerdote Eleazaro, come il Signore gli avea comandato.</span> <span class="verse"><a name="42">42</a>E della metà appartenente a’ figliuoli d’Israele, secondo che Mosè avea partito per metà, fra loro, e quelli ch’erano andati a quella guerra;</span> <span class="verse"><a name="43">43</a>or la metà appartenente alla raunanza fu di trecentrenta settemila cinquecento pecore,</span> <span class="verse"><a name="44">44</a>e di trentaseimila buoi,</span> <span class="verse"><a name="45">45</a>e di trentamila cinquecento asini,</span> <span class="verse"><a name="46">46</a>e di sedicimila anime umane;</span> <span class="verse"><a name="47">47</a>di questa metà, appartenente a’ figliuoli d’Israele, Mosè prese uno, tratto di cinquanta, così degli uomini, come degli animali; e diede quelli a’ Leviti che fanno la fazione del Tabernacolo del Signore; come il Signore avea comandato a Mosè</span> <span class="verse"><a name="48">48</a>E i condottieri delle migliaia di quell’esercito, Capi di migliaia, e Capi di centinaia, si accostarono a Mosè;</span> <span class="verse"><a name="49">49</a>e gli dissero: I tuoi servitori hanno fatta la rassegna della gente di guerra ch’era sotto la nostra condotta, e non ne manca pure uno.</span> <span class="verse"><a name="50">50</a>Perciò noi offeriamo per offerta al Signore, ciascuno ciò che gli è caduto in mano, di vasellamenti d’oro, di cerchielli da gamba, di maniglie, d’anella, e di fermagli, per pagare il riscatto delle nostre persone, davanti al Signore.</span> <span class="verse"><a name="51">51</a>E Mosè e il Sacerdote Eleazaro presero da loro tutto quell’oro, tutto lavorato in vasellamenti, e monili.</span> <span class="verse"><a name="52">52</a>E tutto l’oro dell’offerta, che fu offerto al Signore da’ Capi delle migliaia, e da’ Capi delle centinaia, fu di peso di sedicimila settecencinquanta sicli.</span> <span class="verse"><a name="53">53</a>Ma la gente di guerra guardò per sè ciò che ciascuno avea predato.</span> <span class="verse"><a name="54">54</a>E Mosè e il Sacerdote Eleazaro presero quell’oro da’ Capi delle migliaia, e delle centinaia, e lo portarono nel Tabernacolo della convenenza, per ricordanza per li figliuoli d’Israele, nel cospetto del Signore</span> </p></div</div></div></body></html>