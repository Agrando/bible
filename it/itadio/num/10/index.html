<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/num/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/num">Numbers</a> &gt <strong>Chapter 10</strong></div><p><span class="verse"><a name="1">1</a>IL Signore parlò ancora a Mosè, dicendo:</span> <span class="verse"><a name="2">2</a>Fatti due trombe d’argento, di lavoro tirato al martello, e servitene per adunar la raunanza, e per far movere i campi.</span> <span class="verse"><a name="3">3</a>E quando si sonerà con amendue, adunisi tutta la raunanza appresso di te, all’entrata del Tabernacolo della convenenza.</span> <span class="verse"><a name="4">4</a>E quando si sonerà con una solamente, aduninsi appresso di te i principali, i capi delle migliaia d’Israele.</span> <span class="verse"><a name="5">5</a>E quando voi sonerete con suono squillante, movansi i campi posti verso il levante.</span> <span class="verse"><a name="6">6</a>E quando voi sonerete con suono squillante la seconda volta, movansi i campi posti verso il mezzodì. Suonisi con suono squillante ogni volta che i campi dovranno moversi.</span> <span class="verse"><a name="7">7</a>Ma quando voi adunerete la raunanza, sonate, ma non con suono squillante.</span> <span class="verse"><a name="8">8</a>E suonino i figliuoli di Aaronne, sacerdoti, con quelle trombe; e usatele per istatuto perpetuo, per le vostre generazioni.</span> <span class="verse"><a name="9">9</a>E quando nel vostro paese voi entrerete in battaglia contro al nemico che vi assalirà, allora sonate con le trombe, con suono squillante, ed e’ sovverrà di voi al Signore Iddio vostro; e sarete salvati da’ vostri nemici.</span> <span class="verse"><a name="10">10</a>Parimente a’ giorni delle vostre allegrezze, e nelle vostre feste solenni, e nelle vostre calendi, sonate con le trombe, offerendo i vostri olocausti, e i vostri sacrificii da render grazie; ed esse vi saranno per ricordanza nel cospetto dell’Iddio vostro. Io sono il Signore Iddio vostro</span> <span class="verse"><a name="11">11</a>OR nell’anno secondo, nel secondo mese, nel ventesimo giorno del mese, avvenne che la nuvola si alzò d’in sul Tabernacolo della Testimonianza.</span> <span class="verse"><a name="12">12</a>E i figliuoli d’Israele si mossero, secondo l’ordine delle lor mosse, dal deserto di Sinai; e la nuvola stanziò nel deserto di Paran.</span> <span class="verse"><a name="13">13</a>Così si mossero la prima volta, secondo che il Signore avea comandato per Mosè.</span> <span class="verse"><a name="14">14</a>E la bandiera del campo de’ figliuoli di Giuda si mosse la primiera, distinta per le sue schiere; essendo Naasson figliuolo di Amminadab, capo dell’esercito de’ figliuoli di Giuda;</span> <span class="verse"><a name="15">15</a>e Natanael, figliuolo di Suar, capo dell’esercito della tribù de’ figliuoli d’Issacar;</span> <span class="verse"><a name="16">16</a>ed Eliab, figliuolo di Helon, capo dell’esercito della tribù de’ figliuoli di Zabulon.</span> <span class="verse"><a name="17">17</a>E, dopo che il Tabernacolo fu posto giù, i figliuoli di Gherson, e i figliuoli di Merari, si mossero, portando il Tabernacolo.</span> <span class="verse"><a name="18">18</a>Appresso si mosse la bandiera del campo di Ruben, distinta per le sue schiere; essendo Elisur, figliuolo di Sedeur, capo dell’esercito di Ruben;</span> <span class="verse"><a name="19">19</a>e Selumiel, figliuolo di Surisaddai, capo dell’esercito della tribù de’ figliuoli di Simeone;</span> <span class="verse"><a name="20">20</a>ed Eliasaf, figliuolo di Deuel, capo dell’esercito della tribù de’ figliuoli di Gad.</span> <span class="verse"><a name="21">21</a>Poi si mossero i Chehatiti, che portavano il Santuario; e mentre essi arrivavano, gli altri rizzavano il Tabernacolo.</span> <span class="verse"><a name="22">22</a>Appresso si mosse la bandiera del campo de’ figliuoli di Efraim, distinta per le sue schiere; essendo Elisama, figliuolo di Ammiud, capo dell’esercito de’ figliuoli di Efraim;</span> <span class="verse"><a name="23">23</a>e Gamliel, figliuolo di Pedasur, capo dell’esercito della tribù de’ figliuoli di Manasse;</span> <span class="verse"><a name="24">24</a>e Abidan, figliuolo di Ghidoni, capo dell’esercito della tribù de’ figliuoli di Beniamino.</span> <span class="verse"><a name="25">25</a>Appresso si mosse la bandiera del campo de’ figliuoli di Dan, distinta per le sue schiere; facendo retroguardia a tutti i campi; essendo Ahiezer, figliuolo di Ammisaddai, capo dell’esercito di Dan;</span> <span class="verse"><a name="26">26</a>e Paghiel, figliuolo di Ocran, capo dell’esercito della tribù de’ figliuoli di Aser;</span> <span class="verse"><a name="27">27</a>e Ahira, figliuolo di Enan, capo dell’esercito della tribù de’ figliuoli di Neftali.</span> <span class="verse"><a name="28">28</a>Queste erano le mosse de’ figliuoli di Israele, distinti per le loro schiere, quando si movevano</span> <span class="verse"><a name="29">29</a>Or Mosè disse a Hobab, figliuolo di Reuel, Madianita, suo suocero: Noi ci partiamo per andare al luogo del quale il Signore ha detto: Io vel darò; vieni con noi, e noi ti faremo del bene; conciossiachè il Signore abbia promesso del bene a Israele.</span> <span class="verse"><a name="30">30</a>Ed egli gli disse: Io non vi andrò; anzi me ne andrò al mio paese, e al mio parentado.</span> <span class="verse"><a name="31">31</a>Ma Mosè gli disse: Deh! non lasciarci; perciocchè, conoscendo tu i luoghi dove noi abbiamo da accamparci nel deserto, tu ci servirai di occhi.</span> <span class="verse"><a name="32">32</a>E se tu vieni con noi, quando sarà avvenuto quel bene che il Signore ci vuol fare, noi ti faremo del bene.</span> <span class="verse"><a name="33">33</a>Così si partirono dal Monte del Signore; e fecero il cammino di tre giornate, andando l’Arca del Patto del Signore davanti a loro tre giornate, per investigar loro un luogo di riposo.</span> <span class="verse"><a name="34">34</a>E quando si movevano dal luogo ove erano stati accampati, la nuvola del Signore era sopra loro, di giorno.</span> <span class="verse"><a name="35">35</a>E, quando l’Arca si moveva, Mosè diceva: Levati su, o Signore, e sieno dispersi i tuoi nemici; e quelli che ti odiano fuggiranno per la tua presenza.</span> <span class="verse"><a name="36">36</a>E, quando ella si posava, diceva: O Signore, riconduci le diecine delle migliaia delle schiere d’Israele</span> </p></div</div></div></body></html>