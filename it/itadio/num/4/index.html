<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/num/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/num">Numbers</a> &gt <strong>Chapter 4</strong></div><p><span class="verse"><a name="1">1</a>IL Signore parlò ancora a Mosè e ad Aaronne, dicendo:</span> <span class="verse"><a name="2">2</a>Levate la somma de’ figliuoli di Chehat, d’infra i figliuoli di Levi, per le lor nazioni e famiglie paterne;</span> <span class="verse"><a name="3">3</a>dall’età di trent’anni in su, fino a cinquanta; cioè: tutti quelli che possono entrare in ufficio, per fare l’opera nel Tabernacolo della convenenza.</span> <span class="verse"><a name="4">4</a>Questo è il servizio de’ figliuoli di Chehat, nel Tabernacolo della convenenza, nelle cose santissime.</span> <span class="verse"><a name="5">5</a>Quando il campo si moverà, vengano Aaronne ed i suoi figliuoli, e pongan giù la Cortina che si tende davanti all’Arca, e copre l’Arca della Testimonianza.</span> <span class="verse"><a name="6">6</a>Poi mettanvi sopra una coverta di pelli di tasso, e stendano disopra un drappo tutto di violato; e mettano le stanghe all’Arca.</span> <span class="verse"><a name="7">7</a>Poi stendano sopra la Tavola di presenza un drappo di violato; e mettano sopra essa i piattelli, e le scodelle, e le coppe, e i nappi da fare gli spargimenti; sia parimente sopra essa il pane continuo.</span> <span class="verse"><a name="8">8</a>E stendano sopra quelle cose un drappo di scarlatto, e coprano quello con una coverta di pelli di tasso; poi mettano le stanghe alla Tavola.</span> <span class="verse"><a name="9">9</a>Poi prendano un drappo di violato, e copranne il Candelliere della lumiera, e le sue lampane, e i suoi smoccalatoi, e i suoi catinelli, e tutti i vaselli dell’olio di esso, co’ quali si fanno i suoi servigi.</span> <span class="verse"><a name="10">10</a>Poi mettano il Candelliere, con tutti i suoi strumenti, in una coverta di pelli di tasso; e mettanlo sopra un par di stanghe.</span> <span class="verse"><a name="11">11</a>Poi stendano un drappo di violato sopra l’Altare d’oro; e copranlo con una coverta di pelli di tasso; poi mettano le stanghe all’Altare.</span> <span class="verse"><a name="12">12</a>Poi prendano tutti gli arredi del servigio, co’ quali si fa il servigio nel Santuario, e mettanli dentro un drappo di violato, e copranli con una coverta di pelli di tasso; e mettanli sopra un par di stanghe.</span> <span class="verse"><a name="13">13</a>Poi tolgano le ceneri dall’Altare, e stendano sopra esso un drappo di scarlatto.</span> <span class="verse"><a name="14">14</a>E mettano sopra esso tutti i suoi strumenti, co’ quali si fa il servigio sopra esso, le cazze, le forcelle, le palette, i bacini, e tutti gli altri strumenti dell’Altare; e stendanvi sopra una coverta di pelli di tasso; poi mettano le stanghe all’Altare.</span> <span class="verse"><a name="15">15</a>E, dopo che Aaronne e i suoi figliuoli avranno finito di coprire il Santuario, e tutti gli arredi di esso, quando il campo si moverà; vengano i figliuoli di Chehat, per portar quelle cose; e non tocchino il Santuario, che non muoiano. Queste son le cose che i figliuoli di Chehat devono portare, del Tabernacolo della convenenza.</span> <span class="verse"><a name="16">16</a>E abbia Eleazaro, figliuolo del Sacerdote Aaronne, il carico dell’olio della lumiera, e del profumo aromatico, e dell’offerta continua, e dell’olio dell’Unzione; oltre alla sopraintendenza sopra tutto il Tabernacolo, e tutto ciò ch’è in esso, per lo Santuario, e per li suoi arredi.</span> <span class="verse"><a name="17">17</a>Poi il Signore parlò a Mosè e ad Aaronne, dicendo:</span> <span class="verse"><a name="18">18</a>Non fate sì che la tribù delle famiglie de’ Chehatiti sia sterminata d’infra i Leviti.</span> <span class="verse"><a name="19">19</a>Anzi fate loro questo, acciocchè vivano, e non muoiano, quando si accosteranno alle cose santissime: Vengano Aaronne e i suoi figliuoli, e disponganli ciascuno al suo servigio, e a ciò ch’egli ha da portare.</span> <span class="verse"><a name="20">20</a>Ma non vengano per riguardare, quando si copriranno le cose sante, che non muoiano</span> <span class="verse"><a name="21">21</a>Il Signore parlò ancora a Mosè, dicendo:</span> <span class="verse"><a name="22">22</a>Leva parimente la somma dei figliuoli di Gherson, per le lor famiglie paterne e nazioni.</span> <span class="verse"><a name="23">23</a>Annoverali, dall’età di trent’anni in su, fino a cinquanta, cioè: tutti quelli che possono entrare in esercizio di ufficio, per servire nel Tabernacolo della convenenza.</span> <span class="verse"><a name="24">24</a>Questo è il servigio delle famiglie dei Ghersoniti, in ministrare e in portare:</span> <span class="verse"><a name="25">25</a>Portino i teli della Tenda, e il Tabernacolo della convenenza; la sua Coverta, e la Coverta di pelli di tasso che è disopra, e il Tappeto dell’entrata del Tabernacolo della convenenza;</span> <span class="verse"><a name="26">26</a>e le cortine del Cortile, e il Tappeto dell’entrata della porta del Cortile, il quale è intorno al Tabernacolo e all’Altare; e le corde di quelle, e tutti gli arredi per lor servigio. E servano essi in tutto ciò che si deve fare intorno a quelle cose.</span> <span class="verse"><a name="27">27</a>Tutto il servigio de’ figliuoli di Gherson, in tutto ciò che devono portare, e in tutti i servigi che devono fare, sia secondo l’ordine di Aaronne e de’ suoi figliuoli; e voi darete loro il carico di tutto ciò che dovranno portare.</span> <span class="verse"><a name="28">28</a>Questo è il servigio delle famiglie de’ figliuoli di Gherson, nel Tabernacolo della convenenza; e la fazion loro sarà sotto la sopraintendenza d’Itamar, figliuolo del Sacerdote Aaronne.</span> <span class="verse"><a name="29">29</a>Annovera eziandio i figliuoli di Merari, per le lor nazioni e famiglie paterne.</span> <span class="verse"><a name="30">30</a>Annoverali, dall’età di trenta anni in su, fino a cinquanta, cioè: tutti quelli che possono entrare nel servigio del Tabernacolo della convenenza.</span> <span class="verse"><a name="31">31</a>E questo sia ciò che devono portare per lor fazione, insieme con tutto il servigio che dovranno fare nel Tabernacolo della convenenza, cioè: le assi del Tabernacolo, e le sue sbarre e le sue colonne, e i suoi piedistalli.</span> <span class="verse"><a name="32">32</a>E le colonne del Cortile d’intorno, e i lor piedistalli, e i lor piuoli, e le lor corde, insieme con tutti i loro arredi, per tutti i lor servigi; e consegnate loro per nome gli arredi che dovranno portare per lor fazione.</span> <span class="verse"><a name="33">33</a>Questo è il servigio delle famiglie de’ figliuoli di Merari; oltre a tutto il servigio che hanno da fare nel Tabernacolo della convenenza, sotto la sopraintendenza di Itamar, figliuolo del Sacerdote Aaronne</span> <span class="verse"><a name="34">34</a>Mosè adunque, ed Aaronne, e i principali della raunanza, annoverarono i figliuoli di Chehat, per le lor nazioni e famiglie paterne;</span> <span class="verse"><a name="35">35</a>dall’età di trent’anni in su, fino a cinquanta, cioè: tutti quelli che potevano entrare in ufficio, per servire nel Tabernacolo della convenenza.</span> <span class="verse"><a name="36">36</a>E gli annoverati d’infra loro, distinti per le lor nazioni, furono duemila settecencinquanta.</span> <span class="verse"><a name="37">37</a>Questi sono gli annoverati delle nazioni de’ Chehatiti; che erano tutti quelli che servivano nel Tabernacolo della convenenza, i quali Mosè ed Aaronne annoverarono, per comandamento del Signore, dato per man di Mosè.</span> <span class="verse"><a name="38">38</a>E gli annoverati d’infra i figliuoli di Gherson, distinti per le lor nazioni e famiglie paterne;</span> <span class="verse"><a name="39">39</a>dall’età di trent’anni in su, fino a cinquanta; ch’erano tutti quelli che potevano entrare in ufficio, per servire nel Tabernacolo della convenenza;</span> <span class="verse"><a name="40">40</a>gli annoverati, dico, d’infra loro, distinti per le lor nazioni e famiglie paterne, furono duemila seicentrenta.</span> <span class="verse"><a name="41">41</a>Questi sono gli annoverati delle nazioni de’ figliuoli di Gherson; ch’erano tutti quelli che servivano nel Tabernacolo della convenenza; i quali Mosè ed Aaronne annoverarono, per comandamento del Signore.</span> <span class="verse"><a name="42">42</a>E gli annoverati delle nazioni de’ figliuoli di Merari, distinti per le lor nazioni e famiglie paterne;</span> <span class="verse"><a name="43">43</a>dall’età di trent’anni in su, fino a cinquanta, cioè: tutti quelli che potevano entrare in ufficio, per servire nel Tabernacolo della convenenza;</span> <span class="verse"><a name="44">44</a>gli annoverati, dico, d’infra loro, distinti per le lor nazioni, furono tremila dugento.</span> <span class="verse"><a name="45">45</a>Questi sono gli annoverati delle nazioni de’ figliuoli di Merari; i quali Mosè ed Aaronne annoverarono, per comandamento del Signore, dato per man di Mosè.</span> <span class="verse"><a name="46">46</a>Tutti gli annoverati i quali Mosè, ed Aaronne, e i principali d’Israele, annoverarono, d’infra i Leviti, distinti per le lor nazioni e famiglie paterne;</span> <span class="verse"><a name="47">47</a>dall’età di trent’anni in su, fino a cinquanta, cioè: tutti quelli che potevano entrare in servigio, così per servire, come per portare, nel Tabernacolo della convenenza;</span> <span class="verse"><a name="48">48</a>gli annoverati, dico, d’infra loro, furono ottomila cinquecentottanta.</span> <span class="verse"><a name="49">49</a>Essi gli annoverarono per comandamento del Signore, dato per man di Mosè, ciascuno secondo che dovea servire o portare; e gli annoverati da loro furono quelli che il Signore avea comandati a Mosè</span> </p></div</div></div></body></html>