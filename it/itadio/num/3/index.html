<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/num/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/num">Numbers</a> &gt <strong>Chapter 3</strong></div><p><span class="verse"><a name="1">1</a>OR queste sono le generazioni di Aaronne e di Mosè, al tempo che il Signore parlò con Mosè, nel monte di Sinai.</span> <span class="verse"><a name="2">2</a>E questi sono i nomi de’ figliuoli d’Aaronne: Nadab il primogenito, e Abihu, Eleazaro e Itamar.</span> <span class="verse"><a name="3">3</a>Questi sono i nomi de’ figliuoli d’Aaronne, sacerdoti, i quali furono unti e consacrati, per esercitare il sacerdozio.</span> <span class="verse"><a name="4">4</a>Or Nadab ed Abihu morirono davanti al Signore, quando offersero fuoco strano nel cospetto del Signore, nel deserto di Sinai; e non ebbero figliuoli; ed Eleazaro e Itamar esercitarono il sacerdozio nella presenza d’Aaronne, lor padre.</span> <span class="verse"><a name="5">5</a>E il Signore parlò a Mosè, dicendo:</span> <span class="verse"><a name="6">6</a>Fa’ appressar la tribù di Levi, e falla comparir davanti al Sacerdote Aaronne, acciocchè gli ministrino.</span> <span class="verse"><a name="7">7</a>E facciano la fazione di esso, e la fazione di tutta la raunanza, davanti al Tabernacolo della convenenza, facendo i servigi del Tabernacolo.</span> <span class="verse"><a name="8">8</a>E abbiano in guardia tutti gli arredi del Tabernacolo della convenenza; e in somma facciano la fazione de’ figliuoli d’Israele, facendo i servigi del Tabernacolo.</span> <span class="verse"><a name="9">9</a>Così da’ i Leviti ad Aaronne, e a’ suoi figliuoli; essi gli sono dati in dono d’infra i figliuoli d’Israele.</span> <span class="verse"><a name="10">10</a>E costituisci Aaronne e i suoi figliuoli, a far la fazione del lor sacerdozio; e se alcuno straniere vi si appressa, sia fatto morire.</span> <span class="verse"><a name="11">11</a>Oltre a ciò, il Signore parlò a Mosè dicendo:</span> <span class="verse"><a name="12">12</a>Ecco, io ho presi i Leviti d’infra i figliuoli d’Israele in luogo di tutti i primogeniti che aprono la matrice fra i figliuoli d’Israele; perciò i Leviti saranno miei.</span> <span class="verse"><a name="13">13</a>Conciossiachè ogni primogenito sia mio; nel giorno che io percossi tutti i primogeniti nel paese di Egitto, io mi consacrai tutti i primogeniti d’Israele, così degli uomini, come degli animali; essi hanno ad esser miei. Io sono il Signore</span> <span class="verse"><a name="14">14</a>Il Signore parlò ancora a Mosè, nel deserto di Sinai, dicendo:</span> <span class="verse"><a name="15">15</a>Annovera i figliuoli di Levi, per le lor famiglie paterne, e per le lor nazioni, annovera ogni maschio d’infra loro, dall’età d’un mese in su.</span> <span class="verse"><a name="16">16</a>E Mosè li annoverò secondo il comandamento del Signore, come gli era stato imposto.</span> <span class="verse"><a name="17">17</a>Or questi furono i figliuoli di Levi, secondo i lor nomi; Gherson, e Chehat, e Merari.</span> <span class="verse"><a name="18">18</a>E questi sono i nomi de’ figliuoli di Gherson, distinti per le lor nazioni; Libni e Simei.</span> <span class="verse"><a name="19">19</a>E i figliuoli di Chehat, distinti per le lor nazioni, furono Amram, e Ishar, e Hebron, e Uzziel.</span> <span class="verse"><a name="20">20</a>E i figliuoli di Merari, distinti per le lor nazioni, furono Mahali e Musi. Queste sono le nazioni de’ Leviti, distinte per le lor famiglie paterne.</span> <span class="verse"><a name="21">21</a>Di Gherson fu la nazione de’ Libniti, e la nazione de’ Simeiti. Queste furono le nazioni de’ Ghersoniti.</span> <span class="verse"><a name="22">22</a>De’ quali gli annoverati, contati tutti i maschi dall’età d’un mese in su, furono settemila cinquecento.</span> <span class="verse"><a name="23">23</a>Le nazioni de’ Ghersoniti furono dietro al Tabernacolo, verso il Ponente.</span> <span class="verse"><a name="24">24</a>E il capo della famiglia paterna de’ Ghersoniti fu Eliasaf, figliuolo di Lael.</span> <span class="verse"><a name="25">25</a>E la fazione de’ figliuoli di Gherson, nel Tabernacolo della convenenza, era il Tabernacolo e la Tenda, la Coverta di essa, e il Tappeto dell’entrata del Tabernacolo della convenenza;</span> <span class="verse"><a name="26">26</a>e le cortine del Cortile, insieme col Tappeto dell’entrata del Cortile, d’intorno al Padiglione e all’Altare, e le sue corde, per tutti i suoi servigi.</span> <span class="verse"><a name="27">27</a>E di Chehat fu la nazione degli Amramiti, e la nazione degl’Ishariti, e la nazione degli Hebroniti, e la nazione degli Uzzieliti. Queste sono le nazioni de’ Chehatiti.</span> <span class="verse"><a name="28">28</a>I quali, contati tutti i maschi, dall’età d’un mese in su, furono ottomila seicento, che facevano la fazione del Santuario.</span> <span class="verse"><a name="29">29</a>Le nazioni de’ figliuoli di Chehat doveano accamparsi allato al Tabernacolo verso il Mezzodì.</span> <span class="verse"><a name="30">30</a>E il capo delle famiglie paterne delle nazioni de’ Chehatiti fu Elisafan, figliuolo d’Uzziel.</span> <span class="verse"><a name="31">31</a>E la lor fazione era l’Arca e la Tavola, e il Candelliere, e gli Altari, e i vasellamenti del Santuario, co’ quali si faceva il ministerio, e la Cortina, e tutti i suoi servigi.</span> <span class="verse"><a name="32">32</a>Ed Eleazaro, figliuolo del Sacerdote Aaronne, era Capo de’ capi de’ Leviti; essendo Sopraintendente di coloro che facevano la fazione del Santuario.</span> <span class="verse"><a name="33">33</a>Di Merari fu la nazione de’ Mahaliti, e la nazione de’ Musiti. Queste sono le nazioni de’ Merariti.</span> <span class="verse"><a name="34">34</a>De’ quali gli annoverati, contati tutti i maschi dall’età d’un mese in su, furono seimila dugento.</span> <span class="verse"><a name="35">35</a>E il capo delle famiglie paterne delle nazioni de’ Merariti fu Suriel, figliuolo di Abihail. Essi doveano accamparsi allato al Tabernacolo, verso il Settentrione.</span> <span class="verse"><a name="36">36</a>E il carico della fazione de’ figliuoli di Merari era le assi, e le sbarre, e le colonne, e i piedistalli del Tabernacolo, e tutti i suoi tali arredi, e tutti tali suoi servigi;</span> <span class="verse"><a name="37">37</a>e le colonne del Cortile d’intorno, e i lor piedistalli, e i lor piuoli, e le lor corde.</span> <span class="verse"><a name="38">38</a>E quelli che doveano accamparsi davanti alla Tenda, verso il Levante, dalla parte anteriore del Tabernacolo della convenenza, verso l’Oriente, erano Mosè e Aaronne, e i suoi figliuoli; i quali facevano la fazione del Santuario, in vece ed a nome de’ figliuoli d’Israele; in maniera, che se alcuno straniere vi si appressava, dovea esser fatto morire.</span> <span class="verse"><a name="39">39</a>Tutti gli annoverati d’infra i Leviti, i quali Mosè ed Aaronne, per comandamento del Signore, annoverarono per le lor nazioni, cioè: tutti i maschi, dall’età d’un mese in su, furono ventiduemila</span> <span class="verse"><a name="40">40</a>POI il Signore disse a Mosè: Annovera tutti i primogeniti maschi d’infra i figliuoli d’Israele, dall’età d’un mese in su; e leva la somma de’ loro nomi.</span> <span class="verse"><a name="41">41</a>E prendi per me, io sono il Signore, i Leviti, in luogo di tutti i primogeniti d’infra i figliuoli d’Israele; prendi parimente il bestiame de’ Leviti, in luogo di tutti i primogeniti del bestiame dei figliuoli d’Israele.</span> <span class="verse"><a name="42">42</a>E Mosè annoverò tutti i primogeniti d’infra i figliuoli d’Israele, come il Signore gli avea comandato.</span> <span class="verse"><a name="43">43</a>E tutti i primogeniti maschi, secondo che furono annoverati, contati per nome, dall’età di un mese in su, furono ventiduemila dugensettantatrè.</span> <span class="verse"><a name="44">44</a>Il Signore parlò ancora a Mosè, dicendo:</span> <span class="verse"><a name="45">45</a>Prendi i Leviti in luogo di tutti i primogeniti d’infra i figliuoli d’Israele; e il bestiame de’ Leviti in luogo del bestiame di essi; e sieno i Leviti miei. Io sono il Signore.</span> <span class="verse"><a name="46">46</a>E per lo riscatto di que’ dugensettantatrè, de’ primogeniti dei figliuoli d’Israele, che son di avanzo sopra il numero de’ Leviti;</span> <span class="verse"><a name="47">47</a>prendi cinque sicli per testa, a siclo di Santuario, che è di venti oboli.</span> <span class="verse"><a name="48">48</a>E da’ ad Aaronne, e a’ suoi figliuoli, i danari del riscatto di coloro che son di avanzo fra’ primogeniti.</span> <span class="verse"><a name="49">49</a>Mosè adunque prese i danari del riscatto, da coloro ch’erano stati d’avanzo de’ riscattati per i Leviti.</span> <span class="verse"><a name="50">50</a>Egli prese que’ danari da’ primogeniti de’ figliuoli d’Israele, che furono milletrecensessantacinque sicli, a siclo di Santuario.</span> <span class="verse"><a name="51">51</a>E Mosè diede i danari del riscatto ad Aaronne, e a’ suoi figliuoli, secondo il comandamento del Signore, come il Signore gli avea imposto</span> </p></div</div></div></body></html>