<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/lam/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/lam">Lamentations</a> &gt <strong>Chapter 3</strong></div><p><span class="verse"><a name="1">1</a>IO son l’uomo che ha veduta afflizione, Per la verga dell’indegnazion del Signore.</span> <span class="verse"><a name="2">2</a>Egli mi ha condotto, e fatto camminar nelle tenebre, E non nella luce.</span> <span class="verse"><a name="3">3</a>Certo, egli mi ritorna addosso, E rivolge la sua mano contro a me tuttodì.</span> <span class="verse"><a name="4">4</a>Egli ha fatta invecchiar la mia carne, e la mia pelle; Egli mi ha fiaccate le ossa.</span> <span class="verse"><a name="5">5</a>Egli ha fatti degli edificii contro a me, E mi ha intorniato di tosco e di affanno.</span> <span class="verse"><a name="6">6</a>Egli mi ha fatto dimorare in luoghi tenebrosi, A guisa di quelli che son morti già da lungo tempo.</span> <span class="verse"><a name="7">7</a>Egli mi ha assiepato d’ogn’intorno, sì che non posso uscire; Egli ha aggravati i miei ceppi.</span> <span class="verse"><a name="8">8</a>Eziandio quando grido e sclamo, Egli chiude il passo alla mia orazione,</span> <span class="verse"><a name="9">9</a>Egli ha chiuse le mie vie di pietre conce a scarpello, Ha rinvolti i miei sentieri.</span> <span class="verse"><a name="10">10</a>Egli mi è stato un orso all’agguato, Un leone ne’ suoi nascondimenti.</span> <span class="verse"><a name="11">11</a>Egli ha traviate le mie vie, Mi ha tagliato a pezzi, mi ha renduto desolato.</span> <span class="verse"><a name="12">12</a>Egli ha teso l’arco suo, E mi ha posto come un bersaglio incontro alle saette.</span> <span class="verse"><a name="13">13</a>Egli mi ha fitti nelle reni Gli strali del suo turcasso.</span> <span class="verse"><a name="14">14</a>Io sono in derisione a tutti i popoli, E son la lor canzone tuttodì.</span> <span class="verse"><a name="15">15</a>Egli mi ha saziato di amaritudini, Mi ha inebbriato di assenzio.</span> <span class="verse"><a name="16">16</a>Egli mi ha stritolati i denti con della ghiaia, Mi ha voltolato nella cenere.</span> <span class="verse"><a name="17">17</a>E tu hai allontanata l’anima mia dalla pace, Ed io ho dimenticato il bene.</span> <span class="verse"><a name="18">18</a>E ho detto: Il Signore ha fatta perire la mia forza, E la mia speranza.</span> <span class="verse"><a name="19">19</a>Ricordati della mia afflizione, E del mio esilio; del tosco e dell’assenzio.</span> <span class="verse"><a name="20">20</a>L’anima mia se ne ricorda del continuo, E se ne abbatte in me</span> <span class="verse"><a name="21">21</a>Questo mi torna alla mente, Perciò spererò ancora.</span> <span class="verse"><a name="22">22</a>Se non siamo stati del tutto consumati, È per le benignità del Signore; Perciocchè le sue misericordi non son venute meno;</span> <span class="verse"><a name="23">23</a>Si rinnovano ogni mattina; La tua lealtà è grande.</span> <span class="verse"><a name="24">24</a>Il Signore è la mia parte, ha detto l’anima mia; Perciò spererò in lui.</span> <span class="verse"><a name="25">25</a>Il Signore è buono a quelli che l’aspettano, All’anima che lo ricerca.</span> <span class="verse"><a name="26">26</a>Buona cosa è di aspettare in silenzio La salute del Signore.</span> <span class="verse"><a name="27">27</a>Buona cosa è all’uomo di portare il giogo Nella sua giovanezza.</span> <span class="verse"><a name="28">28</a>Sieda egli pur solitario, ed in silenzio, Se Dio gliel’ha imposto!</span> <span class="verse"><a name="29">29</a>Metta pur la sua bocca nella polvere! Forse, ci sarà ancora speranza;</span> <span class="verse"><a name="30">30</a>Porga pur la guancia a chi lo percuote; Si sazi pur di vituperio!</span> <span class="verse"><a name="31">31</a>Poichè il Signore non rigetta in perpetuo;</span> <span class="verse"><a name="32">32</a>Anzi, se affligge, ha altresì compassione, Secondo la moltitudine delle sue benignità.</span> <span class="verse"><a name="33">33</a>Perciocchè s’egli affligge, E addolora i figliuoli degli uomini, Non lo fa volentieri.</span> <span class="verse"><a name="34">34</a>Mentre altri trita sotto i suoi piedi Tutti i prigioni della terra;</span> <span class="verse"><a name="35">35</a>Mentre altri pervertisce la ragion dell’uomo, Nel cospetto dell’Altissimo;</span> <span class="verse"><a name="36">36</a>Mentre altri fa torto all’uomo nella sua lite; Il Signore nol vede egli?</span> <span class="verse"><a name="37">37</a>Chi è colui che abbia detta qualche cosa, e quella sia avvenuta, Che il Signore non l’abbia comandata?</span> <span class="verse"><a name="38">38</a>Non procedono i mali ed i beni Dalla bocca dell’Altissimo?</span> <span class="verse"><a name="39">39</a>Perchè si rammarica l’uomo vivente? Perchè si rammarica l’uomo della pena del suo peccato?</span> <span class="verse"><a name="40">40</a>Esaminiamo le nostre vie, E ricerchiamole e convertiamoci al Signore.</span> <span class="verse"><a name="41">41</a>Alziamo i nostri cuori, e le palme delle mani, A Dio ne’ cieli, dicendo:</span> <span class="verse"><a name="42">42</a>Noi abbiam misfatto, e siamo stati ribelli; E tu non hai perdonato.</span> <span class="verse"><a name="43">43</a>Tu ci hai coperti d’ira, e ci hai perseguitati; Tu hai ucciso e non hai risparmiato.</span> <span class="verse"><a name="44">44</a>Tu hai distesa una nuvola intorno a te, Acciocchè l’orazione non passasse.</span> <span class="verse"><a name="45">45</a>Tu ci hai fatti essere spazzature, Ed abbominio, per mezzo i popoli.</span> <span class="verse"><a name="46">46</a>Tutti i nostri nemici hanno aperta la bocca contro a noi.</span> <span class="verse"><a name="47">47</a>Noi siamo incorsi in ispavento, ed in fossa; In desolazione, ed in fiaccamento.</span> <span class="verse"><a name="48">48</a>L’occhio mio cola in rivi d’acque, Per lo fiaccamento della figliuola del mio popolo.</span> <span class="verse"><a name="49">49</a>L’occhio mio stilla, senza posa, E non ha alcuna requie;</span> <span class="verse"><a name="50">50</a>Finchè il Signore non riguarda, E non vede dal cielo.</span> <span class="verse"><a name="51">51</a>L’occhio mio affanna l’anima mia, Per tutte le figliuole della mia città.</span> <span class="verse"><a name="52">52</a>Quelli che senza cagione, mi son nemici, Mi han cacciato del continuo, come un uccelletto;</span> <span class="verse"><a name="53">53</a>Hanno troncata la vita mia, e l’hanno messa nella fossa; Ed hanno gettate delle pietre sopra me.</span> <span class="verse"><a name="54">54</a>Le acque mi hanno inondato fin sopra il capo; Io ho detto: Io son riciso</span> <span class="verse"><a name="55">55</a>Io ho invocato il tuo Nome, o Signore, Dalla fossa de’ luoghi bassissimi.</span> <span class="verse"><a name="56">56</a>Tu hai udita la mia voce; Non nascondere il tuo orecchio al mio sospiro, ed al mio grido.</span> <span class="verse"><a name="57">57</a>Tu ti sei accostato al giorno che io ti ho invocato; Tu hai detto: Non temere.</span> <span class="verse"><a name="58">58</a>O Signore, tu hai dibattute le querele dell’anima mia; Tu hai riscossa la vita mia.</span> <span class="verse"><a name="59">59</a>O Signore, tu vedi il torto che mi è fatto; Giudica la mia causa.</span> <span class="verse"><a name="60">60</a>Tu vedi tutte le lor vendette, Tutti i lor pensieri contro a me.</span> <span class="verse"><a name="61">61</a>Tu odi, Signore, i loro obbrobri, Tutte le lor macchinazioni contro a me;</span> <span class="verse"><a name="62">62</a>Le parole di quelli che mi si levano incontro, Ed i ragionamenti che tengono contro a me tuttodì.</span> <span class="verse"><a name="63">63</a>Riguarda, quando si seggono, e quando si levano; Io sono la lor canzone.</span> <span class="verse"><a name="64">64</a>O Signore, rendi loro la retribuzione, Secondo le opere delle lor mani.</span> <span class="verse"><a name="65">65</a>Da’ loro ingombramento di cuore, La tua maledizione.</span> <span class="verse"><a name="66">66</a>Perseguili in ira, E disperdili di sotto al cielo del Signore</span> </p></div</div></div></body></html>