<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/2cor/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/2cor">2 Corinthians</a> &gt <strong>Chapter 6</strong></div><p><span class="verse"><a name="1">1</a>OR essendo operai nell’opera sua, vi esortiamo ancora che non abbiate ricevuta la grazia di Dio in vano</span> <span class="verse"><a name="2">2</a>perciocchè egli dice: Io ti ho esaudito nel tempo accettevole, e ti ho aiutato nel giorno della salute. Ecco ora il tempo accettevole, ecco ora il giorno della salute;</span> <span class="verse"><a name="3">3</a>non dando intoppo alcuno in cosa veruna, acciocchè il ministerio non sia vituperato.</span> <span class="verse"><a name="4">4</a>Anzi, rendendoci noi stessi approvati in ogni cosa, come ministri di Dio, in molta sofferenza, in afflizioni, in necessità, in distrette,</span> <span class="verse"><a name="5">5</a>in battiture, in prigioni, in turbamenti, in travagli, in vigilie, in digiuni;</span> <span class="verse"><a name="6">6</a>in purità, in conoscenza, in pazienza, in benignità, in Ispirito Santo, in carità non finta;</span> <span class="verse"><a name="7">7</a>in parola di verità, in virtù di Dio, con le armi di giustizia a destra ed a sinistra;</span> <span class="verse"><a name="8">8</a>per gloria, e per ignominia; per buona fama, e per infamia;</span> <span class="verse"><a name="9">9</a>come seduttori, e pur veraci; come sconosciuti, e pur riconosciuti; come morenti, e pure ecco viviamo; come castigati, ma pure non messi a morte;</span> <span class="verse"><a name="10">10</a>come contristati, e pur sempre allegri; come poveri, e pure arricchendo molti; come non avendo nulla, e pur possedendo ogni cosa</span> <span class="verse"><a name="11">11</a>LA nostra bocca è aperta inverso voi, o Corinti; il cuor nostro è allargato.</span> <span class="verse"><a name="12">12</a>Voi non siete allo stretto in noi, ma ben siete stretti nelle vostre viscere.</span> <span class="verse"><a name="13">13</a>Ora, per far par pari, io parlo come a figliuoli, allargatevi ancora voi.</span> <span class="verse"><a name="14">14</a>Non vi accoppiate con gl’infedeli; perciocchè, che partecipazione vi è egli tra la giustizia e l’iniquità? e che comunione vi è egli della luce con le tenebre?</span> <span class="verse"><a name="15">15</a>E che armonia vi è egli di Cristo con Belial? o che parte ha il fedele con l’infedele?</span> <span class="verse"><a name="16">16</a>E che accordo vi è egli del tempio di Dio con gl’idoli? poichè voi siete il tempio dell’Iddio vivente; siccome Iddio disse: Io abiterò nel mezzo di loro, e camminerò fra loro; e sarò lor Dio, ed essi mi saranno popolo.</span> <span class="verse"><a name="17">17</a>Perciò, dipartitevi del mezzo di loro, e separatevene, dice il Signore; e non toccate nulla d’immondo, ed io vi accoglierò;</span> <span class="verse"><a name="18">18</a>e vi sarò per padre, e voi mi sarete per figliuoli e per figliuole, dice il Signore Onnipotente</span> </p></div</div></div></body></html>