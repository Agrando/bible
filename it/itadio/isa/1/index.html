<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/isa/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/isa">Isaiah</a> &gt <strong>Chapter 1</strong></div><p><span class="verse"><a name="1">1</a>La visione d’Isaia, figliuolo di Amos, la quale egli vide intorno a Giuda ed a Gerusalemme, a’ dì di Uzzia, di Iotam, di Achaz, e di Ezechia, re di Giuda</span> <span class="verse"><a name="2">2</a>ASCOLTATE, cieli; e tu, terra, porgi gli orecchi; percicocchè il Signore ha parlato, dicendo: Io ho allevati de’ figiuoli, e li ho cresciuti; ma essi si son ribellati contro a me.</span> <span class="verse"><a name="3">3</a>Il bue conosce il suo possessore, e l’asino la mangiatoia del suo padrone; ma Israele non ha conoscimento, il mio popolo non ha intelletto.</span> <span class="verse"><a name="4">4</a>Guai alla nazione peccatrice, al popolo carico d’iniquità, alla schiatta de’ maligni, a’ figliuoli perduti! Hanno abbandonato il Signore; hanno dispettato il Santo d’Israele; si sono alienati e rivolti indietro.</span> <span class="verse"><a name="5">5</a>A che sareste ancora percossi? voi aggiungereste rivolta a rivolta; ogni capo è infermo, e ogni cuore è languido.</span> <span class="verse"><a name="6">6</a>Dalla pianta del piè infino alla testa non vi è sanità alcuna in esso; tutto è ferita, e lividore, e piaga colante; le quali non sono state rasciugate, nè fasciate, nè allenite con unguento.</span> <span class="verse"><a name="7">7</a>Il vostro paese è desolato, le vostre città sono arse col fuoco; i forestieri divorano il vostro paese, in presenza vostra; e questa desolazione è come una sovversione fatta da strani.</span> <span class="verse"><a name="8">8</a>E la figliuola di Sion resta come un frascato in una vigna, come una capanna in un cocomeraio, come una città assediata.</span> <span class="verse"><a name="9">9</a>Se il Signor degli eserciti non ci avesse lasciato alcun piccolo rimanente, noi saremmo stati come Sodoma, saremmo stati simili a Gomorra</span> <span class="verse"><a name="10">10</a>Ascoltate, rettori di Sodoma, la parola del Signore; popolo di Gomorra, porgete le orecchie alla Legge dell’Iddio nostro.</span> <span class="verse"><a name="11">11</a>Che ho io da far della moltitudine de’ vostri sacrificii? dice il Signore; io son satollo d’olocausti di montoni, e di grasso di bestie grasse; e il sangue de’ giovenchi, e degli agnelli, e de’ becchi, non mi è a grado.</span> <span class="verse"><a name="12">12</a>Quando voi venite per comparir nel mio cospetto, chi ha richiesto questo di man vostra, che voi calchiate i miei cortili?</span> <span class="verse"><a name="13">13</a>Non continuate più a portare offerte da nulla; i profumi mi son cosa abbominevole; quant’è alle calendi, a’ sabati, al bandir raunanze, io non posso portare iniquità, e festa solenne insieme.</span> <span class="verse"><a name="14">14</a>L’anima mio odia le vostre calendi, e le vostre solennità; mi son di gravezza; io sono stanco di portarle.</span> <span class="verse"><a name="15">15</a>Perciò, quando voi spiegherete le palme delle mani, io nasconderò gli occhi miei da voi; eziandio, quando moltiplicherete le orazioni, io non le esaudirò; le vostre mani son piene di sangue</span> <span class="verse"><a name="16">16</a>Lavatevi, nettatevi, rimovete la malvagità delle opere vostre d’innanzi agli occhi miei.</span> <span class="verse"><a name="17">17</a>Restate di far male; imparate a far bene; cercate la dirittura, ridirizzate l’oppressato, fate ragione all’orfano, mantenete il diritto della vedova.</span> <span class="verse"><a name="18">18</a>Venite pur ora, dice il Signore, e litighiamo insieme. Quando i vostri peccati fossero come lo scarlatto, saranno imbiancati come la neve; quando fosser rossi come la grana, diventeranno come la lana.</span> <span class="verse"><a name="19">19</a>Se voi volete ubbidire, mangerete i beni della terra.</span> <span class="verse"><a name="20">20</a>Ma se ricusate, e siete ribelli, sarete consumati dalla spada; perciocchè la bocca del Signore ha parlato</span> <span class="verse"><a name="21">21</a>Come è la città fedele divenuta meretrice? ella era piena di dirittura; giustizia dimorava in essa; ma ora son tutti micidiali.</span> <span class="verse"><a name="22">22</a>Il tuo argento è divenuto schiuma; la tua bevanda è mescolata con acqua;</span> <span class="verse"><a name="23">23</a>i tuoi principi son ribelli, e compagni di ladri; essi tutti amano i presenti, e procacciano le ricompense; non fanno ragione all’orfano, e la causa della vedova non viene davanti a loro.</span> <span class="verse"><a name="24">24</a>Perciò, il Signore, il Signor degli eserciti, il Possente d’Israele, dice: Oh! io mi appagherò pur sopra i miei nemici, e mi vendicherò de’ miei avversari.</span> <span class="verse"><a name="25">25</a>Poi rimetterò la mano sopra te, e ti purgherò delle tue schiume, come nel ceneraccio; e rimoverò tutto il tuo stagno;</span> <span class="verse"><a name="26">26</a>e ristabilirò i tuoi rettori, come erano da principio; ed i tuoi consiglieri, come erano al cominciamento; dopo questo tu sarai chiamata: Città di giustizia, Città fedele.</span> <span class="verse"><a name="27">27</a>Sion sarà riscattata per giudicio, e quelli che vi ritorneranno per giustizia.</span> <span class="verse"><a name="28">28</a>Ma i ribelli ed i peccatori saranno tutti quanti fiaccati, e quelli che abbandonano il Signore saranno consumati.</span> <span class="verse"><a name="29">29</a>Perciocchè voi sarete svergognati per le querce che avete amate, e confusi per li giardini che avete scelti.</span> <span class="verse"><a name="30">30</a>Perciocchè voi sarete come una quercia di cui son cascate le foglie, e come un giardino senza acqua.</span> <span class="verse"><a name="31">31</a>E il forte diventerà stoppa, e l’opera sua favilla; e amendue saranno arsi insieme, e non vi sarà niuno che spenga il fuoco</span> </p></div</div></div></body></html>