<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/isa/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/isa">Isaiah</a> &gt <strong>Chapter 24</strong></div><p><span class="verse"><a name="1">1</a>ECCO, il Signore vuota il paese, e lo deserta; e ne guasta la faccia, e ne disperge gli abitatori.</span> <span class="verse"><a name="2">2</a>E il sacerdote sarà come il popolo, il padrone come il servo, la padrona come la serva, chi compera come chi vende, chi presta come chi prende in presto, chi dà ad usura come chi prende ad usura.</span> <span class="verse"><a name="3">3</a>Il paese sarà del tutto vuotato, e del tutto predato; perciocchè il Signore ha pronunziata questa parola.</span> <span class="verse"><a name="4">4</a>La terra fa cordoglio, ed è scaduta; il mondo langue, ed è scaduto; i più eccelsi del popolo del paese languiscono.</span> <span class="verse"><a name="5">5</a>E la terra è stata contaminata sotto i suoi abitatori; perciocchè hanno trasgredite le leggi, hanno mutati gli statuti, hanno rotto il patto eterno.</span> <span class="verse"><a name="6">6</a>Perciò, l’esecrazione ha divorato il paese, e gli abitanti di esso sono stati desolati; perciò, sono stati arsi gli abitanti del paese, e pochi uomini ne son rimasti.</span> <span class="verse"><a name="7">7</a>Il mosto fa cordoglio, la vigna langue; tutti quelli ch’erano di cuore allegro gemono.</span> <span class="verse"><a name="8">8</a>L’allegrezza de’ tamburi è cessata, lo strepito de’ festeggianti è venuto meno, la letizia della cetera è restata.</span> <span class="verse"><a name="9">9</a>Ei non si berrà più vino con canti, la cervogia sarà amara a quelli che la berranno.</span> <span class="verse"><a name="10">10</a>La città è ruinata e ridotta in solitudine; ogni casa è serrata, sì che non vi si entra più.</span> <span class="verse"><a name="11">11</a>Vi è grido per le piazze, per mancamento del vino; ogni allegrezza è scurata, la gioia del paese è andata in cattività.</span> <span class="verse"><a name="12">12</a>Nella città non è rimasto altro che la desolazione; e le porte sono rotte e ruinate</span> <span class="verse"><a name="13">13</a>Perciocchè avverrà in mezzo del paese, fra i popoli, come quando si scuotono gli ulivi; come, finita la vendemmia, si racimola.</span> <span class="verse"><a name="14">14</a>Quelli che saran così rimasti alzeranno la lor voce, e canteranno di allegrezza; e strilleranno fin dal mare, per l’altezza del Signore.</span> <span class="verse"><a name="15">15</a>Perciò, glorificate il Signore nel paese degli Urei, il Nome del Signore Iddio d’Israele nelle isole del mare</span> <span class="verse"><a name="16">16</a>Noi abbiamo uditi cantici dall’estremità della terra, che dicevano: Gloria al giusto. Ed io ho detto: Ahi lasso me! ahi lasso me! guai a me! i disleali procedono dislealmente; anzi procedono dislealmente, della dislealtà de’ più disleali.</span> <span class="verse"><a name="17">17</a>Lo spavento, la fossa, e il laccio, ti soprastano, o abitante del paese.</span> <span class="verse"><a name="18">18</a>Ed avverrà, che chi fuggirà per lo grido dello spavento caderà nella fossa; e chi salirà fuor di mezzo della fossa sarà preso col laccio; perciocchè le cateratte da alto saranno aperte, e i fondamenti della terra tremeranno.</span> <span class="verse"><a name="19">19</a>La terra si schianterà tutta, la terra si disfarà tutta, la terra tremerà tutta.</span> <span class="verse"><a name="20">20</a>La terra vacillerà tutta come un ebbro, e sarà mossa dal suo luogo come una capanna; e il suo misfatto si aggraverà sopra lei; ed ella caderà, e non risorgerà più.</span> <span class="verse"><a name="21">21</a>E in quel giorno avverrà, che il Signore farà, ne’ luoghi sovrani, punizione sopra l’esercito de’ luoghi sovrani; e sopra la terra, punizione dei re della terra.</span> <span class="verse"><a name="22">22</a>E saranno adunati insieme, come si adunano i prigioni in una fossa; e saranno rinchiusi in un serraglio; e dopo un lungo tempo, saranno visitati.</span> <span class="verse"><a name="23">23</a>E la luna si vergognerà, e il sole sarà confuso, quando il Signor degli eserciti regnerà nel monte di Sion, e in Gerusalemme; e vi sarà gloria davanti agli anziani di essa</span> </p></div</div></div></body></html>