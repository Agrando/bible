<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/isa/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/isa">Isaiah</a> &gt <strong>Chapter 32</strong></div><p><span class="verse"><a name="1">1</a>ECCO, un re regnerà in giustizia; e quant’è a’ principi, signoreggeranno in dirittura.</span> <span class="verse"><a name="2">2</a>E quell’uomo sarà come un ricetto dal vento, e come un nascondimento dal nembo; come rivi d’acque in luogo arido, come l’ombra d’una gran roccia in terra asciutta.</span> <span class="verse"><a name="3">3</a>E gli occhi di quelli che veggono non saranno più abbagliati, e le orecchie di quelli che odono staranno attente.</span> <span class="verse"><a name="4">4</a>E il cuore degl’inconsiderati intenderà scienza, e la lingua de’ balbettanti parlerà speditamente e nettamente.</span> <span class="verse"><a name="5">5</a>Lo stolto non sarà più chiamato principe, e l’avaro non sarà più detto magnifico.</span> <span class="verse"><a name="6">6</a>Perciocchè l’uomo da nulla parla scelleratezza, e il suo cuore opera iniquità, usando ipocrisia, e pronunziando parole di disviamento contro al Signore; per render vuota l’anima dell’affamato, e far mancar da bere all’assetato.</span> <span class="verse"><a name="7">7</a>E gli strumenti dell’avaro sono malvagi, ed egli prende scellerati consigli, per distruggere i poveri, con parole di falsità, eziandio quando il bisognoso parla dirittamente.</span> <span class="verse"><a name="8">8</a>Ma il principe prende consigli da principe, e si leva per far cose degne di principe</span> <span class="verse"><a name="9">9</a>Donne agiate, levatevi, udite la mia voce; fanciulle, che vivete sicure, porgete gli orecchi al mio ragionamento.</span> <span class="verse"><a name="10">10</a>Un anno dopo l’altro voi sarete in gran turbamento, o voi, che vivete sicure; perciocchè sarà mancata la vendemmia, la ricolta non verrà più.</span> <span class="verse"><a name="11">11</a>O donne agiate, abbiate spavento; tremate, voi che vivete sicure; spogliatevi ignude, e cingetevi di sacchi sopra i lombi;</span> <span class="verse"><a name="12">12</a>percotendovi le mammelle, per li be’ campi, per le vigne fruttifere.</span> <span class="verse"><a name="13">13</a>Spine e pruni cresceranno sopra la terra del mio popolo; anzi sopra ogni casa di diletto, e sopra la città trionfante.</span> <span class="verse"><a name="14">14</a>Perciocchè i palazzi saranno abbandonati, la città piena di popolo sarà lasciata; i castelli e le fortezze saranno ridotte in perpetuo in caverne, in sollazzo d’asini salvatici, in paschi di gregge.</span> <span class="verse"><a name="15">15</a>Finchè lo Spirito sia sparso sopra noi da alto, e che il deserto divenga un Carmel, e Carmel sia reputato per una selva.</span> <span class="verse"><a name="16">16</a>Allora il giudicio abiterà nel deserto, e la giustizia dimorerà in Carmel.</span> <span class="verse"><a name="17">17</a>E la pace sarà l’effetto della giustizia; e ciò che la giustizia opererà sarà riposo e sicurtà, in perpetuo.</span> <span class="verse"><a name="18">18</a>E il mio popolo abiterà in una stanza di pace, e in tabernacoli sicurissimi, e in luoghi tranquilli di riposo;</span> <span class="verse"><a name="19">19</a>ma egli grandinerà, con caduta della selva; e la città sarà abbassata ben basso.</span> <span class="verse"><a name="20">20</a>Beati voi, che seminate lungo ogni acqua, e che lasciate andar libero il piè del bue, e dell’asino!</span> </p></div</div></div></body></html>