<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/isa/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/isa">Isaiah</a> &gt <strong>Chapter 33</strong></div><p><span class="verse"><a name="1">1</a>GUAI a te che predi, e non sei stato predato; e a te, o disleale, che non sei stato trattato dislealmente! quando avrai finito di predare, sarai predato; quando avrai cessato di operar dislealmente, sarai trattato dislealmente.</span> <span class="verse"><a name="2">2</a>O Signore, abbi pietà di noi, noi ti abbiamo aspettato; sii il braccio di costoro per ogni mattina; ed anche la nostra salute al tempo della distretta.</span> <span class="verse"><a name="3">3</a>I popoli se ne son fuggiti per lo suon dello strepito; le genti sono state disperse per lo tuo innalzamento.</span> <span class="verse"><a name="4">4</a>E la vostra preda sarà raccolta come si raccolgono i bruchi; egli scorrerà per mezzo loro, come scorrono le locuste.</span> <span class="verse"><a name="5">5</a>Il Signore è innalzato; perciocchè egli abita un luogo eccelso; egli empierà Sion di giudicio e di giustizia.</span> <span class="verse"><a name="6">6</a>E la fermezza de’ tuoi tempi, e la forza delle tue liberazioni sarà sapienza, e scienza; il timor del Signore sarà il suo tesoro.</span> <span class="verse"><a name="7">7</a>Ecco, i loro araldi hanno gridato di fuori; i messi della pace hanno pianto amaramente.</span> <span class="verse"><a name="8">8</a>Le strade son deserte, i viandanti son cessati. Egli ha rotto il patto, ha disdegnata le città, non ha fatta alcuna stima degli uomini.</span> <span class="verse"><a name="9">9</a>La terra fa cordoglio, e languisce; il Libano è confuso, e tagliato; Saron è divenuto come un deserto; e Basan e Carmel sono stati scossi.</span> <span class="verse"><a name="10">10</a>Ora mi leverò, dirà il Signore; ora m’innalzerò, ora sarò esaltato.</span> <span class="verse"><a name="11">11</a>Voi concepirete della pula, e partorirete della stoppia; la vostra ira sarà un fuoco che vi divorerà.</span> <span class="verse"><a name="12">12</a>E i popoli saranno come fornaci da calcina; saranno arsi col fuoco come spine tagliate</span> <span class="verse"><a name="13">13</a>Ascoltate, lontani, ciò che io ho fatto; e voi, vicini, conoscete la mia forza.</span> <span class="verse"><a name="14">14</a>I peccatori saranno spaventati in Sion, tremito occuperà gl’ipocriti, e diranno: Chi di nio dimorerà col fuoco divorante? Chi di noi dimorerà con gli ardori eterni?</span> <span class="verse"><a name="15">15</a>Colui che cammina in ogni giustizia, e parla cose diritte; che disdegna il guadagno di storsioni; che scuote le sue mani, per non prender presenti; che tura gli orecchi, per non udire omicidii; e chiude gli occhi, per non vedere il male;</span> <span class="verse"><a name="16">16</a>esso abiterà in luoghi eccelsi; le fortezze delle rocce saranno il suo alto ricetto; il suo pane gli sarà dato, la sua acqua non fallirà.</span> <span class="verse"><a name="17">17</a>Gli occhi tuoi mireranno il re nella sua bellezza, vedranno la terra lontana.</span> <span class="verse"><a name="18">18</a>Il tuo cuore mediterà lo spavento, e dirai: Dove è il commessario della rassegna? dove è il pagatore? dove è colui che tiene i registri delle torri?</span> <span class="verse"><a name="19">19</a>Ma tu non vedrai il popolo fiero, popolo di linguaggio oscuro, che non s’intende; di lingua balbettante, che non si comprende.</span> <span class="verse"><a name="20">20</a>Riguarda Sion, città delle nostre feste solenni; gli occhi tuoi veggano Gerusalemme, stanza tranquilla, tabernacolo che non sarà giammai trasportato altrove, i cui piuoli giammai non saranno rimossi, nè rotta alcuna delle sue funi;</span> <span class="verse"><a name="21">21</a>anzi quivi sarà il Signore magnifico inverso noi; quello sarà un luogo di fiumi, di rivi larghi, al quale non potrà giunger nave da remo, nè grosso navilio passarvi.</span> <span class="verse"><a name="22">22</a>Perciocchè il Signore è il nostro Giudice, il Signore è il nostro Legislatore, il Signore è il nostro Re; egli ci salverà.</span> <span class="verse"><a name="23">23</a>Le tue corde son rallentate; esse non potranno tener fermamente diritto l’albero della lor nave, nè spiegar la vela; allora sarà spartita la preda di grandi spoglie; gli zoppi stessi prederanno la preda.</span> <span class="verse"><a name="24">24</a>E gli abitanti non diranno più: Io sono infermo; il popolo che abiterà in quella sarà un popolo, al quale l’iniquità sarà perdonata</span> </p></div</div></div></body></html>