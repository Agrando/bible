<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/isa/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/isa">Isaiah</a> &gt <strong>Chapter 3</strong></div><p><span class="verse"><a name="1">1</a>Perciocchè, ecco, il Signore, il Signor degli eserciti, toglie via di Gerusalemme e di Giuda ogni sostegno ed appoggio; ogni sostegno di pane, ed ogni sostegno di acqua;</span> <span class="verse"><a name="2">2</a>il forte e il guerriero; il giudice e il profeta; e l’indovino e l’anziano;</span> <span class="verse"><a name="3">3</a>il capitano di cinquantina, e l’uomo d’autorità, e il consigliere, e l’artefice industrioso, e l’uomo intendente nelle parole segrete.</span> <span class="verse"><a name="4">4</a>Ed io farò, che de’ giovanetti saranno lor principi, e che de’ fanciulli li signoreggeranno.</span> <span class="verse"><a name="5">5</a>E il popolo sarà oppressato l’uno dall’altro, e ciascuno dal suo prossimo; il fanciullo superbirà contro al vecchio, e il vile contro all’onorevole.</span> <span class="verse"><a name="6">6</a>Se alcuno prende un suo fratello, della casa di suo padre, dicendo: Tu hai una veste, sii nostro principe, e sia questa ruina sotto alla tua mano,</span> <span class="verse"><a name="7">7</a>egli giurerà in quel giorno, dicendo: Io non sarò signore; e in casa mia non vi è nè pane, nè vestimento; non mi costituite principe del popolo.</span> <span class="verse"><a name="8">8</a>Perciocchè Gerusalemme è traboccata, e Giuda è caduto; perchè la lingua e le opere loro son contro al Signore, per provocare ad ira gli occhi della sua gloria</span> <span class="verse"><a name="9">9</a>Ciò che si riconosce loro nella faccia testifica contro a loro; ed essi pubblicano il lor peccato come Sodoma, e non lo celano. Guai alle anime loro! perciocchè fanno male a sè stessi.</span> <span class="verse"><a name="10">10</a>Dite al giusto, che gli avverrà bene; perciocchè i giusti mangeranno il frutto delle loro opere.</span> <span class="verse"><a name="11">11</a>Guai all’empio! male gli avverrà; perciocchè gli sarà fatta la retribuzione delle sue mani.</span> <span class="verse"><a name="12">12</a>Gli oppressatori del mio popolo sono fanciulli, e donne lo signoreggiano. Popol mio, quelli che ti predicano beato ti fanno traviare, e fanno andare in perdizione la via de’ tuoi sentieri.</span> <span class="verse"><a name="13">13</a>Il Signore comparisce, per contendere; e si presenta, per giudicare i popoli.</span> <span class="verse"><a name="14">14</a>Il Signore verrà in giudicio contro agli anziani del suo popolo, e contro a’ principi di esso; voi siete pur quelli che avete guasta la vigna; la preda del povero è nelle vostre case.</span> <span class="verse"><a name="15">15</a>Perchè tritate il mio popolo, e pestate le facce dei poveri? dice il Signore, il Signor degli eserciti</span> <span class="verse"><a name="16">16</a>Oltre a ciò, il Signore ha detto: Perciocchè le figliuole di Sion si sono innalzate, e son camminate a gola stesa, ed ammiccando con gli occhi; e son camminate carolando, ed hanno fatto tintinno co’ lor piedi;</span> <span class="verse"><a name="17">17</a>il Signore pelerà la sommità del capo delle figliuole di Sion, e il Signore scoprirà le lor vergogne.</span> <span class="verse"><a name="18">18</a>In quel giorno il Signore torrà via l’ornamento delle pianelle, i calzamenti fatti ad occhietti, e le lunette;</span> <span class="verse"><a name="19">19</a>le collane, e i monili, e le maniglie;</span> <span class="verse"><a name="20">20</a>i fregi, e i legaccioli da gamba, e le bende, e i bossoli d’odori, e gli orecchini;</span> <span class="verse"><a name="21">21</a>gli anelli, e i monili pendenti in sul naso;</span> <span class="verse"><a name="22">22</a>le robe da festa, e i mantelletti, e i veli, e gli spilletti;</span> <span class="verse"><a name="23">23</a>gli specchi, e gli zendadi, e le mitrie, e le gonne.</span> <span class="verse"><a name="24">24</a>Ed avverrà che, in luogo di buono odore, vi sarà marcia; e in luogo di cintura, squarciatura; e in luogo d’increspatura di capelli, calvezza; e in luogo di fascia da petto, cinto di sacco; e in luogo di bellezza, arsura.</span> <span class="verse"><a name="25">25</a>I tuoi uomini cadranno per la spada, e i tuoi uomini prodi nella battaglia.</span> <span class="verse"><a name="26">26</a>E le porte di Gerusalemme si lamenteranno, e faranno cordoglio; ed ella, dopo essere stata vuotata, giacerà per terra</span> </p></div</div></div></body></html>