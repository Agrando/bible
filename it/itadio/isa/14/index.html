<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/isa/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/isa">Isaiah</a> &gt <strong>Chapter 14</strong></div><p><span class="verse"><a name="1">1</a>Perciocchè il Signore avrà pietà di Giacobbe, ed eleggerà ancora Israele, e li farà riposar sopra la lor terra; e gli stranieri si aggiungeranno con loro, e si accompagneranno con la casa di Giacobbe.</span> <span class="verse"><a name="2">2</a>E i popoli li prenderanno, e li condurranno al luogo loro; e la casa d’Israele li possederà nella terra del Signore, per servi e per serve; e terranno in cattività quelli che li aveano tenuti in cattività, e signoreggeranno sopra i loro oppressatori.</span> <span class="verse"><a name="3">3</a>Ed avverrà che nel giorno che il Signore ti avrà dato riposo del tuo affanno, del tuo commovimento, e della dura servitù, nella quale altri ti avrà fatto servire,</span> <span class="verse"><a name="4">4</a>tu proverbierai così il re di Babilonia, e dirai: Come è restato l’esattore? come è cessato il tributo?</span> <span class="verse"><a name="5">5</a>Il Signore ha rotto il bastone degli empi, la verga de’ dominatori.</span> <span class="verse"><a name="6">6</a>Colui che con furore percoteva i popoli di percosse, che non si potevano schivare, il qual signoreggiava le genti con ira, ora è perseguito, senza che possa difendersi.</span> <span class="verse"><a name="7">7</a>Tutta la terra è in riposo, e quieta; gli uomini fanno risonar grida di allegrezza.</span> <span class="verse"><a name="8">8</a>Gli abeti ancora e i cedri del Libano si son rallegrati di te, dicendo: Da che tu sei stato atterrato, niuno è salito contro a noi, per tagliarci.</span> <span class="verse"><a name="9">9</a>L’inferno disotto si è commosso per te, per andarti incontro alla tua venuta; egli ha fatti muovere i giganti, tutti i principi della terra, per te; egli ha fatti levare d’in su i lor troni tutti i re delle nazioni.</span> <span class="verse"><a name="10">10</a>Essi tutti ti faranno motto, e diranno: Anche tu sei stato fiaccato come noi, e sei divenuto simile a noi.</span> <span class="verse"><a name="11">11</a>La tua alterezza è stata posta giù nell’inferno, al suono de’ tuoi salteri; e si è fatto sotto te un letto di vermini, e i lombrici son la tua coverta.</span> <span class="verse"><a name="12">12</a>Come sei caduto dal cielo, o stella mattutina, figliuol dell’aurora? come sei stato riciso ed abbattuto in terra? come sei caduto sopra le genti, tutto spossato?</span> <span class="verse"><a name="13">13</a>E pur tu dicevi nel cuor tuo: Io salirò in cielo, io innalzerò il mio trono sopra le stelle di Dio, e sederò nel monte della raunanza, ne’ lati di verso il Settentrione.</span> <span class="verse"><a name="14">14</a>Io salirò sopra i luoghi eccelsi delle nuvole, io mi farò somigliante all’Altissimo.</span> <span class="verse"><a name="15">15</a>Pur sei stato calato nell’inferno nel fondo della fossa.</span> <span class="verse"><a name="16">16</a>Quelli che ti vedranno ti riguarderanno, e ti considereranno dicendo: È costui quell’uomo che facea tremare la terra, che scrollava i regni?</span> <span class="verse"><a name="17">17</a>Il quale ha ridotto il mondo come in un deserto, ed ha distrutte le sue città, e non ha sciolti i suoi prigioni, per rimandarli a casa?</span> <span class="verse"><a name="18">18</a>Tutti quanti i re delle genti giacciono in gloria, ciascuno in casa sua.</span> <span class="verse"><a name="19">19</a>Ma tu sei stato gittato via dalla tua sepoltura, come un rampollo abbominevole; come veste di uccisi, trafitti dalla spada, che scendono alle pietre della fossa; come un corpo morto calpestato.</span> <span class="verse"><a name="20">20</a>Tu non sarai aggiunto con coloro nella sepoltura; perciocchè tu hai guasta la tua terra, tu hai ucciso il tuo popolo; la progenie dei malfattori non sarà nominata in perpetuo.</span> <span class="verse"><a name="21">21</a>Preparate l’uccisione a’ suoi figliuoli, per l’iniquità de’ lor padri; acciocchè non si levino, e non posseggano la terra, e non empiano di città la superficie del mondo.</span> <span class="verse"><a name="22">22</a>Io mi leverò contro a loro, dice il Signor degli eserciti; e sterminerò a Babilonia nome e rimanente, figliuolo e nipote, dice il Signore.</span> <span class="verse"><a name="23">23</a>E la ridurrò in possession di civette, e in paludi di acque; e la spazzerò con iscope di distruzione, dice il Signor degli eserciti</span> <span class="verse"><a name="24">24</a>IL Signor degli eserciti ha giurato, dicendo: Se egli non avviene così come io ho pensato; e se la cosa non è messa ad effetto, secondo il consiglio che io ho preso;</span> <span class="verse"><a name="25">25</a>che è, di romper l’Assiro nella mia terra, e di calcarlo sopra i miei monti; talchè il suo giogo sia rimosso da essi, e il suo incarico d’in su le loro spalle.</span> <span class="verse"><a name="26">26</a>Quest’è il consiglio preso contro a tutta la terra; e questa è la mano stesa contro a tutte le genti.</span> <span class="verse"><a name="27">27</a>Perciocchè il Signor degli eserciti ne ha preso il consiglio; e chi l’annullerebbe? e la sua mano è quella che è stesa; e chi la farebbe rivolgere?</span> <span class="verse"><a name="28">28</a>Questo carico fu rivelato nell’anno che morì il re Achaz.</span> <span class="verse"><a name="29">29</a>NON rallegrarti, o Palestina tutta, di ciò che la verga di colui che ti batteva è stata rotta; perciocchè dalla radice della serpe uscirà un basilisco; e il suo frutto sarà un serpente ardente, e volante.</span> <span class="verse"><a name="30">30</a>E i primogeniti de’ poveri pastureranno, e i bisognosi giaceranno in sicurtà; ma io farò morir di fame la tua radice, e colui ucciderà il tuo rimanente.</span> <span class="verse"><a name="31">31</a>Urla, o porta; grida, o città; struggiti, o Palestina tutta; perciocchè viene un fumo dal Settentrione; e niuno se ne starà in disparte a’ tempi ordinati di esso.</span> <span class="verse"><a name="32">32</a>E che risponderassi agli ambasciatori delle nazioni? Che il Signore ha fondata Sion, e che in essa i poveri afflitti del suo popolo si riducono in salvo. Il carico di Moab</span> </p></div</div></div></body></html>