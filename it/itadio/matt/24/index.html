<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/matt/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/matt">Matthew</a> &gt <strong>Chapter 24</strong></div><p><span class="verse"><a name="1">1</a>E GESÙ, essendo uscito, se ne andava fuor del tempio; e i discepoli gli si accostarono, per mostrargli gli edifici del tempio.</span> <span class="verse"><a name="2">2</a>Ma Gesù disse loro: Non vedete voi tutte queste cose? Io vi dico in verità, che non sarà qui lasciata pietra sopra pietra che non sia diroccata.</span> <span class="verse"><a name="3">3</a>Poi, essendosi egli posto a sedere sopra il monte degli Ulivi, i discepoli gli si accostarono da parte, dicendo: Dicci, quando avverranno queste cose? e qual sarà il segno della tua venuta, e della fin del mondo?</span> <span class="verse"><a name="4">4</a>E Gesù, rispondendo, disse loro: Guardatevi che niun vi seduca.</span> <span class="verse"><a name="5">5</a>Perciocchè molti verranno sotto il mio nome, dicendo: Io sono il Cristo; e ne sedurranno molti.</span> <span class="verse"><a name="6">6</a>Or voi udirete guerre, e romori di guerre; guardatevi, non vi turbate; perciocchè conviene che tutte queste cose avvengano; ma non sarà ancor la fine.</span> <span class="verse"><a name="7">7</a>Perciocchè una gente si leverà contro all’altra; ed un regno contro all’altro; e vi saranno pestilenze, e fami, e tremoti in ogni luogo.</span> <span class="verse"><a name="8">8</a>Ma tutte queste cose saranno sol principio di dolori.</span> <span class="verse"><a name="9">9</a>Allora vi metteranno nelle mani altrui, per essere afflitti, e vi uccideranno; e sarete odiati da tutte le genti per lo mio nome.</span> <span class="verse"><a name="10">10</a>Ed allora molti si scandalezzeranno, e si tradiranno, e odieranno l’un l’altro.</span> <span class="verse"><a name="11">11</a>E molti falsi profeti sorgeranno, e ne sedurranno molti.</span> <span class="verse"><a name="12">12</a>E perciocchè l’iniquità sarà moltiplicata, la carità di molti si raffredderà.</span> <span class="verse"><a name="13">13</a>Ma chi sarà perseverato infino al fine sarà salvato.</span> <span class="verse"><a name="14">14</a>E questo evangelo del regno sarà predicato in tutto il mondo, in testimonianza a tutte le genti; ed allora verrà la fine.</span> <span class="verse"><a name="15">15</a>QUANDO adunque avrete veduta l’abominazione della desolazione, della quale ha parlato il profeta Daniele, posta nel luogo santo chi legge pongavi mente;</span> <span class="verse"><a name="16">16</a>allora coloro che saranno nella Giudea fuggansene sopra i monti.</span> <span class="verse"><a name="17">17</a>Chi sarà sopra il tetto della casa non iscenda, per toglier cosa alcuna di casa sua.</span> <span class="verse"><a name="18">18</a>E chi sarà nella campagna non torni addietro, per toglier la sua vesta.</span> <span class="verse"><a name="19">19</a>Or guai alle gravide, ed a quelle che latteranno in que’ dì!</span> <span class="verse"><a name="20">20</a>E pregate che la vostra fuga non sia di verno, nè in giorno di sabato;</span> <span class="verse"><a name="21">21</a>perciocchè allora vi sarà grande afflizione, qual non fu giammai, dal principio del mondo infino ad ora; ed anche giammai più non sarà.</span> <span class="verse"><a name="22">22</a>E se que’ giorni non fossero abbreviati, niuna carne scamperebbe; ma per gli eletti que’ giorni saranno abbreviati.</span> <span class="verse"><a name="23">23</a>ALLORA, se alcuno vi dice: Ecco, il Cristo è qui, o là, nol crediate.</span> <span class="verse"><a name="24">24</a>Perciocchè falsi cristi, e falsi profeti sorgeranno, e faranno gran segni, e miracoli; talchè sedurrebbero, se fosse possibile, eziandio gli eletti.</span> <span class="verse"><a name="25">25</a>Ecco, io ve l’ho predetto. Se dunque vi dicono: Ecco, egli è nel deserto, non vi andate;</span> <span class="verse"><a name="26">26</a>ecco, egli è nelle camerette segrete, nol crediate.</span> <span class="verse"><a name="27">27</a>Perciocchè, siccome il lampo esce di Levante, ed apparisce fino in Ponente, tale ancora sarà la venuta del Figliuol dell’uomo.</span> <span class="verse"><a name="28">28</a>Perciocchè dovunque sarà il carname, quivi si accoglieranno le aquile.</span> <span class="verse"><a name="29">29</a>Ora, subito dopo l’afflizione di quei giorni, il sole scurerà, e la luna non darà il suo splendore, e le stelle caderanno dal cielo, e le potenze de’ cieli saranno scrollate.</span> <span class="verse"><a name="30">30</a>Ed allora apparirà il segno del Figliuol dell’uomo, nel cielo; allora ancora tutte le nazioni della terra faranno cordoglio, e vedranno il Figliuol dell’uomo venir sopra le nuvole del cielo, con potenza, e gran gloria.</span> <span class="verse"><a name="31">31</a>Ed egli manderà i suoi angeli, con tromba, e gran grido; ed essi raccoglieranno i suoi eletti da’ quattro venti, dall’un de’ capi del cielo infino all’altro</span> <span class="verse"><a name="32">32</a>Ora imparate dal fico questa similitudine: Quando già i suoi rami sono in succhio, e le frondi germogliano, voi sapete che la state è vicina;</span> <span class="verse"><a name="33">33</a>così ancora voi, quando avrete vedute tutte queste cose, sappiate ch’egli è vicino, in su la porta.</span> <span class="verse"><a name="34">34</a>Io vi dico in verità, che questa età non passerà, finchè tutte queste cose non sieno avvenute.</span> <span class="verse"><a name="35">35</a>Il cielo e la terra trapasseranno, ma le mie parole non trapasseranno.</span> <span class="verse"><a name="36">36</a>MA quant’è a quel giorno, e a quell’ora, niuno la sa, non pur gli angeli de’ cieli; ma il mio Padre solo.</span> <span class="verse"><a name="37">37</a>Ora, come erano i giorni di Noè, così ancora sarà la venuta del Figliuol dell’uomo.</span> <span class="verse"><a name="38">38</a>Perciocchè, siccome gli uomini erano, a’ dì che furono avanti il diluvio, mangiando e bevendo, prendendo e dando mogli, sino al giorno che Noè entrò nell’arca;</span> <span class="verse"><a name="39">39</a>e non si avvidero di nulla, finchè venne il diluvio e li portò tutti via; così ancora sarà la venuta del Figliuol dell’uomo.</span> <span class="verse"><a name="40">40</a>Allora due saranno nella campagna; l’uno sarà preso, e l’altro lasciato.</span> <span class="verse"><a name="41">41</a>Due donne macineranno nel mulino; l’una sarà presa, e l’altra lasciata.</span> <span class="verse"><a name="42">42</a>Vegliate adunque, perciocchè voi non sapete a qual’ora il vostro Signore verrà.</span> <span class="verse"><a name="43">43</a>Ma sappiate ciò, che se il padre di famiglia sapesse a qual vigilia della notte il ladro deve venire, egli veglierebbe, e non lascerebbe sconficcar la sua casa.</span> <span class="verse"><a name="44">44</a>Perciò, voi ancora siate presti; perciocchè, nell’ora che non pensate, il Figliuol dell’uomo verrà.</span> <span class="verse"><a name="45">45</a>QUALE è pur quel servitor leale, ed avveduto, il quale il suo signore abbia costituito sopra i suoi famigliari, per dar loro il nutrimento al suo tempo?</span> <span class="verse"><a name="46">46</a>Beato quel servitore, il quale il suo signore, quando egli verrà, troverà facendo così.</span> <span class="verse"><a name="47">47</a>Io vi dico in verità, ch’egli lo costituirà sopra tutti i suoi beni.</span> <span class="verse"><a name="48">48</a>Ma, se quel servitore, essendo malvagio, dice nel cuor suo: Il mio signore mette indugio a venire;</span> <span class="verse"><a name="49">49</a>e prende a battere i suoi conservi, ed a mangiare, ed a bere con gli ubbriachi;</span> <span class="verse"><a name="50">50</a>il signor di quel servitore verrà, nel giorno ch’egli non l’aspetta, e nell’ora ch’egli non sa;</span> <span class="verse"><a name="51">51</a>e lo riciderà, e metterà la sua parte con gl’ipocriti. Ivi sarà il pianto, e lo stridor de’ denti</span> </p></div</div></div></body></html>