<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/matt/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/matt">Matthew</a> &gt <strong>Chapter 4</strong></div><p><span class="verse"><a name="1">1</a>ALLORA Gesù fu condotto dallo Spirito nel deserto, per esser tentato dal diavolo.</span> <span class="verse"><a name="2">2</a>E dopo che ebbe digiunato quaranta giorni, e quaranta notti, alla fine ebbe fame.</span> <span class="verse"><a name="3">3</a>E il tentatore, accostatoglisi, disse: Se pur tu sei Figliuol di Dio, di’ che queste pietre divengano pani.</span> <span class="verse"><a name="4">4</a>Ma egli, rispondendo, disse: Egli è scritto: L’uomo non vive di pan solo, ma d’ogni parola che procede dalla bocca di Dio.</span> <span class="verse"><a name="5">5</a>Allora il diavolo lo trasportò nella santa città, e lo pose sopra l’orlo del tetto del tempio.</span> <span class="verse"><a name="6">6</a>E gli disse: Se pur sei Figliuol di Dio, gettati giù; perciocchè egli è scritto: Egli darà ordine a’ suoi angeli intorno a te; ed essi ti torranno nelle lor mani, che talora tu non t’intoppi del piè in alcuna pietra.</span> <span class="verse"><a name="7">7</a>Gesù gli disse: Egli è altresì scritto: Non tentare il Signore Iddio tuo.</span> <span class="verse"><a name="8">8</a>Di nuovo il diavolo lo trasportò sopra un monte altissimo, e gli mostrò tutti i regni del mondo, e la lor gloria, e gli disse:</span> <span class="verse"><a name="9">9</a>Io ti darò tutte queste cose, se, gettandoti in terra, tu mi adori.</span> <span class="verse"><a name="10">10</a>Allora Gesù gli disse: Va’, Satana; poichè egli è scritto: Adora il Signore Iddio tuo, e servi a lui solo.</span> <span class="verse"><a name="11">11</a>Allora il diavolo lo lasciò; ed ecco, degli angeli vennero a lui, e gli ministravano</span> <span class="verse"><a name="12">12</a>OR Gesù, avendo udito che Giovanni era stato messo in prigione, si ritrasse in Galilea.</span> <span class="verse"><a name="13">13</a>E, lasciato Nazaret, venne ad abitare in Capernaum, città posta in su la riva del mare, a’ confini di Zabulon e di Neftali;</span> <span class="verse"><a name="14">14</a>acciocchè si adempiesse quello che fu detto dal profeta Isaia, dicendo:</span> <span class="verse"><a name="15">15</a>Il paese di Zabulon e di Neftali, che trae verso il mare, la contrada d’oltre il Giordano, la Galilea de’ Gentili;</span> <span class="verse"><a name="16">16</a>il popolo che giaceva in tenebre, ha veduta una gran luce; ed a coloro che giacevano nella contrada e nell’ombra della morte, si è levata la luce.</span> <span class="verse"><a name="17">17</a>Da quel tempo Gesù cominciò a predicare, e a dire: Ravvedetevi, perciocchè il regno de’ cieli è vicino</span> <span class="verse"><a name="18">18</a>Or Gesù, passeggiando lungo il mare della Galilea, vide due fratelli: Simone, detto Pietro, e Andrea, suo fratello, i quali gettavano la rete nel mare, perciocchè erano pescatori.</span> <span class="verse"><a name="19">19</a>E disse loro: Venite dietro a me, ed io vi farò pescatori d’uomini.</span> <span class="verse"><a name="20">20</a>Ed essi, lasciate prontamente le reti, lo seguitarono.</span> <span class="verse"><a name="21">21</a>Ed egli, passato più oltre, vide due altri fratelli: Giacomo, il figliuolo di Zebedeo, e Giovanni, suo fratello, in una navicella, con Zebedeo, lor padre, i quali racconciavano le lor reti; e li chiamò.</span> <span class="verse"><a name="22">22</a>Ed essi, lasciata prestamente la navicella, e il padre loro, lo seguitarono</span> <span class="verse"><a name="23">23</a>E Gesù andava attorno per tutta la Galilea, insegnando nelle lor sinagoghe, e predicando l’evangelo del regno, e sanando ogni malattia, ed ogni infermità fra il popolo.</span> <span class="verse"><a name="24">24</a>E la sua fama andò per tutta la Siria; e gli erano presentati tutti quelli che stavano male, tenuti di varie infermità e dolori: gl’indemoniati, e i lunatici, e i paralitici; ed egli li sanava.</span> <span class="verse"><a name="25">25</a>E molte turbe lo seguitarono di Galilea, e di Decapoli, e di Gerusalemme, e della Giudea, e d’oltre il Giordano</span> </p></div</div></div></body></html>