<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/matt/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/matt">Matthew</a> &gt <strong>Chapter 12</strong></div><p><span class="verse"><a name="1">1</a>IN quel tempo, Gesù camminava, in giorno di sabato, per li seminati; or i suoi discepoli ebber fame, e presero a svellere delle spighe, ed a mangiarle.</span> <span class="verse"><a name="2">2</a>E i Farisei, veduto ciò, gli dissero: Ecco, i tuoi discepoli fan quello che non è lecito di fare in giorno di sabato.</span> <span class="verse"><a name="3">3</a>Ma egli disse loro: Non avete voi letto ciò che fece Davide, quando ebbe fame, egli e coloro ch’erano con lui?</span> <span class="verse"><a name="4">4</a>Come egli entrò nella casa di Dio, e mangiò i pani di presentazione i quali non gli era lecito di mangiare, nè a coloro ch’eran con lui, anzi a’ sacerdoti soli?</span> <span class="verse"><a name="5">5</a>Ovvero non avete voi letto nella legge, che nel tempio, i sacerdoti, ne’ giorni del sabato, violano il sabato, eppur non ne sono colpevoli?</span> <span class="verse"><a name="6">6</a>Or io vi dico, che qui vi è alcuno maggior del tempio.</span> <span class="verse"><a name="7">7</a>Ora, se voi sapeste che cosa è: Io voglio misericordia e non sacrificio, voi non avreste condannati gl’innocenti.</span> <span class="verse"><a name="8">8</a>Perciocchè, il Figliuol dell’uomo è Signore eziandio del sabato.</span> <span class="verse"><a name="9">9</a>POI, partitosi di là, venne nella lor sinagoga;</span> <span class="verse"><a name="10">10</a>ed ecco, quivi era una uomo che avea la mano secca. Ed essi fecero una domanda a Gesù, dicendo: È egli lecito di guarire alcuno in giorno di sabato? per poterlo accusare.</span> <span class="verse"><a name="11">11</a>Ed egli disse loro: Chi è l’uomo fra voi, il quale avendo una pecora, se quella cade in giorno di sabato in una fossa, non la prenda, e non la rilevi?</span> <span class="verse"><a name="12">12</a>Ora, da quanto più è un uomo, che una pecora? Egli è dunque lecito di far del bene in giorno di sabato.</span> <span class="verse"><a name="13">13</a>Allora egli disse a quell’uomo: Distendi la tua mano. Ed egli la distese, e fu resa sana come l’altra</span> <span class="verse"><a name="14">14</a>Ma i Farisei, usciti fuori, presero consiglio contro a lui, come lo farebbero morire.</span> <span class="verse"><a name="15">15</a>Ma Gesù, conoscendo ciò, si ritrasse di là; e molte turbe lo seguitarono, ed egli li guarì tutti.</span> <span class="verse"><a name="16">16</a>E divietò loro severamente, che nol palesassero;</span> <span class="verse"><a name="17">17</a>acciocchè si adempiesse ciò che fu detto dal profeta Isaia, dicendo:</span> <span class="verse"><a name="18">18</a>Ecco, il mio Servitore, il quale io ho eletto; l’amato mio in cui l’anima mia ha preso il suo compiacimento; io metterò lo Spirito mio sopra lui, ed egli annunzierà giudizio alle genti.</span> <span class="verse"><a name="19">19</a>Egli non contenderà, e non griderà; e niuno udirà la sua voce per le piazze.</span> <span class="verse"><a name="20">20</a>Egli non triterà la canna rotta, e non ispegnerà il lucignolo fumante; finchè abbia messo fuori il giudizio in vittoria.</span> <span class="verse"><a name="21">21</a>E le genti spereranno nel suo nome</span> <span class="verse"><a name="22">22</a>ALLORA gli fu presentato un indemoniato, cieco, e mutolo; ed egli lo sanò; talchè colui che prima era cieco, e mutolo, parlava e vedeva.</span> <span class="verse"><a name="23">23</a>E tutte le turbe stupivano, e dicevano: Non è costui il Cristo, il Figliuol di Davide?</span> <span class="verse"><a name="24">24</a>Ma i Farisei, udendo ciò, dicevano: Costui non caccia i demoni, se non per Beelzebub, principe de’ demoni.</span> <span class="verse"><a name="25">25</a>E Gesù, conoscendo i lor pensieri, disse loro: Ogni regno, diviso in sè stesso in parti contrarie, è deserto; parimente, ogni città, o casa, divisa in sè stessa in parti contrarie, non può durare.</span> <span class="verse"><a name="26">26</a>Ora, se Satana caccia Satana, egli è diviso in parti contrarie; come adunque può durare il suo regno?</span> <span class="verse"><a name="27">27</a>E se io caccio i demoni per Beelzebub, per cui li cacciano i vostri figliuoli? Perciò, essi saranno i vostri giudici.</span> <span class="verse"><a name="28">28</a>Ma, se io caccio i demoni per lo Spirito di Dio, il regno di Dio è pur pervenuto a voi.</span> <span class="verse"><a name="29">29</a>Ovvero, come può alcuno entrar nella casa d’un possente uomo, e rapirgli le sue masserizie, se prima non ha legato quel possente uomo? allora veramente gli prederà la casa.</span> <span class="verse"><a name="30">30</a>Chi non è meco è contro a me, e chi non raccoglie meco, sparge.</span> <span class="verse"><a name="31">31</a>Perciò, io vi dico: Ogni peccato e bestemmia sarà rimessa agli uomini; ma la bestemmia contro allo Spirito non sarà loro rimessa.</span> <span class="verse"><a name="32">32</a>Ed a chiunque avrà detta alcuna parola contro al Figliuol dell’uomo, sarà perdonato; ma a niuno che l’abbia detta contro allo Spirito Santo, sarà perdonato, nè in questo secolo, nè nel futuro.</span> <span class="verse"><a name="33">33</a>FATE l’albero buono, e il suo frutto sarà buono; o fate l’albero malvagio, e il suo frutto sarà malvagio; poichè dal frutto si conosce l’albero.</span> <span class="verse"><a name="34">34</a>Progenie di vipere, come potete parlar cose buone, essendo malvagi? poichè la bocca parla di ciò che soprabbonda nel cuore.</span> <span class="verse"><a name="35">35</a>L’uomo buono, dal buon tesoro del cuore, reca fuori cose buone; ma l’uomo malvagio, dal malvagio tesoro del cuore, reca fuori cose malvage.</span> <span class="verse"><a name="36">36</a>Or io vi dico che gli uomini renderanno ragione, nel giorno del giudizio, eziandio d’ogni oziosa parola che avranno detta.</span> <span class="verse"><a name="37">37</a>Perciocchè, per le tue parole tu sarai giustificato, ed altresì per le tue parole sarai condannato</span> <span class="verse"><a name="38">38</a>ALLORA alcuni degli Scribi e Farisei gli fecero motto, dicendo: Maestro, noi vorremmo veder da te qualche segno.</span> <span class="verse"><a name="39">39</a>Ma egli, rispondendo, disse loro: La malvagia, e adultera generazione richiede un segno; ma niun segno le sarà dato, se non il segno del profeta Giona.</span> <span class="verse"><a name="40">40</a>Perciocchè, siccome Giona fu tre giorni, e tre notti, nel ventre della balena, così sarà il Figliuol dell’uomo tre giorni, e tre notti, nel cuor della terra.</span> <span class="verse"><a name="41">41</a>I Niniviti risorgeranno nel giudizio con questa generazione, e la condanneranno; perciocchè essi si ravvidero alla predicazion di Giona; ed ecco qui è uno che è più che Giona.</span> <span class="verse"><a name="42">42</a>La regina del Mezzodì risusciterà nel giudizio con questa generazione, e la condannerà; perciocchè ella venne dagli estremi termini della terra, per udir la sapienza di Salomone; ed ecco, qui è uno che è più che Salomone.</span> <span class="verse"><a name="43">43</a>Ora, quando lo spirito immondo è uscito d’un uomo, egli va attorno per luoghi aridi, cercando riposo, e non lo trova.</span> <span class="verse"><a name="44">44</a>Allora dice: Io me ne tornerò a casa mia, onde sono uscito; e se, quando egli vi viene, la trova vuota, spazzata, ed adorna;</span> <span class="verse"><a name="45">45</a>allora va, e prende seco sette altri spiriti, peggiori di lui, i quali entrano, ed abitano quivi; e l’ultima condizione di quell’uomo diviene peggiore della prima. Così anche avverrà a questa malvagia generazione</span> <span class="verse"><a name="46">46</a>ORA, mentre egli parlava ancora alle turbe, ecco, sua madre, ed i suoi fratelli, fermatisi di fuori, cercavano di parlargli.</span> <span class="verse"><a name="47">47</a>Ed alcuno gli disse: Ecco tua madre, ed i tuoi fratelli, sono là fuori cercando di parlarti.</span> <span class="verse"><a name="48">48</a>Ma egli, rispondendo, disse a colui che gli avea ciò detto: Chi è mia madre, e chi sono i miei fratelli?</span> <span class="verse"><a name="49">49</a>E distesa la mano verso i suoi discepoli, disse: Ecco la madre mia, ed i miei fratelli.</span> <span class="verse"><a name="50">50</a>Perciocchè, chiunque avrà fatta la volontà del Padre mio, che è ne’ cieli, esso è mio fratello, sorella, e madre</span> </p></div</div></div></body></html>