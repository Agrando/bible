<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/matt/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/matt">Matthew</a> &gt <strong>Chapter 23</strong></div><p><span class="verse"><a name="1">1</a>ALLORA Gesù parlò alle turbe, ed a’ suoi discepoli, dicendo:</span> <span class="verse"><a name="2">2</a>Gli Scribi e i Farisei seggono sopra la sedia di Mosè.</span> <span class="verse"><a name="3">3</a>Osservate adunque, e fate tutte le cose che vi diranno che osserviate; ma non fate secondo le opere loro; perchè dicono, ma non fanno.</span> <span class="verse"><a name="4">4</a>Perciocchè legano pesi gravi ed importabili, e li mettono sopra le spalle degli uomini; ma essi non li vogliono pur muovere col dito.</span> <span class="verse"><a name="5">5</a>E fanno tutte le loro opere per esser riguardati dagli uomini; ed allargano le lor filatterie, ed allungano le fimbrie delle lor veste.</span> <span class="verse"><a name="6">6</a>Ed amano i primi luoghi a tavola ne’ conviti, e i primi seggi nelle raunanze;</span> <span class="verse"><a name="7">7</a>e le salutazioni nelle piazze; e d’esser chiamati dagli uomini: Rabbi, Rabbi.</span> <span class="verse"><a name="8">8</a>Ma voi, non siate chiamati Maestro; perciocchè un solo è il vostro Dottore, cioè Cristo; e voi tutti siete fratelli.</span> <span class="verse"><a name="9">9</a>E non chiamate alcuno sopra la terra vostro padre; perciocchè un solo è vostro Padre, cioè, quel ch’è ne’ cieli.</span> <span class="verse"><a name="10">10</a>E non siate chiamati dottori; perciocchè un solo è il vostro Dottore, cioè Cristo.</span> <span class="verse"><a name="11">11</a>E il maggior di voi sia vostro ministro.</span> <span class="verse"><a name="12">12</a>Or chiunque si sarà innalzato, sarà abbassato; e chiunque si sarà abbassato, sarà innalzato</span> <span class="verse"><a name="13">13</a>Ora, guai a voi, Scribi e Farisei ipocriti! perciocchè voi serrate i regno dei cieli davanti agli uomini; poichè voi non entrate, nè lasciate entrar coloro ch’erano per entrare.</span> <span class="verse"><a name="14">14</a>Guai a voi, Scribi e Farisei ipocriti! perciocchè voi divorate le case delle vedove; e ciò, sotto specie di far lunghe orazioni; perciò, voi riceverete maggior condannazione.</span> <span class="verse"><a name="15">15</a>Guai a voi, Scribi e Farisei ipocriti! perciocchè voi circuite il mare e la terra, per fare un proselito; e, quando egli è fatto, voi lo fate figliuol della geenna il doppio più di voi.</span> <span class="verse"><a name="16">16</a>Guai a voi, guide cieche! che dite: Se alcuno ha giurato per lo tempio, non è nulla; ma se ha giurato per l’oro del tempio, è obbligato.</span> <span class="verse"><a name="17">17</a>Stolti e ciechi! perciocchè, quale è maggiore, l’oro, o il tempio che santifica l’oro?</span> <span class="verse"><a name="18">18</a>Parimente, se alcuno ha giurato per l’altare, non è nulla; ma se ha giurato per l’offerta che è sopra esso, è obbligato.</span> <span class="verse"><a name="19">19</a>Stolti e ciechi! perciocchè, quale è maggiore, l’offerta, o l’altare che santifica l’offerta?</span> <span class="verse"><a name="20">20</a>Colui adunque che giura per l’altare giura per esso, e per tutte le cose che son sopra esso.</span> <span class="verse"><a name="21">21</a>E chi giura per lo tempio giura per esso, e per colui che l’abita.</span> <span class="verse"><a name="22">22</a>E chi giura per lo cielo giura per lo trono di Dio, e per colui che siede sopra esso.</span> <span class="verse"><a name="23">23</a>Guai a voi, Scribi e Farisei ipocriti! perciocchè voi decimate la menta, e l’aneto, e il comino, e lasciate le cose più gravi della legge: il giudizio, e la misericordia, e la fede; ei si conveniva far queste cose, e non lasciar quelle altre.</span> <span class="verse"><a name="24">24</a>Guide cieche! che colate la zanzara, e inghiottite il cammello.</span> <span class="verse"><a name="25">25</a>Guai a voi, Scribi e Farisei ipocriti! perciocchè voi nettate il difuori della coppa e del piatto; ma dentro quelli son pieni di rapina e d’intemperanza.</span> <span class="verse"><a name="26">26</a>Fariseo cieco! netta prima il didentro della coppa e del piatto; acciocchè il difuori ancora sia netto.</span> <span class="verse"><a name="27">27</a>Guai a voi, Scribi e Farisei ipocriti! perciocchè voi siete simili a’ sepolcri scialbati, i quali di fuori appaiono belli, ma dentro son pieni d’ossami di morti, e d’ogni bruttura.</span> <span class="verse"><a name="28">28</a>Così ancora voi apparite giusti di fuori agli uomini; ma dentro, siete pieni d’ipocrisia e d’iniquità.</span> <span class="verse"><a name="29">29</a>Guai a voi, Scribi e Farisei ipocriti! perciocchè voi edificate i sepolcri de’ profeti, e adornate i monumenti de’ giusti; e dite:</span> <span class="verse"><a name="30">30</a>Se noi fossimo stati a’ dì de’ padri nostri, non saremmo già stati lor compagni nell’uccisione de’ profeti.</span> <span class="verse"><a name="31">31</a>Talchè voi testimoniate contro a voi stessi, che siete figliuoli di coloro che uccisero i profeti.</span> <span class="verse"><a name="32">32</a>Voi ancora empiete pur la misura de’ vostri padri.</span> <span class="verse"><a name="33">33</a>Serpenti, progenie di vipere! come fuggirete dal giudizio della geenna?</span> <span class="verse"><a name="34">34</a>Perciò, ecco, io vi mando de’ profeti, e de’ savi, e degli Scribi; e di loro ne ucciderete e crocifiggerete alcuni, altri ne flagellerete nelle vostre raunanze, e li perseguiterete di città in città.</span> <span class="verse"><a name="35">35</a>Acciocchè vi venga addosso tutto il sangue giusto sparso in terra, dal sangue del giusto Abele, infino al sangue di Zaccaria, figliuol di Barachia, il qual voi uccideste fra il tempio e l’altare.</span> <span class="verse"><a name="36">36</a>Io vi dico in verità, che tutte queste cose verranno sopra questa generazione.</span> <span class="verse"><a name="37">37</a>Gerusalemme, Gerusalemme, che uccidi i profeti, e lapidi coloro che ti son mandati! quante volte ho voluto raccogliere i tuoi figliuoli, nella maniera che la gallina raccoglie i suoi pulcini sotto le ale, e voi non avete voluto!</span> <span class="verse"><a name="38">38</a>Ecco, la vostra casa vi è lasciata deserta.</span> <span class="verse"><a name="39">39</a>Perciocchè io vi dico, che da ora innanzi voi non mi vedrete, finchè diciate: Benedetto colui che viene nel nome del Signore</span> </p></div</div></div></body></html>