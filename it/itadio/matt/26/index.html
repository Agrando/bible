<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/matt/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/matt">Matthew</a> &gt <strong>Chapter 26</strong></div><p><span class="verse"><a name="1">1</a>ED avvenne che, quando Gesù ebbe finiti tutti questi ragionamenti, disse a’ suoi discepoli:</span> <span class="verse"><a name="2">2</a>Voi sapete che fra due giorni è la pasqua; e il Figliuol dell’uomo sarà dato in mano del magistrato, per essere crocifisso.</span> <span class="verse"><a name="3">3</a>Allora si raunarono i principali sacerdoti, e gli Scribi, e gli anziani del popolo, nella corte del sommo sacerdote, detto Caiafa;</span> <span class="verse"><a name="4">4</a>e presero insieme consiglio di pigliar Gesù con inganno, e di farlo morire.</span> <span class="verse"><a name="5">5</a>Ma dicevano: Non convien farlo nella festa; acciocchè non si faccia tumulto fra il popolo</span> <span class="verse"><a name="6">6</a>ORA, essendo Gesù in Betania, in casa di Simone lebbroso,</span> <span class="verse"><a name="7">7</a>era venuta a lui una donna, avendo un alberello d’olio odorifero di gran prezzo; ed ella l’avea sparso sopra il capo di Cristo, mentre era a tavola.</span> <span class="verse"><a name="8">8</a>E i suoi discepoli, avendo ciò veduto, furono indegnati, dicendo: A che far questa perdita?</span> <span class="verse"><a name="9">9</a>Poichè quest’olio si sarebbe potuto vendere un gran prezzo, e quello darsi a’ poveri.</span> <span class="verse"><a name="10">10</a>Ma Gesù, conosciuto ciò, disse loro: Perchè date voi noia a questa donna? poichè ella ha fatta una buona opera inverso me.</span> <span class="verse"><a name="11">11</a>Perciocchè sempre avete i poveri con voi; ma me non mi avete sempre.</span> <span class="verse"><a name="12">12</a>Poichè costei, versando quest’olio sopra il mio corpo, l’ha fatto per imbalsamarmi.</span> <span class="verse"><a name="13">13</a>Io vi dico in verità, che dovunque sarà predicato quest’evangelo, in tutto il mondo, si racconterà eziandio ciò che costei ha fatto, in memoria di lei</span> <span class="verse"><a name="14">14</a>ALLORA uno de’ dodici, detto Giuda Iscariot, andò a’ principali sacerdoti, e disse loro:</span> <span class="verse"><a name="15">15</a>Che mi volete dare, ed io ve lo darò nelle mani? Ed essi gli pesarono trenta sicli d’argento.</span> <span class="verse"><a name="16">16</a>E da quell’ora egli cercava opportunità di tradirlo</span> <span class="verse"><a name="17">17</a>OR nel primo giorno degli azzimi, i discepoli vennero a Gesù, dicendogli: Ove vuoi che noi ti apparecchiamo da mangiar la pasqua?</span> <span class="verse"><a name="18">18</a>Ed egli disse: Andate nella città ad un tale, e ditegli: Il Maestro dice: Il mio tempo è vicino; io farò la pasqua in casa tua, coi miei discepoli.</span> <span class="verse"><a name="19">19</a>E i discepoli fecero come Gesù avea loro ordinato, ed apparecchiarono la pasqua.</span> <span class="verse"><a name="20">20</a>E quando fu sera, egli si mise a tavola co’ dodici.</span> <span class="verse"><a name="21">21</a>E mentre mangiavano, disse: Io vi dico in verità, che un di voi mi tradirà.</span> <span class="verse"><a name="22">22</a>Ed essendone eglino grandemente attristati, ciascun di loro prese a dirgli: Son io desso, Signore?</span> <span class="verse"><a name="23">23</a>Ed egli, rispondendo, disse: Colui che intinge con la mano meco nel piatto mi tradirà.</span> <span class="verse"><a name="24">24</a>Il Figliuol dell’uomo certo se ne va, secondo ch’è scritto di lui; ma, guai a quell’uomo per lo quale il Figliuol dell’uomo è tradito! meglio sarebbe stato per lui di non esser mai nato.</span> <span class="verse"><a name="25">25</a>E Giuda che lo tradiva prese a dire: Maestro, son io desso? Egli gli disse: Tu l’hai detto</span> <span class="verse"><a name="26">26</a>Ora, mentre mangiavano, Gesù, preso il pane, e fatta la benedizione, lo ruppe, e lo diede a’ discepoli, e disse: Prendete, mangiate; quest’è il mio corpo.</span> <span class="verse"><a name="27">27</a>Poi, preso il calice, e rendute le grazie, lo diede loro, dicendo: Bevetene tutti.</span> <span class="verse"><a name="28">28</a>Perciocchè quest’è il mio sangue, ch’è il sangue del nuovo patto, il quale è sparso per molti, in remission de’ peccati.</span> <span class="verse"><a name="29">29</a>Or io vi dico, che da ora io non berrò più di questo frutto della vigna, fino a quel giorno che io lo berrò nuovo con voi nel regno del Padre mio.</span> <span class="verse"><a name="30">30</a>E DOPO ch’ebbero cantato l’inno, se ne uscirono al monte degli Ulivi</span> <span class="verse"><a name="31">31</a>Allora Gesù disse loro: Voi tutti sarete scandalezzati in me questa notte; perciocchè egli è scritto: Io percoterò il Pastore, e le pecore della greggia saranno disperse.</span> <span class="verse"><a name="32">32</a>Ma, dopo che io sarò risuscitato, andrò dinanzi a voi in Galilea.</span> <span class="verse"><a name="33">33</a>Ma Pietro, rispondendo, gli disse: Avvegnachè tutti sieno scandalezzati in te, io non sarò giammai scandalezzato.</span> <span class="verse"><a name="34">34</a>Gesù gli disse: Io ti dico in verità, che questa stessa notte, innanzi che il gallo canti, tu mi rinnegherai tre volte.</span> <span class="verse"><a name="35">35</a>Pietro gli disse: Benchè mi convenisse morir teco, non però ti rinnegherò. Il simigliante dissero eziandio tutti i discepoli</span> <span class="verse"><a name="36">36</a>ALLORA Gesù venne con loro in una villa, detta Ghetsemane, e disse a’ discepoli: Sedete qui, finchè io sia andato là, ed abbia orato.</span> <span class="verse"><a name="37">37</a>E preso seco Pietro, e i due figliuoli di Zebedeo, cominciò ad esser contristato, e gravemente angosciato.</span> <span class="verse"><a name="38">38</a>Allora egli disse loro: L’anima mia è occupata di tristizia infino alla morte; dimorate qui, e vegliate meco.</span> <span class="verse"><a name="39">39</a>E andato un poco innanzi, si gettò sopra la sua faccia, orando, e dicendo: Padre mio, se egli è possibile, trapassi da me questo calice; ma pure, non come io voglio, ma come tu vuoi.</span> <span class="verse"><a name="40">40</a>Poi venne a’ discepoli, e li trovò che dormivano, e disse a Pietro: Così non avete potuto vegliar pure un’ora meco?</span> <span class="verse"><a name="41">41</a>Vegliate, ed orate, che non entriate in tentazione; perciocchè lo spirito è pronto, ma la carne è debole.</span> <span class="verse"><a name="42">42</a>Di nuovo, la seconda volta, egli andò, ed orò, dicendo: Padre mio, se egli non è possibile che questo calice trapassi da me, che io nol beva, la tua volontà sia fatta.</span> <span class="verse"><a name="43">43</a>Poi, essendo di nuovo venuto, li trovò che dormivano; perciocchè i loro occhi erano aggravati.</span> <span class="verse"><a name="44">44</a>E, lasciatili, andò di nuovo, ed orò la terza volta, dicendo le medesime parole.</span> <span class="verse"><a name="45">45</a>Allora egli venne a’ suoi discepoli, e disse loro: Dormite pure da ora innanzi, e riposatevi; ecco, l’ora è giunta, e il Figliuol dell’uomo è dato nelle mani dei peccatori.</span> <span class="verse"><a name="46">46</a>Levatevi, andiamo; ecco, colui che mi tradisce è vicino</span> <span class="verse"><a name="47">47</a>E MENTRE egli parlava ancora, ecco, Giuda, uno de’ dodici, venne, e con lui un grande stuolo, con ispade, ed aste, mandato da’ principali sacerdoti, e dagli anziani del popolo.</span> <span class="verse"><a name="48">48</a>Or colui che lo tradiva avea loro dato un segnale, dicendo: Colui il quale io avrò baciato è desso; pigliatelo.</span> <span class="verse"><a name="49">49</a>E in quello stante, accostatosi a Gesù, gli disse: Bene stii, Maestro; e baciollo.</span> <span class="verse"><a name="50">50</a>E Gesù gli disse: Amico, a che far sei tu qui? Allora coloro, accostatisi a Gesù, gli posero le mani addosso, e lo presero.</span> <span class="verse"><a name="51">51</a>Ed ecco, un di coloro ch’erano con Gesù, distesa la mano, trasse fuori la spada, e percosse il servitore del sommo sacerdote, e gli spiccò l’orecchio.</span> <span class="verse"><a name="52">52</a>Allora Gesù gli disse: Riponi la tua spada nel suo luogo; perciocchè tutti coloro che avranno presa la spada, periranno per la spada.</span> <span class="verse"><a name="53">53</a>Pensi tu forse che io non potessi ora pregare il Padre mio, il qual mi manderebbe subito più di dodici legioni d’angeli?</span> <span class="verse"><a name="54">54</a>Come dunque sarebbero adempiute le Scritture, le quali dicono che conviene che così avvenga?</span> <span class="verse"><a name="55">55</a>In quella stessa ora Gesù disse alle turbe: Voi siete usciti con ispade e con aste, come contro a un ladrone, per prendermi; io tuttodì sedeva appresso di voi, insegnando nel tempio; e voi non mi avete preso.</span> <span class="verse"><a name="56">56</a>Ma tutto ciò è avvenuto, acciocchè le Scritture de’ profeti fossero adempiute. Allora tutti i discepoli, lasciatolo, se ne fuggirono</span> <span class="verse"><a name="57">57</a>OR coloro che aveano preso Gesù lo menarono a Caiafa, sommo sacerdote, ove gli Scribi e gli anziani erano raunati.</span> <span class="verse"><a name="58">58</a>E Pietro lo seguitava da lungi infino alla corte del sommo sacerdote; ed entrato dentro, si pose a seder co’ sergenti, per veder la fine.</span> <span class="verse"><a name="59">59</a>Or i principali sacerdoti, e gli anziani, e tutto il concistoro, cercavano qualche falsa testimonianza contro a Gesù, per farlo morire;</span> <span class="verse"><a name="60">60</a>ma non ne trovarono alcuna; eziandio dopo che molti falsi testimoni si furono fatti avanti, non ne trovavano però, alcuna; ma, alla fine, vennero due falsi testimoni;</span> <span class="verse"><a name="61">61</a>i quali dissero: Costui ha detto: Io posso disfare il tempio di Dio, e infra tre giorni riedificarlo.</span> <span class="verse"><a name="62">62</a>Allora il sommo sacerdote, levatosi, gli disse: Non rispondi tu nulla? che testimoniano costoro contro a te?</span> <span class="verse"><a name="63">63</a>Ma Gesù taceva. E il sommo sacerdote replicò, e gli disse: Io ti scongiuro per l’Iddio vivente, che tu ci dica se tu sei il Cristo, il Figliuol di Dio.</span> <span class="verse"><a name="64">64</a>Gesù gli disse: Tu l’hai detto. Anzi io vi dico, che da ora innanzi voi vedrete il Figliuol dell’uomo sedere alla destra della Potenza, e venir sopra le nuvole del cielo.</span> <span class="verse"><a name="65">65</a>Allora il sommo sacerdote stracciò i suoi vestimenti, dicendo: Egli ha bestemmiato; che abbiamo noi più bisogno di testimoni? ecco, ora voi avete udita la sua bestemmia.</span> <span class="verse"><a name="66">66</a>Che vi par egli? Ed essi, rispondendo, dissero: Egli è reo di morte.</span> <span class="verse"><a name="67">67</a>Allora gli sputarono nel viso, e gli diedero delle guanciate; ed altri gli diedero delle bacchettate,</span> <span class="verse"><a name="68">68</a>dicendo: O Cristo, indovinaci chi ti ha percosso</span> <span class="verse"><a name="69">69</a>OR Pietro sedeva di fuori nella corte; ed una fanticella si accostò a lui, dicendo: Anche tu eri con Gesù il Galileo.</span> <span class="verse"><a name="70">70</a>Ma egli lo negò davanti a tutti, dicendo: Io non so ciò che tu ti dici.</span> <span class="verse"><a name="71">71</a>E, come egli fu uscito fuori all’antiporto, un’altra lo vide, e disse a coloro ch’erano quivi: Anche costui era con Gesù il Nazareo.</span> <span class="verse"><a name="72">72</a>Ma egli di nuovo lo negò con giuramento, dicendo: Io non conosco quell’uomo.</span> <span class="verse"><a name="73">73</a>E poco appresso, quelli ch’erano presenti, accostatisi, dissero a Pietro: Di vero anche tu sei di quelli; perciocchè la tua favella ti fa manifesto.</span> <span class="verse"><a name="74">74</a>Allora egli cominciò a maledirsi, ed a giurare, dicendo: Io non conosco quell’uomo. E in quello stante il gallo cantò.</span> <span class="verse"><a name="75">75</a>Allora Pietro si ricordò della parola di Gesù, il quale gli avea detto: Innanzi che il gallo canti, tu mi rinnegherai tre volte. Ed egli uscì, e pianse amaramente</span> </p></div</div></div></body></html>