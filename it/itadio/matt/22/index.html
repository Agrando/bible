<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/matt/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/matt">Matthew</a> &gt <strong>Chapter 22</strong></div><p><span class="verse"><a name="1">1</a>E GESÙ, messosi a parlare, da capo ragionò loro in parabole, dicendo:</span> <span class="verse"><a name="2">2</a>Il regno de’ cieli è simile ad un re, il qual fece le nozze al suo figliuolo.</span> <span class="verse"><a name="3">3</a>E mandò i suoi servitori a chiamar gl’invitati alle nozze, ma essi non vollero venire.</span> <span class="verse"><a name="4">4</a>Di nuovo mandò altri servitori, dicendo: Dite agl’invitati: Ecco, io ho apparecchiato il mio desinare, i miei giovenchi, e i miei animali ingrassati sono ammazzati, ed ogni cosa è apparecchiata; venite alle nozze.</span> <span class="verse"><a name="5">5</a>Ma essi non curandosene, se ne andarono, chi alla sua possessione, chi alla sua mercatanzia.</span> <span class="verse"><a name="6">6</a>E gli altri, presi i suoi servitori, li oltraggiarono ed uccisero.</span> <span class="verse"><a name="7">7</a>E quel re, udito ciò, si adirò, e mandò i suoi eserciti, e distrusse que’ micidiali, ed arse la lor città.</span> <span class="verse"><a name="8">8</a>Allora egli disse a’ suoi servitori: Ben son le nozze apparecchiate, ma i convitati non n’erano degni.</span> <span class="verse"><a name="9">9</a>Andate adunque in su i capi delle strade, e chiamate alle nozze chiunque troverete.</span> <span class="verse"><a name="10">10</a>E quei servitori, usciti in su le strade, raunarono tutti coloro che trovarono, cattivi e buoni, e il luogo delle nozze fu ripieno di persone ch’erano a tavola.</span> <span class="verse"><a name="11">11</a>Or il re, entrato per vedere quei che erano a tavola, vide quivi un uomo che non era vestito di vestimento da nozze.</span> <span class="verse"><a name="12">12</a>E gli disse: Amico, come sei entrato qua, senza aver vestimento da nozze? E colui ebbe la bocca chiusa.</span> <span class="verse"><a name="13">13</a>Allora il re disse a’ servitori: Legategli le mani e i piedi, e toglietelo, e gettatelo nelle tenebre di fuori. Ivi sarà il pianto, e lo stridor dei denti.</span> <span class="verse"><a name="14">14</a>Perciocchè molti son chiamati, ma pochi eletti</span> <span class="verse"><a name="15">15</a>ALLORA i Farisei andarono, e tenner consiglio come lo sorprenderebbero in fallo nelle sue parole.</span> <span class="verse"><a name="16">16</a>E gli mandarono i lor discepoli, con gli Erodiani, a dirgli: Maestro, noi sappiamo che tu sei verace, e che insegni la via di Dio in verità, e che non ti curi d’alcuno; perciocchè tu non riguardi alla qualità delle persone degli uomini.</span> <span class="verse"><a name="17">17</a>Dicci adunque: Che ti par egli? È egli lecito di dare il censo a Cesare, o no?</span> <span class="verse"><a name="18">18</a>E Gesù, riconosciuta la lor malizia, disse: Perchè mi tentate, o ipocriti?</span> <span class="verse"><a name="19">19</a>Mostratemi la moneta del censo. Ed essi gli porsero un denaro.</span> <span class="verse"><a name="20">20</a>Ed egli disse loro: Di chi è questa figura, e questa soprascritta?</span> <span class="verse"><a name="21">21</a>Essi gli dissero: Di Cesare. Allora egli disse loro: Rendete dunque a Cesare le cose che appartengono a Cesare, e a Dio le cose che appartengono a Dio.</span> <span class="verse"><a name="22">22</a>Ed essi, udito ciò, si maravigliarono, e, lasciatolo, se ne andarono</span> <span class="verse"><a name="23">23</a>IN quell’istesso giorno vennero a lui i Sadducei, i quali dicono che non vi è risurrezione, e lo domandarono, dicendo:</span> <span class="verse"><a name="24">24</a>Maestro, Mosè ha detto: Se alcuno muore senza figliuoli, sposi il suo fratello per ragione d’affinità la moglie di esso, e susciti progenie al suo fratello.</span> <span class="verse"><a name="25">25</a>Or appo noi vi erano sette fratelli; e il primo, avendo sposata moglie, morì; e, non avendo progenie, lasciò la sua moglie al suo fratello.</span> <span class="verse"><a name="26">26</a>Simigliantemente ancora il secondo, e il terzo, fino a tutti e sette.</span> <span class="verse"><a name="27">27</a>Ora, dopo tutti, morì anche la donna.</span> <span class="verse"><a name="28">28</a>Nella risurrezione adunque, di cui d’infra i sette sarà ella moglie? poichè tutti l’hanno avuta.</span> <span class="verse"><a name="29">29</a>Ma Gesù, rispondendo, disse loro: Voi errate, non intendendo le Scritture, nè la potenza di Dio.</span> <span class="verse"><a name="30">30</a>Perciocchè nella risurrezione non si prendono, nè si dànno mogli; anzi gli uomini son nel cielo come angeli di Dio.</span> <span class="verse"><a name="31">31</a>E quant’è alla risurrezione de’ morti, non avete voi letto ciò che vi fu detto da Dio, quando disse:</span> <span class="verse"><a name="32">32</a>Io son l’Iddio d’Abrahamo, e l’Iddio d’Isacco, e l’Iddio di Giacobbe? Iddio non è l’Iddio de’ morti, ma de’ viventi.</span> <span class="verse"><a name="33">33</a>E le turbe, udite queste cose, stupivano della sua dottrina</span> <span class="verse"><a name="34">34</a>ED i Farisei, udito ch’egli avea chiusa la bocca a’ Sadducei, si raunarono insieme.</span> <span class="verse"><a name="35">35</a>E un dottor della legge lo domandò, tentandolo, e dicendo:</span> <span class="verse"><a name="36">36</a>Maestro, quale è il maggior comandamento della legge?</span> <span class="verse"><a name="37">37</a>E Gesù gli disse: Ama il Signore Iddio tuo con tutto il tuo cuore, e con tutta l’anima tua, e con tutta la mente tua.</span> <span class="verse"><a name="38">38</a>Quest’è il primo, e il gran comandamento.</span> <span class="verse"><a name="39">39</a>E il secondo, simile ad esso, è: Ama il tuo prossimo come te stesso.</span> <span class="verse"><a name="40">40</a>Da questi due comandamenti dipendono tutta la legge, ed i profeti</span> <span class="verse"><a name="41">41</a>ED essendo i Farisei raunati, Gesù domandò loro, dicendo:</span> <span class="verse"><a name="42">42</a>Che vi par egli del Cristo? di chi è egli figliuolo? Essi gli dicono: Di Davide.</span> <span class="verse"><a name="43">43</a>Egli disse loro: Come adunque Davide lo chiama egli in ispirito Signore, dicendo:</span> <span class="verse"><a name="44">44</a>Il Signore ha detto al mio Signore: Siedi alla mia destra, finchè io abbia posti i tuoi nemici per iscannello de’ tuoi piedi?</span> <span class="verse"><a name="45">45</a>Se dunque Davide lo chiama Signore, come è egli suo figliuolo?</span> <span class="verse"><a name="46">46</a>E niuno poteva rispondergli nulla; niuno eziandio ardì più, da quel dì innanzi, fargli alcuna domanda</span> </p></div</div></div></body></html>