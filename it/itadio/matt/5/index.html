<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/matt/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/matt">Matthew</a> &gt <strong>Chapter 5</strong></div><p><span class="verse"><a name="1">1</a>ED egli, vedendo le turbe, salì sopra il monte; e postosi a sedere, i suoi discepoli si accostarono a lui.</span> <span class="verse"><a name="2">2</a>Ed egli, aperta la bocca, li ammaestrava, dicendo:</span> <span class="verse"><a name="3">3</a>Beati i poveri in ispirito, perciocchè il regno de’ cieli è loro.</span> <span class="verse"><a name="4">4</a>Beati coloro che fanno cordoglio, perciocchè saranno consolati.</span> <span class="verse"><a name="5">5</a>Beati i mansueti, perciocchè essi erederanno la terra.</span> <span class="verse"><a name="6">6</a>Beati coloro che sono affamati ed assetati della giustizia, perciocchè saranno saziati.</span> <span class="verse"><a name="7">7</a>Beati i misericordiosi, perciocchè misericordia sarà loro fatta.</span> <span class="verse"><a name="8">8</a>Beati i puri di cuore, perciocchè vedranno Iddio.</span> <span class="verse"><a name="9">9</a>Beati i pacifici, perciocchè saranno chiamati figliuoli di Dio.</span> <span class="verse"><a name="10">10</a>Beati coloro che son perseguitati per cagion di giustizia, perciocchè il regno de’ cieli è loro.</span> <span class="verse"><a name="11">11</a>Voi sarete beati, quando gli uomini vi avranno vituperati, e perseguitati; e, mentendo, avran detto contro a voi ogni mala parola per cagion mia.</span> <span class="verse"><a name="12">12</a>Rallegratevi, e giubilate; perciocchè il vostro premio è grande ne’ cieli; perciocchè così hanno perseguitati i profeti che sono stati innanzi a voi</span> <span class="verse"><a name="13">13</a>VOI siete il sale della terra; ora, se il sale diviene insipido, con che lo si salerà egli? non val più a nulla, se non ad esser gettato via, e ad essere calpestato dagli uomini.</span> <span class="verse"><a name="14">14</a>Voi siete la luce del mondo; la città posta sopra un monte non può esser nascosta.</span> <span class="verse"><a name="15">15</a>Parimente, non si accende la lampana, e si mette sotto il moggio; anzi si mette sopra il candelliere, ed ella luce a tutti coloro che sono in casa.</span> <span class="verse"><a name="16">16</a>Così risplenda la vostra luce nel cospetto degli uomini, acciocchè veggano le vostre buone opere, e glorifichino il Padre vostro che è ne’ cieli</span> <span class="verse"><a name="17">17</a>NON pensate ch’io sia venuto per annullar la legge od i profeti; io non son venuto per annullarli; anzi per adempierli.</span> <span class="verse"><a name="18">18</a>Perciocchè, io vi dico in verità, che, finchè sia passato il cielo e la terra, non pure un iota, od una punta della legge trapasserà, che ogni cosa non sia fatta.</span> <span class="verse"><a name="19">19</a>Chi adunque avrà rotto uno di questi minimi comandamenti, ed avrà così insegnati gli uomini, sarà chiamato il minimo nel regno de’ cieli; ma colui che li metterà ad effetto, e li insegnerà, sarà chiamato grande nel regno de’ cieli.</span> <span class="verse"><a name="20">20</a>Perciocchè io vi dico che se la vostra giustizia non abbonda più che quella degli Scribi e de’ Farisei, voi non entrerete punto nel regno de’ cieli</span> <span class="verse"><a name="21">21</a>Voi avete udito che fu detto agli antichi: Non uccidere; e: Chiunque ucciderà sarà sottoposto al giudizio.</span> <span class="verse"><a name="22">22</a>Ma io vi dico che chiunque si adira contro al suo fratello, senza cagione, sarà sottoposto al giudizio; e chi gli avrà detto: Raca, sarà sottoposto al concistoro; e chi gli avrà detto: Pazzo, sarà sottoposto alla geenna del fuoco.</span> <span class="verse"><a name="23">23</a>Se dunque tu offerisci la tua offerta sopra l’altare, e quivi ti ricordi che il tuo fratello ha qualche cosa contro a te,</span> <span class="verse"><a name="24">24</a>lascia quivi la tua offerta dinanzi all’altare, e va’, e riconciliati prima col tuo fratello; ed allora vieni, ed offerisci la tua offerta.</span> <span class="verse"><a name="25">25</a>Fa’ presto amichevole accordo col tuo avversario, mentre sei tra via con lui; che talora il tuo avversario non ti dia in mano del giudice, e il giudice ti dia in mano del sergente, e sii cacciato in prigione.</span> <span class="verse"><a name="26">26</a>Io ti dico in verità, che tu non uscirai di là, finchè tu non abbia pagato l’ultimo quattrino</span> <span class="verse"><a name="27">27</a>Voi avete udito che fu detto agli antichi: Non commettere adulterio.</span> <span class="verse"><a name="28">28</a>Ma io vi dico che chiunque riguarda una donna, per appetirla, già ha commesso adulterio con lei nel suo cuore.</span> <span class="verse"><a name="29">29</a>Ora, se l’occhio tuo destro ti fa intoppare, cavalo, e gettalo via da te; perciocchè egli val meglio per te che un de’ tuoi membri perisca, che non che tutto il tuo corpo sia gettato nella geenna.</span> <span class="verse"><a name="30">30</a>E se la tua man destra ti fa intoppare, mozzala, e gettala via da te; perciocchè egli val meglio per te che un de’ tuoi membri perisca, che non che tutto il tuo corpo sia gettato nella geenna.</span> <span class="verse"><a name="31">31</a>Or egli fu detto, che chiunque ripudierà la sua moglie, le dia la scritta del divorzio.</span> <span class="verse"><a name="32">32</a>Ma io vi dico, che chiunque avrà mandata via la sua moglie, salvo che per cagion di fornicazione, la fa essere adultera; e chiunque avrà sposata colei ch’è mandata via commette adulterio</span> <span class="verse"><a name="33">33</a>Oltre a ciò, voi avete udito che fu detto agli antichi: Non ispergiurarti; anzi attieni al Signore le cose che avrai giurate.</span> <span class="verse"><a name="34">34</a>Ma io vi dico: Del tutto non giurate; nè per lo cielo, perciocchè è il trono di Dio;</span> <span class="verse"><a name="35">35</a>nè per la terra, perciocchè è lo scannello de’ suoi piedi; nè per Gerusalemme, perciocchè è la città del gran Re.</span> <span class="verse"><a name="36">36</a>Non giurare eziandio per lo tuo capo, conciossiachè tu non possa fare un capello bianco, o nero.</span> <span class="verse"><a name="37">37</a>Anzi, sia il vostro parlare: Sì, sì; no, no; ma ciò che è di soverchio sopra queste parole, procede dal maligno</span> <span class="verse"><a name="38">38</a>Voi avete udito che fu detto: Occhio per occhio, e dente per dente.</span> <span class="verse"><a name="39">39</a>Ma io vi dico: Non contrastate al male; anzi, se alcuno ti percuote in su la guancia destra, rivolgigli ancor l’altra.</span> <span class="verse"><a name="40">40</a>E se alcuno vuol contender teco, e torti la tonica, lasciagli eziandio il mantello.</span> <span class="verse"><a name="41">41</a>E se alcuno ti angaria un miglio, vanne seco due.</span> <span class="verse"><a name="42">42</a>Da’ a chi ti chiede, e non rifiutar la domanda di chi vuol prendere alcuna cosa in prestanza da te</span> <span class="verse"><a name="43">43</a>Voi avete udito ch’egli fu detto: Ama il tuo prossimo, e odia il tuo nemico.</span> <span class="verse"><a name="44">44</a>Ma io vi dico: Amate i vostri nemici, benedite coloro che vi maledicono, fate bene a coloro che vi odiano, e pregate per coloro che vi fanno torto, e vi perseguitano;</span> <span class="verse"><a name="45">45</a>acciocchè siate figliuoli del Padre vostro, che è ne’ cieli; poichè egli fa levare il suo sole sopra i buoni, e sopra i malvagi; e piovere sopra i giusti, e sopra gl’ingiusti.</span> <span class="verse"><a name="46">46</a>Perciocchè, se voi amate coloro che vi amano, che premio ne avrete? non fanno ancora i pubblicani lo stesso?</span> <span class="verse"><a name="47">47</a>E se fate accoglienza solo a’ vostri amici, che fate di singolare? non fanno ancora i pubblicani il simigliante?</span> <span class="verse"><a name="48">48</a>Voi adunque siate perfetti, come è perfetto il Padre vostro, che è ne’ cieli</span> </p></div</div></div></body></html>