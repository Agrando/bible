<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/matt/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/matt">Matthew</a> &gt <strong>Chapter 25</strong></div><p><span class="verse"><a name="1">1</a>ALLORA il regno de’ cieli sarà simile a dieci vergini, le quali, prese le lor lampane, uscirono fuori incontro allo sposo.</span> <span class="verse"><a name="2">2</a>Or cinque d’esse erano avvedute, e cinque pazze.</span> <span class="verse"><a name="3">3</a>Le pazze, prendendo le lor lampane, non aveano preso seco dell’olio;</span> <span class="verse"><a name="4">4</a>ma le avvedute aveano, insieme con le lor lampane, preso seco dell’olio ne’ loro vasi.</span> <span class="verse"><a name="5">5</a>Ora, tardando lo sposo, tutte divennero sonnacchiose, e si addormentarono.</span> <span class="verse"><a name="6">6</a>E in su la mezza notte si fece un grido: Ecco, lo sposo viene, uscitegli incontro.</span> <span class="verse"><a name="7">7</a>Allora tutte quelle vergini si destarono, ed acconciarono le lor lampane.</span> <span class="verse"><a name="8">8</a>E le pazze dissero alle avvedute: Dateci dell’olio vostro, perciocchè le nostre lampane si spengono.</span> <span class="verse"><a name="9">9</a>Ma le avvedute risposero, e dissero: Noi nol faremo; che talora non ve ne sia assai per noi, e per voi; andate più tosto a coloro che lo vendono, e compratene.</span> <span class="verse"><a name="10">10</a>Ora, mentre quelle andavano a comprarne, venne lo sposo; e quelle ch’erano apparecchiate entrarono con lui nelle nozze; e la porta fu serrata.</span> <span class="verse"><a name="11">11</a>Poi appresso, vennero anche le altre vergini, dicendo: Signore, signore, aprici.</span> <span class="verse"><a name="12">12</a>Ma egli rispondendo, disse: Io vi dico in verità, che io non vi conosco.</span> <span class="verse"><a name="13">13</a>Vegliate adunque, poichè non sapete nè il giorno, nè l’ora, che il Figliuol dell’uomo verrà</span> <span class="verse"><a name="14">14</a>PERCIOCCHÈ egli è come un uomo, il quale, andando fuori in viaggio, chiamò i suoi servitori, e diede loro in mano i suoi beni.</span> <span class="verse"><a name="15">15</a>Ed all’uno diede cinque talenti, ed all’altro due, ed all’altro uno: a ciascuno secondo la sua capacità; e subito si partì.</span> <span class="verse"><a name="16">16</a>Or colui che avea ricevuti i cinque talenti andò, e trafficò con essi, e ne guadagnò altri cinque.</span> <span class="verse"><a name="17">17</a>Parimente ancora colui che avea ricevuti i due ne guadagnò altri due.</span> <span class="verse"><a name="18">18</a>Ma colui che ne avea ricevuto uno andò, e fece una buca in terra, e nascose i danari del suo signore.</span> <span class="verse"><a name="19">19</a>Ora, lungo tempo appresso, venne il signore di que’ servitori, e fece ragion con loro.</span> <span class="verse"><a name="20">20</a>E colui che avea ricevuti i cinque talenti venne, e ne presentò altri cinque, dicendo: Signore, tu mi desti in mano cinque talenti; ecco, sopra quelli ne ho guadagnati altri cinque.</span> <span class="verse"><a name="21">21</a>E il suo signore gli disse: Bene sta, buono e fedel servitore; tu sei stato leale in poca cosa; io ti costituirò sopra molte cose; entra nella gioia del tuo signore.</span> <span class="verse"><a name="22">22</a>Poi, venne anche colui che avea ricevuti i due talenti, e disse: Signore, tu mi desti in mano due talenti; ecco, sopra quelli ne ho guadagnati altri due.</span> <span class="verse"><a name="23">23</a>Il suo signore gli disse: Bene sta, buono e fedel servitore; tu sei stato leale in poca cosa; io ti costituirò sopra molte cose; entra nella gioia del tuo signore.</span> <span class="verse"><a name="24">24</a>Poi, venne ancora colui che avea ricevuto un sol talento, e disse: Signore, io conosceva che tu sei uomo aspro, che mieti ove non hai seminato, e ricogli ove non hai sparso;</span> <span class="verse"><a name="25">25</a>laonde io temetti, e andai, e nascosi il tuo talento in terra; ecco, tu hai il tuo.</span> <span class="verse"><a name="26">26</a>E il suo signore, rispondendo, gli disse: Malvagio e negligente servitore, tu sapevi che io mieto ove non ho seminato e ricolgo ove non ho sparso;</span> <span class="verse"><a name="27">27</a>perciò ei ti si conveniva mettere i miei danari in man di banchieri; e quando io sarei venuto, avrei riscosso il mio con frutto.</span> <span class="verse"><a name="28">28</a>Toglietegli adunque il talento, e datelo a colui che ha i dieci talenti.</span> <span class="verse"><a name="29">29</a>Perciocchè, a chiunque ha, sarà dato, ed egli soprabbonderà; ma chi non ha, eziandio quel ch’egli ha, gli sarà tolto.</span> <span class="verse"><a name="30">30</a>E cacciate il servitor disutile nelle tenebre di fuori. Ivi sarà il pianto, e lo stridor de’ denti</span> <span class="verse"><a name="31">31</a>ORA, quando il Figliuol dell’uomo sarà venuto nella sua gloria con tutti i santi angeli, allora egli sederà sopra il trono della sua gloria.</span> <span class="verse"><a name="32">32</a>E tutte le genti saranno radunate davanti a lui; ed egli separerà gli uomini gli uni dagli altri, come il pastore separa le pecore da’ capretti.</span> <span class="verse"><a name="33">33</a>E metterà le pecore alla sua destra, e i capretti alla sinistra.</span> <span class="verse"><a name="34">34</a>Allora il Re dirà a coloro che saranno alla sua destra: Venite, benedetti del Padre mio; eredate il regno che vi è stato preparato fino dalla fondazion del mondo.</span> <span class="verse"><a name="35">35</a>Perciocchè io ebbi fame, e voi mi deste a mangiare; io ebbi sete, e voi mi deste a bere; io fui forestiere, e voi mi accoglieste.</span> <span class="verse"><a name="36">36</a>Io fui ignudo, e voi mi rivestiste; io fui infermo, e voi mi visitaste; io fui in prigione, e voi veniste a me.</span> <span class="verse"><a name="37">37</a>Allora i giusti gli risponderanno, dicendo: Signore, quando ti abbiam noi veduto aver fame, e ti abbiam dato a mangiare? ovvero, aver sete, e ti abbiam dato a bere?</span> <span class="verse"><a name="38">38</a>E quando ti abbiam veduto forestiere, e ti abbiamo accolto? o ignudo, e ti abbiam rivestito?</span> <span class="verse"><a name="39">39</a>E quando ti abbiam veduto infermo, o in prigione, e siamo venuti a te?</span> <span class="verse"><a name="40">40</a>E il Re, rispondendo, dirà loro: Io vi dico in verità, che in quanto l’avete fatto ad uno di questi miei minimi fratelli, voi l’avete fatto a me.</span> <span class="verse"><a name="41">41</a>Allora egli dirà ancora a coloro che saranno a sinistra: Andate via da me, maledetti, nel fuoco eterno, ch’è preparato al diavolo, ed a’ suoi angeli.</span> <span class="verse"><a name="42">42</a>Perciocchè io ebbi fame, e voi non mi deste a mangiare; ebbi sete, e non mi deste a bere.</span> <span class="verse"><a name="43">43</a>Io fui forestiere, e non mi accoglieste; ignudo, e non mi rivestiste; infermo, ed in prigione, e non mi visitaste.</span> <span class="verse"><a name="44">44</a>Allora quelli ancora gli risponderanno, dicendo: Signore, quando ti abbiam veduto aver fame, o sete, o esser forestiere, o ignudo, o infermo, o in prigione, e non ti abbiam sovvenuto?</span> <span class="verse"><a name="45">45</a>Allora egli risponderà loro, dicendo: Io vi dico in verità, che in quanto non l’avete fatto ad uno di questi minimi, nè anche l’avete fatto a me.</span> <span class="verse"><a name="46">46</a>E questi andranno alle pene eterne, e i giusti nella vita eterna</span> </p></div</div></div></body></html>