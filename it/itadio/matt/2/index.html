<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/matt/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/matt">Matthew</a> &gt <strong>Chapter 2</strong></div><p><span class="verse"><a name="1">1</a>ORA, essendo Gesù nato in Betleem di Giudea, a’ dì del re Erode, ecco, de’ magi d’Oriente arrivarono in Gerusalemme, dicendo:</span> <span class="verse"><a name="2">2</a>Dov’è il Re de’ Giudei, che è nato? Poichè noi abbiamo veduta la sua stella in Oriente, e siam venuti per adorarlo.</span> <span class="verse"><a name="3">3</a>E il re Erode, udito questo, fu turbato, e tutta Gerusalemme con lui.</span> <span class="verse"><a name="4">4</a>Ed egli, raunati tutti i principali sacerdoti, e gli scribi del popolo, s’informò da loro dove il Cristo dovea nascere.</span> <span class="verse"><a name="5">5</a>Ed essi gli dissero: In Betleem di Giudea; perciocchè così è scritto per lo profeta:</span> <span class="verse"><a name="6">6</a>E tu, Betleem, terra di Giuda, non sei punto la minima fra i capi di Giuda; perciocchè di te uscirà un Capo, il qual pascerà il mio popolo Israele.</span> <span class="verse"><a name="7">7</a>Allora Erode, chiamati di nascosto i magi, domandò loro del tempo appunto, che la stella era apparita.</span> <span class="verse"><a name="8">8</a>E, mandandoli in Betleem, disse loro: Andate, e domandate diligentemente del fanciullino; e quando l’avrete trovato, rapportatemelo, acciocchè ancora io venga, e l’adori</span> <span class="verse"><a name="9">9</a>Ed essi, udito il re, andarono; ed ecco, la stella che aveano veduta in Oriente, andava dinanzi a loro, finchè giunta di sopra al luogo dov’era il fanciullino, vi si fermò.</span> <span class="verse"><a name="10">10</a>Ed essi, veduta la stella, si rallegrarono di grandissima allegrezza.</span> <span class="verse"><a name="11">11</a>Ed entrati nella casa, trovarono il fanciullino, con Maria, sua madre; e gettatisi in terra, adorarono quello; ed aperti i lor tesori, gli offerirono doni: oro, incenso, e mirra.</span> <span class="verse"><a name="12">12</a>Ed avendo avuta una rivelazione divina in sogno, di non tornare ad Erode, per un’altra strada si ridussero nel lor paese</span> <span class="verse"><a name="13">13</a>ORA, dopo che si furono dipartiti, ecco, un angelo del Signore apparve in sogno a Giuseppe, dicendo: Destati, e prendi il fanciullino, e sua madre, e fuggi in Egitto, e sta’ quivi finch’io non tel dica; perciocchè Erode cercherà il fanciullino, per farlo morire.</span> <span class="verse"><a name="14">14</a>Egli adunque, destatosi, prese il fanciullino, e sua madre, di notte, e si ritrasse in Egitto.</span> <span class="verse"><a name="15">15</a>E stette quivi fino alla morte di Erode; acciocchè si adempiesse quello che fu detto dal Signore per lo profeta, dicendo: Io ho chiamato il mio figliuolo fuori di Egitto</span> <span class="verse"><a name="16">16</a>Allora Erode, veggendosi beffato dai magi, si adirò gravemente, e mandò a fare uccidere tutti i fanciulli che erano in Betleem, ed in tutti i suoi confini, d’età da due anni in giù, secondo il tempo, del quale egli si era diligentemente informato da’ magi.</span> <span class="verse"><a name="17">17</a>Allora si adempiè quello che fu detto dal profeta Geremia, dicendo:</span> <span class="verse"><a name="18">18</a>Un grido è stato udito in Rama, un lamento, un pianto, ed un gran rammarichìo; Rachele piange i suoi figliuoli, e non è voluta esser consolata, perciocchè non son più</span> <span class="verse"><a name="19">19</a>ORA, dopo che Erode fu morto, ecco, un angelo del Signore apparve in sogno a Giuseppe, in Egitto, dicendo:</span> <span class="verse"><a name="20">20</a>Destati, e prendi il fanciullino, e sua madre, e vattene nel paese d’Israele; perciocchè coloro che cercavano la vita del fanciullino son morti.</span> <span class="verse"><a name="21">21</a>Ed egli, destatosi, prese il fanciullino, e sua madre, e venne nel paese d’Israele.</span> <span class="verse"><a name="22">22</a>Ma, avendo udito che Archelao regnava in Giudea, in luogo di Erode, suo padre, temette di andar là; ed avendo avuta una rivelazione divina in sogno, si ritrasse nelle parti della Galilea.</span> <span class="verse"><a name="23">23</a>Ed essendo venuto là, abitò in una città detta Nazaret, acciocchè si adempiesse quello che fu detto da’ profeti, ch’egli sarebbe chiamato Nazareo</span> </p></div</div></div></body></html>