<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/matt/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/matt">Matthew</a> &gt <strong>Chapter 17</strong></div><p><span class="verse"><a name="1">1</a>E SEI giorni appresso, Gesù prese seco Pietro, e Giacomo, e Giovanni, suo fratello, e li condusse sopra un alto monte, in disparte.</span> <span class="verse"><a name="2">2</a>E fu trasfigurato in lor presenza, e la sua faccia risplendè come il sole, e i suoi vestimenti divenner candidi come la luce.</span> <span class="verse"><a name="3">3</a>Ed ecco, apparvero loro Mosè ed Elia, che ragionavano con lui.</span> <span class="verse"><a name="4">4</a>E Pietro fece motto a Gesù, e gli disse: Signore, egli è bene che noi stiam qui; se tu vuoi, facciam qui tre tabernacoli; uno a te, uno a Mosè, ed uno ad Elia.</span> <span class="verse"><a name="5">5</a>Mentre egli parlava ancora, ecco, una nuvola lucida li adombrò; ed ecco, una voce venne dalla nuvola, dicendo: Questo è il mio diletto Figliuolo, in cui ho preso il mio compiacimento; ascoltatelo.</span> <span class="verse"><a name="6">6</a>E i discepoli, udito ciò, caddero sopra le lor facce, e temettero grandemente.</span> <span class="verse"><a name="7">7</a>Ma Gesù, accostatosi, li toccò, e disse: Levatevi, e non temiate.</span> <span class="verse"><a name="8">8</a>Ed essi, alzati gli occhi, non videro alcuno, se non Gesù tutto solo.</span> <span class="verse"><a name="9">9</a>Poi, mentre scendevano dal monte, Gesù diede loro questo comandamento: Non dite la visione ad alcuno, finchè il Figliuol dell’uomo sia risuscitato dai morti.</span> <span class="verse"><a name="10">10</a>E i suoi discepoli lo domandarono dicendo: Come adunque dicono gli Scribi che convien che prima venga Elia?</span> <span class="verse"><a name="11">11</a>E Gesù, rispondendo, disse loro: Elia veramente deve prima venire, e ristabilire ogni cosa.</span> <span class="verse"><a name="12">12</a>Ma io vi dico, che Elia è già venuto, ed essi non l’hanno riconosciuto, anzi hanno fatto inverso lui ciò che hanno voluto; così ancora il Figliuol dell’uomo sofferirà da loro.</span> <span class="verse"><a name="13">13</a>Allora i discepoli intesero ch’egli avea loro detto ciò di Giovanni Battista</span> <span class="verse"><a name="14">14</a>E QUANDO furon venuti alla moltitudine, un uomo gli si accostò, inginocchiandosi davanti a lui,</span> <span class="verse"><a name="15">15</a>e dicendo: Signore, abbi pietà del mio figliuolo, perciocchè egli è lunatico, e malamente tormentato; poichè spesso cade nel fuoco, e spesso nell’acqua.</span> <span class="verse"><a name="16">16</a>Ed io l’ho presentato a’ tuoi discepoli, ma essi non l’hanno potuto guarire.</span> <span class="verse"><a name="17">17</a>E Gesù, rispondendo, disse: Ahi! generazione incredula e perversa! infino a quando mai sarò con voi? infino a quando mai vi comporterò? conducetemelo qua.</span> <span class="verse"><a name="18">18</a>E Gesù sgridò il demonio, ed egli uscì fuor di lui; e da quell’ora il fanciullo fu guarito.</span> <span class="verse"><a name="19">19</a>Allora i discepoli, accostatisi a Gesù in disparte, dissero: Perchè non abbiam noi potuto cacciarlo?</span> <span class="verse"><a name="20">20</a>E Gesù disse loro: Per la vostra incredulità; perciocchè io vi dico in verità, che se avete di fede quant’è un granel di senape, voi direte a questo monte: Passa di qui a là, ed esso vi passerà; e niente vi sarà impossibile.</span> <span class="verse"><a name="21">21</a>Or questa generazione di demoni non esce fuori, se non per orazione, e per digiuno</span> <span class="verse"><a name="22">22</a>Ora, mentre essi conversavano nella Galilea, Gesù disse loro: Egli avverrà che il Figliuol dell’uomo sarà dato nelle mani degli uomini; ed essi l’uccideranno;</span> <span class="verse"><a name="23">23</a>ma nel terzo giorno egli risusciterà. Ed essi ne furono grandemente contristati</span> <span class="verse"><a name="24">24</a>E QUANDO furon venuti in Capernaum, coloro che ricoglievano le didramme vennero a Pietro, e dissero: Il vostro Maestro non paga egli le didramme?</span> <span class="verse"><a name="25">25</a>Egli disse: Sì. E quando egli fu entrato in casa, Gesù lo prevenne, dicendo: Che ti pare, Simone? da cui prendono i re della terra i tributi, o il censo? da’ figliuoli loro, o dagli stranieri?</span> <span class="verse"><a name="26">26</a>Pietro gli disse: Dagli stranieri. Gesù gli disse: Dunque i figliuoli son franchi.</span> <span class="verse"><a name="27">27</a>Ma, acciocchè noi non li scandalezziamo, vattene al mare, e getta l’amo, e togli il primo pesce che salirà fuori, ed aprigli la gola, e tu vi troverai uno statere; prendilo e dallo loro, per te, e per me</span> </p></div</div></div></body></html>