<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/matt/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/matt">Matthew</a> &gt <strong>Chapter 27</strong></div><p><span class="verse"><a name="1">1</a>POI, venuta la mattina, tutti i principali sacerdoti, e gli anziani del popolo, tenner consiglio contro a Gesù per farlo morire.</span> <span class="verse"><a name="2">2</a>E, legatolo, lo menarono, e misero nelle mani di Ponzio Pilato governatore.</span> <span class="verse"><a name="3">3</a>Allora Giuda, che l’avea tradito, vedendo ch’egli era stato condannato, si pentì, e tornò i trenta sicli d’argento a’ principali sacerdoti, ed agli anziani, dicendo:</span> <span class="verse"><a name="4">4</a>Io ho peccato, tradendo il sangue innocente. Ma essi dissero: Che tocca questo a noi? pensavi tu.</span> <span class="verse"><a name="5">5</a>Ed egli, gettati i sicli d’argento nel tempio, si ritrasse, e se ne andò, e si strangolò.</span> <span class="verse"><a name="6">6</a>E i principali sacerdoti presero quei denari, e dissero: Ei non è lecito di metterli nel tesoro del tempio; poichè sono prezzo di sangue.</span> <span class="verse"><a name="7">7</a>E, preso consiglio, comperarono di quelli il campo del vasellaio, per luogo di sepoltura agli stranieri.</span> <span class="verse"><a name="8">8</a>Perciò, quel campo è stato, infino al dì d’oggi, chiamato: Campo di sangue.</span> <span class="verse"><a name="9">9</a>Allora si adempiè ciò che fu detto dal profeta Geremia, dicendo: Ed io presi i trenta sicli d’argento, il prezzo di colui che è stato apprezzato, il quale hanno apprezzato d’infra i figliuoli d’Israele;</span> <span class="verse"><a name="10">10</a>e li diedi, per comperare il campo del vasellaio, secondo che il Signore mi avea ordinato</span> <span class="verse"><a name="11">11</a>OR Gesù comparve davanti al governatore; e il governatore lo domandò, dicendo: Sei tu il Re de’ Giudei? E Gesù gli disse: Tu il dici.</span> <span class="verse"><a name="12">12</a>Ed essendo egli accusato da’ principali sacerdoti, e dagli anziani, non rispose nulla.</span> <span class="verse"><a name="13">13</a>Allora Pilato gli disse: Non odi tu quante cose testimoniano contro a te?</span> <span class="verse"><a name="14">14</a>Ma egli non gli rispose a nulla; talchè il governatore si maravigliava grandemente.</span> <span class="verse"><a name="15">15</a>Or il governatore soleva ogni festa liberare un prigione alla moltitudine, quale ella voleva.</span> <span class="verse"><a name="16">16</a>E allora aveano un prigione segnalato, detto Barabba.</span> <span class="verse"><a name="17">17</a>Essendo essi adunque raunati, Pilato disse loro: Qual volete che io vi liberi, Barabba ovvero Gesù, detto Cristo?</span> <span class="verse"><a name="18">18</a>Perciocchè egli sapeva che glielo aveano messo nelle mani per invidia.</span> <span class="verse"><a name="19">19</a>Ora, sedendo egli in sul tribunale, la sua moglie gli mandò a dire: Non aver da far nulla con quel giusto, perciocchè io ho sofferto oggi molto per lui in sogno.</span> <span class="verse"><a name="20">20</a>Ma i principali sacerdoti, e gli anziani, persuasero le turbe che chiedessero Barabba, e che facessero morir Gesù.</span> <span class="verse"><a name="21">21</a>E il governatore, replicando, disse loro: Qual de’ due volete che io vi liberi? Ed essi dissero: Barabba.</span> <span class="verse"><a name="22">22</a>Pilato disse loro: Che farò dunque di Gesù, detto Cristo? Tutti gli dissero: Sia crocifisso.</span> <span class="verse"><a name="23">23</a>E il governatore disse: Ma pure che male ha egli fatto? Ed essi vie più gridavano, dicendo: Sia crocifisso.</span> <span class="verse"><a name="24">24</a>E Pilato, vedendo che non profittava nulla, anzi, che si sollevava un tumulto, prese dell’acqua, e si lavò le mani nel cospetto della moltitudine, dicendo: Io sono innocente del sangue di questo giusto; pensatevi voi.</span> <span class="verse"><a name="25">25</a>E tutto il popolo, rispondendo, disse: Sia il suo sangue sopra noi, e sopra i nostri figliuoli</span> <span class="verse"><a name="26">26</a>Allora egli liberò loro Barabba; e dopo aver flagellato Gesù, lo diede loro nelle mani, acciocchè fosse crocifisso.</span> <span class="verse"><a name="27">27</a>Allora i soldati del governatore, avendo tratto Gesù dentro al pretorio, raunarono attorno a lui tutta la schiera.</span> <span class="verse"><a name="28">28</a>E, spogliatolo, gli misero attorno un saio di scarlatto.</span> <span class="verse"><a name="29">29</a>E, contesta una corona di spine, gliela misero sopra il capo, ed una canna nella man destra; e, inginocchiatiglisi davanti, lo beffavano, dicendo: Ben ti sia, o Re de’ Giudei.</span> <span class="verse"><a name="30">30</a>Poi, sputatogli addosso, presero la canna, e gliene percotevano il capo.</span> <span class="verse"><a name="31">31</a>E, dopo che l’ebbero schernito, lo spogliarono di quel saio, e lo rivestirono de’ suoi vestimenti; poi lo menarono a crocifiggere.</span> <span class="verse"><a name="32">32</a>ORA, uscendo, trovarono un Cireneo, chiamato per nome Simone, il quale angariarono a portar la croce di Gesù</span> <span class="verse"><a name="33">33</a>E, venuti nel luogo detto Golgota, che vuol dire: Il luogo del teschio;</span> <span class="verse"><a name="34">34</a>gli diedero a bere dell’aceto mescolato con fiele; ma egli avendolo gustato, non volle berne.</span> <span class="verse"><a name="35">35</a>Poi, avendolo crocifisso, spartirono i suoi vestimenti, tirando la sorte; acciocchè fosse adempiuto ciò che fu detto dal profeta: Hanno spartiti fra loro i miei vestimenti, ed hanno tratta la sorte sopra la mia veste.</span> <span class="verse"><a name="36">36</a>E, postisi a sedere, lo guardavano quivi.</span> <span class="verse"><a name="37">37</a>Gli posero ancora, di sopra al capo, il maleficio che gli era apposto, scritto in questa maniera: COSTUI È GESÙ, IL RE DE’ GIUDEI.</span> <span class="verse"><a name="38">38</a>Allora furono crocifissi con lui due ladroni: l’uno a destra, l’altro a sinistra.</span> <span class="verse"><a name="39">39</a>E coloro che passavano ivi presso, l’ingiuriavano, scotendo il capo; e dicendo:</span> <span class="verse"><a name="40">40</a>Tu che disfai il tempio, e in tre giorni lo riedifichi, salva te stesso; se sei Figliuolo di Dio, scendi giù di croce.</span> <span class="verse"><a name="41">41</a>Simigliantemente ancora i principali sacerdoti, con gli Scribi, e gli anziani, e Farisei, facendosi beffe, dicevano:</span> <span class="verse"><a name="42">42</a>Egli ha salvati gli altri, e non può salvare sè stesso; se egli è il re d’Israele, scenda ora giù di croce, e noi crederemo in lui.</span> <span class="verse"><a name="43">43</a>Egli si è confidato in Dio; liberilo ora, se pur lo gradisce; poichè egli ha detto: Io son Figliuolo di Dio.</span> <span class="verse"><a name="44">44</a>Lo stesso gli rimproveravano ancora i ladroni, ch’erano stati crocifissi con lui.</span> <span class="verse"><a name="45">45</a>Ora, dalle sei ore si fecero tenebre sopra tutta la terra, insino alle nove.</span> <span class="verse"><a name="46">46</a>E intorno alle nove, Gesù gridò con gran voce, dicendo: Eli, Eli, lamma sabactani? cioè: Dio mio, Dio mio, perchè mi hai lasciato?</span> <span class="verse"><a name="47">47</a>Ed alcuni di coloro ch’erano ivi presenti, udito ciò, dicevano: Costui chiama Elia.</span> <span class="verse"><a name="48">48</a>E in quello stante un di loro corse, e prese una spugna, e l’empiè d’aceto; e messala intorno ad una canna, gli diè da bere.</span> <span class="verse"><a name="49">49</a>E gli altri dicevano: Lascia, vediamo se Elia verrà a salvarlo</span> <span class="verse"><a name="50">50</a>E Gesù, avendo di nuovo gridato con gran voce, rendè lo spirito.</span> <span class="verse"><a name="51">51</a>Ed ecco, la cortina del tempio si fendè in due, da cima a fondo; e la terra tremò, e le pietre si schiantarono;</span> <span class="verse"><a name="52">52</a>e i monumenti furono aperti e molti corpi de’ santi, che dormivano, risuscitarono.</span> <span class="verse"><a name="53">53</a>E quelli, essendo usciti de’ monumenti dopo la risurrezion di Gesù, entrarono nella santa città, ed apparvero a molti.</span> <span class="verse"><a name="54">54</a>Ora il centurione, e coloro ch’erano con lui, guardando Gesù, veduto il tremoto, e le cose avvenute, temettero grandemente, dicendo: Veramente costui era Figliuol di Dio.</span> <span class="verse"><a name="55">55</a>Or quivi erano molte donne, riguardando da lontano, le quali aveano seguitato Gesù da Galilea, ministrandogli;</span> <span class="verse"><a name="56">56</a>fra le quali era Maria Maddalena, e Maria madre di Giacomo e di Iose; e la madre de’ figliuoli di Zebedeo</span> <span class="verse"><a name="57">57</a>POI, in su la sera, venne un uomo ricco di Arimatea, chiamato per nome Giuseppe, il quale era stato anch’egli discepolo di Gesù.</span> <span class="verse"><a name="58">58</a>Costui venne a Pilato, e chiese il corpo di Gesù. Allora Pilato comandò che il corpo gli fosse reso.</span> <span class="verse"><a name="59">59</a>E Giuseppe, preso il corpo, lo involse in un lenzuolo netto.</span> <span class="verse"><a name="60">60</a>E lo pose nel suo monumento nuovo, il quale egli avea fatto tagliar nella roccia; ed avendo rotolato una gran pietra in su l’apertura del monumento, se ne andò.</span> <span class="verse"><a name="61">61</a>Or Maria Maddalena, e l’altra Maria, erano quivi, sedendo di rincontro al sepolcro.</span> <span class="verse"><a name="62">62</a>E il giorno seguente, ch’era il giorno d’appresso la preparazione, i principali sacerdoti, e i Farisei si raunarono appresso di Pilato,</span> <span class="verse"><a name="63">63</a>dicendo: Signore, ei ci ricorda che quel seduttore, mentre viveva ancora, disse: Io risusciterò infra tre giorni.</span> <span class="verse"><a name="64">64</a>Ordina adunque che il sepolcro sia sicuramente guardato, fino al terzo giorno; che talora i suoi discepoli non vengano di notte, e nol rubino, e dicano al popolo: Egli è risuscitato dai morti; onde l’ultimo inganno sia peggiore del primiero.</span> <span class="verse"><a name="65">65</a>Ma Pilato disse loro: Voi avete la guardia; andate, assicuratelo come l’intendete.</span> <span class="verse"><a name="66">66</a>Essi adunque, andati, assicurarono il sepolcro, suggellando la pietra, oltre la guardia</span> </p></div</div></div></body></html>