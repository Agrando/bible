<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/matt/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/matt">Matthew</a> &gt <strong>Chapter 15</strong></div><p><span class="verse"><a name="1">1</a>ALLORA gli Scribi ed i Farisei di Gerusalemme vennero a Gesù, dicendo:</span> <span class="verse"><a name="2">2</a>Perchè trasgrediscono i tuoi discepoli la tradizion degli anziani? poichè non si lavano le mani, quando prendono cibo.</span> <span class="verse"><a name="3">3</a>Ma egli, rispondendo, disse loro: E voi, perchè trasgredite il comandamento di Dio per la vostra tradizione?</span> <span class="verse"><a name="4">4</a>Poichè Iddio ha comandato in questa maniera: Onora padre, e madre; e: Chi maledice padre, o madre, muoia di morte.</span> <span class="verse"><a name="5">5</a>Ma voi dite: Chiunque avrà detto al padre, o alla madre: Tutto ciò, di che tu potresti esser da me sovvenuto, è offerta a Dio;</span> <span class="verse"><a name="6">6</a>può non più onorar suo padre, e sua madre. Ed avete annullato il comandamento di Dio con la vostra tradizione.</span> <span class="verse"><a name="7">7</a>Ipocriti, ben di voi profetizzò Isaia, dicendo:</span> <span class="verse"><a name="8">8</a>Questo popolo si accosta a me con la bocca, e mi onora con le labbra; ma il cuor loro è lungi da me.</span> <span class="verse"><a name="9">9</a>Ma invano mi onorano insegnando dottrine, che son comandamenti d’uomini</span> <span class="verse"><a name="10">10</a>Poi, chiamata a sè la moltitudine, le disse: Ascoltate, ed intendete:</span> <span class="verse"><a name="11">11</a>Non ciò che entra nella bocca contamina l’uomo; ma ben lo contamina ciò che esce dalla bocca.</span> <span class="verse"><a name="12">12</a>Allora i suoi discepoli, accostatisi, gli dissero: Sai tu che i Farisei, udito questo ragionamento, sono stati scandalizzati?</span> <span class="verse"><a name="13">13</a>Ed egli, rispondendo, disse: Ogni pianta che il padre mio celeste non ha piantata sarà diradicata.</span> <span class="verse"><a name="14">14</a>Lasciateli; son guide cieche di ciechi; ora, se un cieco guida un altro cieco amendue cadranno nella fossa.</span> <span class="verse"><a name="15">15</a>E Pietro, rispondendo, gli disse: Dichiaraci quella parabola.</span> <span class="verse"><a name="16">16</a>E Gesù disse: Siete voi eziandio ancor privi d’intelletto?</span> <span class="verse"><a name="17">17</a>Non intendete voi ancora che tutto ciò che entra nella bocca se ne va nel ventre, e poi è gettato fuori nella latrina?</span> <span class="verse"><a name="18">18</a>Ma le cose che escono dalla bocca procedono dal cuore, ed esse contaminano l’uomo.</span> <span class="verse"><a name="19">19</a>Poichè dal cuore procedono pensieri malvagi, omicidii, adulterii, fornicazioni, furti, false testimonianze, maldicenze.</span> <span class="verse"><a name="20">20</a>Queste son le cose che contaminano l’uomo; ma il mangiare con mani non lavate non contamina l’uomo</span> <span class="verse"><a name="21">21</a>POI Gesù, partitosi di là, si ritrasse nelle parti di Tiro, e di Sidon.</span> <span class="verse"><a name="22">22</a>Ed ecco, una donna Cananea, uscita di que’ confini, gli gridò, dicendo: Abbi pietà di me, o Signore, figliuol di Davide! la mia figliuola è malamente tormentata dal demonio.</span> <span class="verse"><a name="23">23</a>Ma egli non le rispondeva nulla. E i suoi discepoli, accostatisi, lo pregavano, dicendo: Licenziala, perciocchè ella grida dietro a noi.</span> <span class="verse"><a name="24">24</a>Ma egli, rispondendo, disse: Io non son mandato se non alle pecore perdute della casa d’Israele.</span> <span class="verse"><a name="25">25</a>Ed ella venne, e l’adorò, dicendo: Signore, aiutami.</span> <span class="verse"><a name="26">26</a>Ma egli, rispondendo, disse: Non è cosa onesta prendere il pan de’ figliuoli, e gettarlo a’ cagnuoli.</span> <span class="verse"><a name="27">27</a>Ed ella disse: Ben dici, Signore; poichè anche i cagnuoli mangiano delle miche che cadono dalla tavola de’ lor padroni.</span> <span class="verse"><a name="28">28</a>Allora Gesù, rispondendo, le disse: O donna, grande è la tua fede; siati fatto come tu vuoi. E da quell’ora, la sua figliuola fu sanata</span> <span class="verse"><a name="29">29</a>E GESÙ, partendo di là, venne presso al mar della Galilea; e salito sopra il monte, si pose quivi a sedere.</span> <span class="verse"><a name="30">30</a>E molte turbe si accostarono a lui, le quali aveano con loro degli zoppi, dei ciechi, de’ mutoli, de’ monchi, ed altri molti; e li gettarono a’ piedi di Gesù, ed egli li sanò;</span> <span class="verse"><a name="31">31</a>talchè le turbe si maravigliavano, vedendo i mutoli parlare, i monchi esser sani, gli zoppi camminare, e i ciechi vedere; e glorificarono l’Iddio d’Israele.</span> <span class="verse"><a name="32">32</a>E Gesù, chiamati a sè i suoi discepoli, disse: Io ho gran pietà della moltitudine; perciocchè già tre giorni continui dimora appresso di me, e non ha di che mangiare; e pure io non voglio licenziarli digiuni, che talora non vengano meno tra via.</span> <span class="verse"><a name="33">33</a>E i suoi discepoli gli dissero: Onde avremmo in un luogo deserto tanti pani, che bastassero a saziare una cotanta moltitudine?</span> <span class="verse"><a name="34">34</a>E Gesù disse loro: Quanti pani avete? Ed essi dissero: Sette, e alcuni pochi pesciolini.</span> <span class="verse"><a name="35">35</a>Ed egli comandò alle turbe che si mettessero a sedere in terra.</span> <span class="verse"><a name="36">36</a>Poi prese i sette pani, e i pesci, e rese grazie, li ruppe, e li diede a’ suoi discepoli; e i discepoli alla moltitudine.</span> <span class="verse"><a name="37">37</a>E tutti ne mangiarono, e furon saziati; poi levaron l’avanzo de’ pezzi, e ve ne furono sette panieri pieni.</span> <span class="verse"><a name="38">38</a>Or coloro che avean mangiato erano quattromila uomini, oltre alle donne e i fanciulli.</span> <span class="verse"><a name="39">39</a>Poi, licenziate le turbe, egli montò nella navicella, e venne ne’ confini di Magdala</span> </p></div</div></div></body></html>