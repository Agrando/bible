<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/matt/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/matt">Matthew</a> &gt <strong>Chapter 21</strong></div><p><span class="verse"><a name="1">1</a>E QUANDO furon vicino a Gerusalemme, e furon venuti in Betfage, presso al monte degli Ulivi, Gesù mandò due discepoli,</span> <span class="verse"><a name="2">2</a>dicendo loro: Andate nel castello che è dirimpetto a voi; e subito troverete un’asina legata, ed un puledro con essa; scioglieteli, e menatemeli.</span> <span class="verse"><a name="3">3</a>E se alcuno vi dice nulla, dite che il Signore ne ha bisogno; e subito li manderà.</span> <span class="verse"><a name="4">4</a>Or tutto ciò fu fatto, acciocchè si adempiesse ciò che fu detto dal profeta, dicendo:</span> <span class="verse"><a name="5">5</a>Dite alla figliuola di Sion: Ecco, il tuo Re viene a te, mansueto, e montato sopra un asino, ed un puledro, figlio di un’asina che porta il giogo.</span> <span class="verse"><a name="6">6</a>E i discepoli andarono, e fecero come Gesù avea loro imposto.</span> <span class="verse"><a name="7">7</a>E menaron l’asina, ed il puledro; e misero sopra quelli le lor veste, e Gesù montò sopra il puledro.</span> <span class="verse"><a name="8">8</a>Ed una grandissima moltitudine distese le sue veste nella via; ed altri tagliavano de’ rami dagli alberi, e li distendevano nella via.</span> <span class="verse"><a name="9">9</a>E le turbe che andavano davanti, e che venivano dietro gridavano, dicendo: Osanna al Figliuolo di Davide! Benedetto colui che viene nel nome del Signore! Osanna ne’ luoghi altissimi!</span> <span class="verse"><a name="10">10</a>Ed essendo egli entrato in Gerusalemme, tutta la città fu commossa, dicendo:</span> <span class="verse"><a name="11">11</a>Chi è costui? E le turbe dicevano: Costui è Gesù, il Profeta che è da Nazaret di Galilea</span> <span class="verse"><a name="12">12</a>E GESÙ entrò nel tempio di Dio, e cacciò fuori tutti coloro che vendevano, e comperavano nel tempio; e riversò le tavole de’ cambiatori, e le sedie di coloro che vendevano i colombi.</span> <span class="verse"><a name="13">13</a>E disse loro: Egli è scritto: La mia Casa sarà chiamata Casa d’orazione, ma voi ne avete fatta una spelonca di ladroni.</span> <span class="verse"><a name="14">14</a>Allora vennero a lui de’ ciechi, e degli zoppi, nel tempio, ed egli li sanò.</span> <span class="verse"><a name="15">15</a>Ma i principali sacerdoti, e gli Scribi, vedute le maraviglie ch’egli avea fatte, ed i fanciulli che gridavano nel tempio: Osanna al Figliuolo di Davide! furono indegnati.</span> <span class="verse"><a name="16">16</a>E gli dissero: Odi tu ciò che costoro dicono? E Gesù disse loro: Sì. Non avete voi mai letto: Dalla bocca de’ fanciulli, e di que’ che poppano, tu hai stabilita la tua lode?</span> <span class="verse"><a name="17">17</a>E lasciatili, uscì della città verso Betania, e quivi albergò</span> <span class="verse"><a name="18">18</a>E LA mattina ritornando nella città, ebbe fame.</span> <span class="verse"><a name="19">19</a>E, vedendo un fico in su la strada, andò ad esso, ma non vi trovò nulla, se non delle foglie. Ed egli gli disse: Giammai più in eterno non nasca frutto alcuno da te. E subito il fico si seccò.</span> <span class="verse"><a name="20">20</a>E i discepoli, veduto ciò, si maravigliarono, dicendo: Come si è di subito seccato il fico?</span> <span class="verse"><a name="21">21</a>E Gesù, rispondendo, disse loro: Io vi dico in verità, che, se avete fede e non dubitate, non sol farete la cosa del fico, ma ancora se dite a questo monte: Togliti di là, e gettati nel mare, sarà fatto.</span> <span class="verse"><a name="22">22</a>E tutte le cose, le quali con orazione richiederete, credendo, voi le riceverete</span> <span class="verse"><a name="23">23</a>POI, quando egli fu venuto nel tempio, i principali sacerdoti, e gli anziani del popolo, si accostarono a lui mentre egli insegnava, dicendo: Di quale autorità fai tu queste cose? e chi ti ha data cotesta autorità?</span> <span class="verse"><a name="24">24</a>E Gesù, rispondendo, disse loro: Ancora io vi domanderò una cosa, la qual se voi mi dite io altresì vi dirò di quale autorità fo queste cose.</span> <span class="verse"><a name="25">25</a>Il battesimo di Giovanni onde era egli? dal cielo o dagli uomini? Ed essi ragionavan tra loro, dicendo: Se diciamo che era dal cielo, egli ci dirà: Perchè dunque non gli credeste?</span> <span class="verse"><a name="26">26</a>Se altresì diciamo che era dagli uomini noi temiamo la moltitudine perciocchè tutti tengono Giovanni per profeta.</span> <span class="verse"><a name="27">27</a>E risposero a Gesù, e dissero: Noi non sappiamo. Egli altresì disse loro: Ed io ancora non vi dirò di quale autorità io fo queste cose</span> <span class="verse"><a name="28">28</a>ORA, che vi par egli? Un uomo avea due figliuoli; e, venuto al primo, disse: Figliuolo, va’, lavora oggi nella mia vigna.</span> <span class="verse"><a name="29">29</a>Ma egli, rispondendo, disse: Non voglio, pur nondimeno, poi appresso, ravvedutosi, vi andò.</span> <span class="verse"><a name="30">30</a>Poi, venuto al secondo, gli disse il simigliante. Ed egli, rispondendo, disse: Sì, lo farò, signore, e pur non vi andò.</span> <span class="verse"><a name="31">31</a>Qual de’ due fece il voler del padre? Essi gli dissero: Il primo. Gesù disse loro: Io vi dico in verità, che i pubblicani, e le meretrici vanno innanzi a voi nel regno de’ cieli.</span> <span class="verse"><a name="32">32</a>Perciocchè Giovanni è venuto a voi per la via della giustizia, e voi non gli avete creduto; ma i pubblicani e le meretrici gli hanno creduto; e pur voi, veduto ciò, non vi siete poi appresso ravveduti, per credergli</span> <span class="verse"><a name="33">33</a>UDITE un’altra parabola: Vi era un padre di famiglia, il quale piantò una vigna e le fece una siepe attorno, e cavò in essa un luogo da calcar la vendemmia, e vi edificò una torre; poi allogò quella a certi lavoratori, e se ne andò in viaggio.</span> <span class="verse"><a name="34">34</a>Ora, quando venne il tempo de’ frutti, egli mandò i suoi servitori a’ lavoratori, per ricevere i frutti di quella.</span> <span class="verse"><a name="35">35</a>Ma i lavoratori, presi que’ servitori, ne batterono l’uno, e ne uccisero l’altro, e ne lapidarono l’altro.</span> <span class="verse"><a name="36">36</a>Da capo egli mandò degli altri servitori, in maggior numero che i primi; e quelli fecero loro il simigliante.</span> <span class="verse"><a name="37">37</a>Ultimamente, egli mandò loro il suo figliuolo, dicendo: Avran riverenza al mio figliuolo.</span> <span class="verse"><a name="38">38</a>Ma i lavoratori, veduto il figliuolo, disser fra loro: Costui è l’erede; venite, uccidiamolo, ed occupiamo la sua eredità.</span> <span class="verse"><a name="39">39</a>E presolo, lo cacciarono fuor della vigna, e l’uccisero.</span> <span class="verse"><a name="40">40</a>Quando adunque il padron della vigna sarà venuto, che farà egli a que’ lavoratori?</span> <span class="verse"><a name="41">41</a>Essi gli dissero: Egli li farà perir malamente, quegli scellerati, ed allogherà la vigna ad altri lavoratori, i quali gli renderanno i frutti a’ suoi tempi.</span> <span class="verse"><a name="42">42</a>Gesù disse loro: Non avete voi mai letto nelle Scritture: La pietra che gli edificatori hanno riprovata è divenuta il capo del cantone; ciò è stato fatto dal Signore, ed è cosa maravigliosa agli occhi nostri?</span> <span class="verse"><a name="43">43</a>Perciò, io vi dico, che il regno di Dio vi sarà tolto, e sarà dato ad una gente che farà i frutti di esso.</span> <span class="verse"><a name="44">44</a>E chi caderà sopra questa pietra sarà tritato, ed ella fiaccherà colui sopra cui ella caderà.</span> <span class="verse"><a name="45">45</a>E i principali sacerdoti, e i Farisei, udite le sue parabole, si avvidero ch’egli diceva di loro.</span> <span class="verse"><a name="46">46</a>E cercavano di pigliarlo; ma temettero le turbe, perciocchè quelle lo tenevano per profeta</span> </p></div</div></div></body></html>