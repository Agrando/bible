<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/matt/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/matt">Matthew</a> &gt <strong>Chapter 19</strong></div><p><span class="verse"><a name="1">1</a>E QUANDO Gesù ebbe finiti questi ragionamenti, si dipartì di Galilea, e venne ne’ confini della Giudea, lungo il Giordano.</span> <span class="verse"><a name="2">2</a>E molte turbe lo seguitarono, ed egli li sanò quivi</span> <span class="verse"><a name="3">3</a>E i Farisei si accostarono a lui, tentandolo, e dicendogli: È egli lecito all’uomo di mandar via la sua moglie per qualunque cagione?</span> <span class="verse"><a name="4">4</a>Ed egli, rispondendo, disse loro: Non avete voi letto che Colui, che da principio fece ogni cosa, fece gli uomini maschio e femmina?</span> <span class="verse"><a name="5">5</a>E disse: Perciò, l’uomo lascerà il padre e la madre, e si congiungerà con la sua moglie, e i due diverranno una stessa carne.</span> <span class="verse"><a name="6">6</a>Talchè, non son più due, anzi una stessa carne; ciò dunque che Iddio ha congiunto l’uomo nol separi.</span> <span class="verse"><a name="7">7</a>Essi gli dissero: Perchè dunque comandò Mosè che si desse la scritta del divorzio, e che così si mandasse via la moglie?</span> <span class="verse"><a name="8">8</a>Egli disse loro: Ben vi permise Mosè, per la durezza de’ vostri cuori, di mandar via le vostre mogli; ma da principio non era così.</span> <span class="verse"><a name="9">9</a>Or io vi dico che chiunque manda via la sua moglie, salvochè per cagion di fornicazione, e ne sposa un’altra, commette adulterio; ed altresì chi sposa colei che è mandata via commette adulterio.</span> <span class="verse"><a name="10">10</a>I suoi discepoli gli dissero: Se così sta l’affare dell’uomo con la moglie, non è spediente maritarsi.</span> <span class="verse"><a name="11">11</a>Ma egli disse loro: Non tutti son capaci di questa cosa che voi dite, ma sol coloro a cui è dato.</span> <span class="verse"><a name="12">12</a>Perciocchè vi son degli eunuchi, i quali son nati così dal seno della madre; e vi son degli eunuchi, i quali sono stati fatti eunuchi dagli uomini; e vi son degli eunuchi, i quali si son fatti eunuchi loro stessi per lo regno de’ cieli. Chi può esser capace di queste cose, sialo</span> <span class="verse"><a name="13">13</a>ALLORA gli furono presentati dei piccoli fanciulli, acciocchè imponesse loro le mani, ed orasse; ma i discepoli sgridavano coloro che li presentavano.</span> <span class="verse"><a name="14">14</a>Ma Gesù disse: Lasciate quei piccoli fanciulli, e non li divietate di venire a me; perciocchè di tali è il regno de’ cieli.</span> <span class="verse"><a name="15">15</a>Ed imposte loro le mani, si partì di là</span> <span class="verse"><a name="16">16</a>ED ecco, un certo, accostatosi, gli disse: Maestro buono, che bene farò io per aver la vita eterna?</span> <span class="verse"><a name="17">17</a>Ed egli gli disse: Perchè mi chiami buono? niuno è buono, se non un solo, cioè: Iddio. Ora, se tu vuoi entrar nella vita, osserva i comandamenti.</span> <span class="verse"><a name="18">18</a>Colui gli disse: Quali? E Gesù disse: Questi: Non uccidere. Non commettere adulterio. Non rubare. Non dir falsa testimonianza.</span> <span class="verse"><a name="19">19</a>Onora tuo padre e tua madre, ed ama il tuo prossimo come te stesso.</span> <span class="verse"><a name="20">20</a>Quel giovane gli disse: Tutte queste cose ho osservate fin dalla mia giovanezza; che mi manca egli ancora?</span> <span class="verse"><a name="21">21</a>Gesù gli disse: Se tu vuoi esser perfetto, va’, vendi ciò che tu hai, e donalo a’ poveri, e tu avrai un tesoro nel cielo; poi vieni, e seguitami.</span> <span class="verse"><a name="22">22</a>Ma il giovane, udita quella parola, se ne andò contristato; perciocchè egli avea molte ricchezze</span> <span class="verse"><a name="23">23</a>E Gesù disse a’ suoi discepoli: Io vi dico in verità, che un ricco malagevolmente entrerà nel regno de’ cieli.</span> <span class="verse"><a name="24">24</a>E da capo vi dico: Egli è più agevole che un cammello passi per la cruna di un ago, che un ricco entri nel regno di Dio.</span> <span class="verse"><a name="25">25</a>E i suoi discepoli, udito ciò, sbigottirono forte, dicendo: Chi adunque può esser salvato?</span> <span class="verse"><a name="26">26</a>E Gesù, riguardatili, disse loro: Questo è impossibile agli uomini, ma a Dio ogni cosa è possibile.</span> <span class="verse"><a name="27">27</a>Allora Pietro, rispondendo, gli disse: Ecco, noi abbiamo abbandonato ogni cosa, e ti abbiam seguitato; che ne avremo dunque?</span> <span class="verse"><a name="28">28</a>E Gesù disse loro: Io vi dico in verità, che nella nuova creazione, quando il Figliuol dell’uomo sederà sopra il trono della sua gloria, voi ancora che mi avete seguitato sederete sopra dodici troni, giudicando le dodici tribù d’Israele.</span> <span class="verse"><a name="29">29</a>E chiunque avrà abbandonato casa, o fratelli, o sorelle, o padre, o madre, o moglie, o figliuoli, o possessioni, per lo mio nome, ne riceverà cento cotanti, ed erederà la vita eterna.</span> <span class="verse"><a name="30">30</a>Ma molti primi saranno ultimi, e molti ultimi saranno primi</span> </p></div</div></div></body></html>