<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/matt/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/matt">Matthew</a> &gt <strong>Chapter 13</strong></div><p><span class="verse"><a name="1">1</a>ORA in quel giorno stesso, Gesù, uscito di casa, si pose a sedere presso del mare.</span> <span class="verse"><a name="2">2</a>E molte turbe si raunarono appresso di lui, talchè egli, entrato in una navicella, si pose a sedere; e tutta la moltitudine stava in piè in su la riva.</span> <span class="verse"><a name="3">3</a>Ed egli ragionava loro molte cose, in parabole, dicendo: Ecco, un seminatore uscì fuori a seminare.</span> <span class="verse"><a name="4">4</a>E mentre egli seminava, una parte della semenza cadde lungo la strada, e gli uccelli vennero, e la mangiarono tutta.</span> <span class="verse"><a name="5">5</a>Ed un’altra cadde in luoghi pietrosi, ove non avea molta terra, e subito nacque, perciocchè non avea profondo terreno;</span> <span class="verse"><a name="6">6</a>ma, essendo levato il sole, fu riarsa; e, perciocchè non avea radice, si seccò.</span> <span class="verse"><a name="7">7</a>Ed un’altra cadde sopra le spine, e le spine crebbero, e l’affogarono.</span> <span class="verse"><a name="8">8</a>Ed un’altra cadde in buona terra, e portò frutto, qual granel cento, qual sessanta, qual trenta.</span> <span class="verse"><a name="9">9</a>Chi ha orecchie da udire, oda.</span> <span class="verse"><a name="10">10</a>Allora i discepoli, accostatisi, gli dissero: Perchè parli loro in parabole?</span> <span class="verse"><a name="11">11</a>Ed egli, rispondendo, disse loro: Perciocchè a voi è dato di conoscere i misteri del regno de’ cieli, ma a loro non è dato.</span> <span class="verse"><a name="12">12</a>Perciocchè, a chiunque ha, sarà dato, ed egli soprabbonderà; ma, a chiunque non ha, eziandio quel ch’egli ha gli sarà tolto.</span> <span class="verse"><a name="13">13</a>Perciò, parlo io loro in parabole, perchè veggendo non veggono, udendo non odono, e non intendono.</span> <span class="verse"><a name="14">14</a>E si adempie in loro la profezia d’Isaia, che dice: Bene udirete, ma non intenderete; ben riguarderete, ma non vedrete.</span> <span class="verse"><a name="15">15</a>Perciocchè il cuore di questo popolo è ingrassato, e odono gravemente con gli orecchi, e chiudono gli occhi; acciocchè non veggano con gli occhi, e non odano con gli orecchi, e non intendano col cuore, e non si convertano, ed io non li sani.</span> <span class="verse"><a name="16">16</a>Ma, beati gli occhi vostri, perchè veggono; e le vostre orecchie, perchè odono.</span> <span class="verse"><a name="17">17</a>Perciocchè, io vi dico in verità, che molti profeti e giusti hanno desiderato di veder le cose che voi vedete e non le hanno vedute; e di udir le cose che voi udite, e non le hanno udite.</span> <span class="verse"><a name="18">18</a>Voi dunque intendete la parabola del seminatore.</span> <span class="verse"><a name="19">19</a>Quando alcuno ode la parola del regno, e non l’intende, il maligno viene, e rapisce ciò ch’era stato seminato nel cuor di esso. Un tale è la semenza seminata lungo la strada.</span> <span class="verse"><a name="20">20</a>E colui che è seminato in luoghi pietrosi è colui che ode la parola, e subito con allegrezza la riceve;</span> <span class="verse"><a name="21">21</a>ma non ha radice in sè, anzi è di corta durata: ed avvenendo tribolazione, o persecuzione, per la parola, incontanente è scandalezzato.</span> <span class="verse"><a name="22">22</a>E colui che è seminato fra le spine è colui che ode la parola; ma la sollecitudine di questo secolo e l’inganno delle ricchezze, affogano la parola; ed essa diviene infruttuosa.</span> <span class="verse"><a name="23">23</a>Ma colui che è seminato nella buona terra è colui che ode la parola, e l’intende; il quale ancora frutta, e fa qual cento, qual sessanta, qual trenta</span> <span class="verse"><a name="24">24</a>EGLI propose loro un’altra parabola, dicendo: Il regno de’ cieli è simile ad un uomo che seminò buona semenza nel suo campo.</span> <span class="verse"><a name="25">25</a>Ma, mentre gli uomini dormivano, venne il suo nemico, e seminò delle zizzanie per mezzo il grano, e se ne andò.</span> <span class="verse"><a name="26">26</a>E quando l’erba fu nata, ed ebbe fatto frutto, allora apparvero eziandio le zizzanie.</span> <span class="verse"><a name="27">27</a>E i servitori del padron di casa vennero a lui, e gli dissero: Signore, non hai tu seminata buona semenza nel tuo campo? onde avvien dunque che vi son delle zizzanie?</span> <span class="verse"><a name="28">28</a>Ed egli disse loro: Un uomo nemico ha ciò fatto. E i servitori gli dissero: Vuoi dunque che andiamo, e le cogliamo?</span> <span class="verse"><a name="29">29</a>Ma egli disse: No; che talora, cogliendo le zizzanie, non diradichiate insieme con esse il grano.</span> <span class="verse"><a name="30">30</a>Lasciate crescere amendue insieme, infino alla mietitura; e nel tempo della mietitura, io dirò a’ mietitori: Cogliete prima le zizzanie, e legatele in fasci, per bruciarle; ma accogliete il grano nel mio granaio.</span> <span class="verse"><a name="31">31</a>EGLI propose loro un’altra parabola, dicendo: Il regno de’ cieli è simile ad un granel di senape, il quale un uomo prende, e lo semina nel suo campo.</span> <span class="verse"><a name="32">32</a>Esso è bene il più piccolo di tutti i semi; ma quando è cresciuto è la maggiore di tutte l’erbe, e divien albero, talchè gli uccelli del cielo vengono, e si riparano ne’ suoi rami.</span> <span class="verse"><a name="33">33</a>Egli disse loro un’altra parabola: Il regno de’ cieli è simile al lievito, il quale una donna prende, e lo ripone dentro tre staia di farina, finchè tutta sia levitata.</span> <span class="verse"><a name="34">34</a>Tutte queste cose ragionò Gesù in parabole alle turbe; e non parlava loro senza parabola;</span> <span class="verse"><a name="35">35</a>acciocchè si adempiesse ciò che fu detto dal profeta: Io aprirò la mia bocca in parabole; io sgorgherò cose occulte fin dalla fondazione del mondo.</span> <span class="verse"><a name="36">36</a>ALLORA Gesù, licenziate le turbe, se ne ritornò a casa, e i suoi discepoli gli si accostarono, dicendo: Dichiaraci la parabola delle zizzanie del campo.</span> <span class="verse"><a name="37">37</a>Ed egli, rispondendo, disse loro: Colui che semina la buona semenza è il Figliuol dell’uomo.</span> <span class="verse"><a name="38">38</a>E il campo è il mondo, e la buona semenza sono i figliuoli del regno, e le zizzanie sono i figliuoli del maligno.</span> <span class="verse"><a name="39">39</a>E il nemico che le ha seminate è il diavolo, e la mietitura è la fin del mondo, e i mietitori son gli angeli.</span> <span class="verse"><a name="40">40</a>Siccome adunque si colgono le zizzanie, e si bruciano col fuoco, così ancora avverrà nella fin del mondo.</span> <span class="verse"><a name="41">41</a>Il Figliuol dell’uomo manderà i suoi angeli, ed essi raccoglieranno dal suo regno tutti gli scandali, e gli operatori d’iniquità;</span> <span class="verse"><a name="42">42</a>e li getteranno nella fornace del fuoco. Ivi sarà il pianto e lo stridor de’ denti.</span> <span class="verse"><a name="43">43</a>Allora i giusti risplenderanno come il sole, nel regno del Padre loro. Chi ha orecchie da udire, oda</span> <span class="verse"><a name="44">44</a>DI nuovo, il regno de’ cieli è simile ad un tesoro nascosto in un campo, il quale un uomo, avendolo trovato, nasconde; e per l’allegrezza che ne ha, va, e vende tutto ciò ch’egli ha, e compera quel campo.</span> <span class="verse"><a name="45">45</a>Di nuovo, il regno de’ cieli è simile ad un uomo mercatante, il qual va cercando di belle perle.</span> <span class="verse"><a name="46">46</a>E trovata una perla di gran prezzo, va, e vende tutto ciò ch’egli ha, e la compera.</span> <span class="verse"><a name="47">47</a>Di nuovo, il regno de’ cieli è simile ad una rete gettata in mare, la qual raccoglie d’ogni maniera di cose.</span> <span class="verse"><a name="48">48</a>E quando è piena, i pescatori la traggono fuori in sul lito; e postisi a sedere, raccolgono le cose buone ne’ lor vasi, e gettan via ciò che non val nulla.</span> <span class="verse"><a name="49">49</a>Così avverrà nella fin del mondo: gli angeli usciranno, e metteranno da parte i malvagi d’infra i giusti;</span> <span class="verse"><a name="50">50</a>e li getteranno nella fornace del fuoco. Ivi sarà il pianto e lo stridor de’ denti.</span> <span class="verse"><a name="51">51</a>Gesù disse loro: Avete voi intese tutte queste cose? Essi gli dissero: Sì, Signore.</span> <span class="verse"><a name="52">52</a>Ed egli disse loro: Perciò ogni Scriba, ammaestrato per lo regno de’ cieli, è simile ad un padrone di casa, il qual trae fuori dal suo tesoro cose vecchie, e nuove</span> <span class="verse"><a name="53">53</a>ORA, quando Gesù ebbe finite queste parabole si dipartì di là.</span> <span class="verse"><a name="54">54</a>Ed essendo venuto nella sua patria, li insegnava nella lor sinagoga, talchè essi stupivano, e dicevano: Onde viene a costui cotesta sapienza, e coteste potenti operazioni?</span> <span class="verse"><a name="55">55</a>Non è costui il figliuolo del falegname? sua madre non si chiama ella Maria? e i suoi fratelli Giacomo, e Iose, e Simone, e Giuda?</span> <span class="verse"><a name="56">56</a>E non son le sue sorelle tutte appresso di noi? onde vengono dunque a costui tutte queste cose?</span> <span class="verse"><a name="57">57</a>Ed erano scandalizzati di lui. E Gesù disse loro: Niun profeta è sprezzato, se non nella sua patria, e in casa sua.</span> <span class="verse"><a name="58">58</a>Ed egli non fece quivi molte potenti operazioni, per la loro incredulità</span> </p></div</div></div></body></html>