<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/jer/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/jer">Jeremiah</a> &gt <strong>Chapter 48</strong></div><p><span class="verse"><a name="1">1</a>QUANT’è a Moab, così ha detto il Signor degli eserciti, l’Iddio d’Israele: Guai a Nebo! perciocchè è stata guasta; Chiriataim è stata confusa, e presa; la rocca è stata confusa, e spaventata.</span> <span class="verse"><a name="2">2</a>Non vi è più vanto per Moab in Hesbon; è stato macchinato contro a quella del male, dicendo: Venite, e distruggiamola, che non sia più nazione; anche tu, Madmen, perirai; la spada ti perseguiterà.</span> <span class="verse"><a name="3">3</a>Una voce di grido viene di Horonaim, voce di guasto, e di gran rotta.</span> <span class="verse"><a name="4">4</a>Moab è rotto, i suoi piccoli figliuoli hanno dati di gran gridi.</span> <span class="verse"><a name="5">5</a>Perciocchè un continuo pianto sale per la salita di Luhit; imperocchè hanno uditi i nemici, un grido di rotta, nella discesa di Horonaim.</span> <span class="verse"><a name="6">6</a>Fuggite, scampate le vostre persone, e sieno come un tamerice nel deserto.</span> <span class="verse"><a name="7">7</a>Perciocchè, perchè tu ti sei confidata nelle tue opere, e ne’ tuoi tesori, tu ancora sarai presa; e Chemos andrà in cattività, co’ suoi sacerdoti, e co’ suoi principi.</span> <span class="verse"><a name="8">8</a>E il guastatore entrerà in tutte le città, e niuna città scamperà; e la valle perirà, e la pianura sarà distrutta; perciocchè il Signore l’ha detto.</span> <span class="verse"><a name="9">9</a>Date dell’ale a Moab, ch’egli se ne voli via ratto; le sue città saranno messe in desolazione, senza che vi abiti più alcuno.</span> <span class="verse"><a name="10">10</a>Maledetto sia colui che farà l’opera del Signore rimessamente, e maledetto sia colui che divieterà la sua spada di spandere il sangue.</span> <span class="verse"><a name="11">11</a>Moab è stato in tranquillità fin dalla sua fanciullezza, e si è riposato sopra la sua feccia, e non è stato mai travasato, e non è andato in cattività; perciò il suo sapore gli è restato, e il suo odore non si è mutato.</span> <span class="verse"><a name="12">12</a>Perciò, ecco i giorni vengono, dice il Signore, che io gli manderò de’ tramutatori, che lo tramuteranno di stanza, e vuoteranno i suoi vaselli, e spezzeranno i suoi barili.</span> <span class="verse"><a name="13">13</a>E Moab sarà confuso di Chemos, come la casa d’Israele è stata confusa di Betel, lor confidanza</span> <span class="verse"><a name="14">14</a>Come dite voi: Noi siam forti, ed uomini di valore per la guerra?</span> <span class="verse"><a name="15">15</a>Moab è deserto, e le sue città son perite, e la scelta de’ suoi giovani è scesa all’uccisione, dice il Re, il cui Nome è: Il Signor degli eserciti.</span> <span class="verse"><a name="16">16</a>La calamità di Moab è presta a venire, e il suo male si affretta molto.</span> <span class="verse"><a name="17">17</a>Condoletevi con lui, voi suoi circonvicini tutti; e voi tutti, che conoscete il suo nome, dite: Come è stato rotto lo scettro di fortezza, la verga di gloria?</span> <span class="verse"><a name="18">18</a>O figliuola abitatrice di Dibon, scendi del seggio di gloria, e siedi in luogo arido; perciocchè il guastatore di Moab è salito contro a te, egli ha disfatte le tue fortezze.</span> <span class="verse"><a name="19">19</a>O abitatrice di Aroer, fermati in su la strada, e riguarda; domanda colui che fugge, e colei che scampa; di’: Che cosa è avvenuto?</span> <span class="verse"><a name="20">20</a>Moab è confuso, perciocchè è stato rotto; urlate, e gridate; annunziate in su l’Arnon che Moab è stato guasto;</span> <span class="verse"><a name="21">21</a>e che il giudicio è venuto sopra la contrada della pianura, sopra Holon, e sopra Iasa, e sopra Mefaat;</span> <span class="verse"><a name="22">22</a>e sopra Dibon, e sopra Nebo, e sopra Bet-diblataim;</span> <span class="verse"><a name="23">23</a>e sopra Chiriataim, e sopra Bet-gamul, e sopra Bet-meon;</span> <span class="verse"><a name="24">24</a>e sopra Cheriot, e sopra Bosra, e sopra tutte le città del paese di Moab, lontane e vicine.</span> <span class="verse"><a name="25">25</a>Il corno di Moab è stato troncato, ed il suo braccio è stato rotto, dice il Signore.</span> <span class="verse"><a name="26">26</a>Inebbriatelo, perciocchè egli si è innalzato contro al Signore; e dibattasi Moab nel suo vomito, e sia in derisione anch’egli.</span> <span class="verse"><a name="27">27</a>Israele non ti è egli stato in derisione? è egli forse stato ritrovato fra i ladri, che ogni volta che tu parli di lui, tu ti commuovi tutto?</span> <span class="verse"><a name="28">28</a>Lasciate le città, ed abitate nella rocca, abitatori di Moab; e siate come una colomba, che si annida nel didentro della foce d’una grotta.</span> <span class="verse"><a name="29">29</a>Noi abbiamo intesa la superbia di Moab, grandemente superbo; il suo orgoglio, la sua superbia, e la sua alterezza, e l’innalzamento del suo cuore.</span> <span class="verse"><a name="30">30</a>Io ho conosciuto, dice il Signore, il suo furore; ma non sarà cosa ferma; le sue menzogne non produrranno nulla di stabile.</span> <span class="verse"><a name="31">31</a>Perciò, io urlerò per cagion di Moab, darò di gran gridi per cagion di tutto quanto Moab; ei si gemerà per que’ di Chir-heres.</span> <span class="verse"><a name="32">32</a>Io vi piangerò, o vigne di Sibma, del pianto di Iazer; le tue propaggini passavan di là dal mare, ed arrivavano infino al mare di Iazer; il guastatore si è avventato sopra i tuoi frutti di state, e sopra la tua vendemmia.</span> <span class="verse"><a name="33">33</a>E la letizia, e la festa è tolta dal campo fertile, e dal paese di Moab; ed io ho fatto venir meno il vino ne’ tini; non si pigerà più con grida da inanimare; le grida non saranno più grida da inanimare.</span> <span class="verse"><a name="34">34</a>Per lo grido di Hesbon, che è pervenuto infino ad Eleale, hanno messi i lor gridi infino a Iahas, e da Soar infino ad Horonaim, come una giovenca di tre anni; perciocchè anche le acque di Nimrim sono state ridotte in luoghi deserti.</span> <span class="verse"><a name="35">35</a>Ed io farò venir meno a Moab, dice il Signore, ogni uomo che offerisca sacrificio nell’alto luogo, e che faccia profumi a’ suoi dii.</span> <span class="verse"><a name="36">36</a>Per tanto, il mio cuore romoreggerà per Moab, a guisa di flauti; il mio cuore romoreggerà per la gente di Chir-heres, a guisa di flauti; perciò ancora il loro avanzo, ch’aveano fatto, perirà.</span> <span class="verse"><a name="37">37</a>Perciocchè ogni testa sarà pelata, ed ogni barba sarà rasa; sopra tutte le mani vi saranno delle tagliature, e de’ sacchi sopra i lombi.</span> <span class="verse"><a name="38">38</a>Sopra tutti i tetti di Moab, e nelle sue piazze, non vi sarà altro che cordoglio; perciocchè io ho rotto Moab, come un vaso del quale non si fa stima alcuna, dice il Signore.</span> <span class="verse"><a name="39">39</a>Urleranno, dicendo: Moab come è egli stato messo in rotta? come ha egli volte le spalle? egli è stato confuso, ed è stato in derisione, e in ispavento, a tutti quelli che sono d’intorno a lui.</span> <span class="verse"><a name="40">40</a>Perciocchè, così ha detto il Signore: Ecco, colui volerà come un’aquila, e spiegherà le sue ale contro a Moab.</span> <span class="verse"><a name="41">41</a>Cheriot è stata presa, e le fortezze sono state occupate; in quel giorno il cuor degli uomini prodi di Moab sarà come il cuore d’una donna, che è nella distrette del parto.</span> <span class="verse"><a name="42">42</a>E Moab sarà distrutto, talchè non sarà più popolo; perciocchè egli si è innalzato contro al Signore.</span> <span class="verse"><a name="43">43</a>Spavento, fossa, e laccio, ti soprastanno, o abitatore di Moab, dice il Signore.</span> <span class="verse"><a name="44">44</a>Chi fuggirà per lo spavento caderà nella fossa; e chi salirà fuor della fossa sarà preso col laccio; perciocchè io farò venir sopra lui, sopra Moab, l’anno della lor visitazione, dice il Signore.</span> <span class="verse"><a name="45">45</a>Quelli che fuggivano si son fermati all’ombra di Hesbon, perchè le forze son lor mancate; ma un fuoco è uscito di Hesbon, ed una fiamma di mezzo della città di Sihon, che ha consumati i principi di Moab, e la sommità del capo degli uomini di tumulto.</span> <span class="verse"><a name="46">46</a>Guai a te, Moab! il popolo di Chemos è perito; perciocchè i tuoi figliuoli sono andati in cattività, e le tue figliuole in servitù.</span> <span class="verse"><a name="47">47</a>Ma pure ancora io ritrarrò Moab di cattività negli ultimi giorni, dice il Signore. Fino a qui è il giudicio di Moab</span> </p></div</div></div></body></html>