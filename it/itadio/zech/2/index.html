<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/zech/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/zech">Zechariah</a> &gt <strong>Chapter 2</strong></div><p><span class="verse"><a name="1">1</a>POI io alzai gli occhi, e riguardai; ed ecco un uomo, che avea in mano una cordicella da misurare.</span> <span class="verse"><a name="2">2</a>Ed io gli dissi: Dove vai? Ed egli mi disse: Io vo a misurar Gerusalemme, per veder qual sia la sua larghezza, e quale la sua lunghezza.</span> <span class="verse"><a name="3">3</a>Ed ecco, l’Angelo che parlava meco uscì; e un altro Angelo gli uscì incontro.</span> <span class="verse"><a name="4">4</a>Ed egli gli disse: Corri, parla a quel giovane, dicendo: Gerusalemme sarà abitata per villate; per la moltitudine degli uomini, e delle bestie, che saranno in mezzo di lei.</span> <span class="verse"><a name="5">5</a>Ed io le sarò, dice il Signore, un muro di fuoco d’intorno, e sarò per gloria in mezzo di lei</span> <span class="verse"><a name="6">6</a>Oh! oh! fuggite dal paese di Settentrione, dice il Signore; perciocchè io vi ho sparsi per li quattro venti del cielo, dice il Signore.</span> <span class="verse"><a name="7">7</a>O Sion, scampa; tu, che abiti con la figliuola di Babilonia.</span> <span class="verse"><a name="8">8</a>Perciocchè, così ha detto il Signor degli eserciti: Dietro alla gloria! Egli mi ha mandato contro alle genti che vi hanno spogliati; perciocchè chi vi tocca, tocca la pupilla dell’occhio suo.</span> <span class="verse"><a name="9">9</a>Perciocchè, ecco, io levo la mano contro a loro, ed esse saranno in preda a’ lor servi; e voi conoscerete che il Signor degli eserciti mi ha mandato</span> <span class="verse"><a name="10">10</a>Giubila, e rallegrati, figliuola di Sion; perciocchè ecco, io vengo, ed abiterò in mezzo di te, dice il Signore.</span> <span class="verse"><a name="11">11</a>E molte nazioni si aggiungeranno al Signore in quel giorno, e mi saranno per popolo; ed io abiterò in mezzo di te, e tu conoscerai che il Signore degli eserciti mi ha mandato a te.</span> <span class="verse"><a name="12">12</a>E il Signore possederà Giuda, per sua parte, nella terra santa; ed eleggerà ancora Gerusalemme.</span> <span class="verse"><a name="13">13</a>Silenzio, ogni carne, per la presenza del Signore; perciocchè egli si è destato dalla stanza della sua santità</span> </p></div</div></div></body></html>