<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/mark/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/mark">Mark</a> &gt <strong>Chapter 13</strong></div><p><span class="verse"><a name="1">1</a>E COME egli usciva del tempio, uno de’ suoi discepoli gli disse: Maestro, vedi quali pietre, e quali edifici!</span> <span class="verse"><a name="2">2</a>E Gesù, rispondendo, gli disse: Vedi tu questi grandi edifici? ei non sarà lasciata pietra sopra pietra, che non sia diroccata.</span> <span class="verse"><a name="3">3</a>Poi, sedendo egli sopra il monte degli Ulivi, di rincontro al tempio, Pietro, e Giacomo, e Giovanni, e Andrea lo domandarono in disparte, dicendo:</span> <span class="verse"><a name="4">4</a>Dicci, quando avverranno queste cose? e qual sarà il segno del tempo, nel quale tutte queste cose avranno fine?</span> <span class="verse"><a name="5">5</a>E Gesù, rispondendo loro, prese a dire: Guardate che nessun vi seduca.</span> <span class="verse"><a name="6">6</a>Perciocchè molti verranno sotto il mio nome, dicendo: Io son desso; e ne sedurranno molti.</span> <span class="verse"><a name="7">7</a>Ora, quando udirete guerre, e romori di guerre, non vi turbate; perciocchè conviene che queste cose avvengano; ma non sarà ancora la fine.</span> <span class="verse"><a name="8">8</a>Perciocchè una gente si leverà contro all’altra, ed un regno contro all’altro; e vi saranno tremoti in ogni luogo, e fami, e turbamenti.</span> <span class="verse"><a name="9">9</a>Queste cose saranno solo principii di dolori; or prendete guardia a voi stessi; perciocchè sarete messi in man de’ concistori, e sarete battuti nelle raunanze; e sarete fatti comparire davanti a’ rettori, ed ai re, per cagion mia, in testimonianza a loro.</span> <span class="verse"><a name="10">10</a>E conviene che prima l’evangelo sia predicato fra tutte le genti.</span> <span class="verse"><a name="11">11</a>Ora, quando vi meneranno, per mettervi nelle lor mani, non istate innanzi in sollecitudine di ciò che avrete a dire, e non lo premeditate; anzi, dite ciò che vi sarà dato in quello stante; perciocchè non siete voi que’ che parlate, anzi lo Spirito Santo.</span> <span class="verse"><a name="12">12</a>Ora il fratello darà il fratello alla morte, e il padre il figliuolo; e i figliuoli si leveranno contro a’ padri e le madri, e li faranno morire.</span> <span class="verse"><a name="13">13</a>E voi sarete odiati da tutti per lo mio nome; ma chi avrà sostenuto infino al fine sarà salvato</span> <span class="verse"><a name="14">14</a>ORA, quando avrete, veduta l’abbominazion della desolazione, detta dal profeta Daniele, posta dove non si conviene chi legge pongavi mente, allora coloro che saranno nella Giudea fuggansene a’ monti.</span> <span class="verse"><a name="15">15</a>E chi sarà sopra il tetto della casa non iscenda in casa, e non vi entri, per toglier cosa alcuna di casa sua.</span> <span class="verse"><a name="16">16</a>E chi sarà per la campagna non torni addietro, per toglier la sua veste.</span> <span class="verse"><a name="17">17</a>Or guai alle gravide, ed a quelle che latteranno in que’ dì!</span> <span class="verse"><a name="18">18</a>E pregate che la vostra fuga non sia di verno.</span> <span class="verse"><a name="19">19</a>Perciocchè in que’ giorni vi sarà afflizione tale, qual non fu giammai, dal principio della creazione delle cose che Iddio ha create, infino ad ora; ed anche giammai non sarà.</span> <span class="verse"><a name="20">20</a>E, se il Signore non avesse abbreviati que’ giorni, niuna carne scamperebbe; ma, per gli eletti, i quali egli ha eletti, il Signore ha abbreviati que’ giorni.</span> <span class="verse"><a name="21">21</a>Ed allora, se alcuno vi dice: Ecco qui il Cristo; ovvero: Eccolo là; nol crediate.</span> <span class="verse"><a name="22">22</a>Perciocchè falsi cristi, e falsi profeti sorgeranno, e faranno segni e miracoli, per sedurre, se fosse possibile, eziandio gli eletti.</span> <span class="verse"><a name="23">23</a>Ma voi, guardatevi; ecco, io vi ho predetta ogni cosa</span> <span class="verse"><a name="24">24</a>MA in que’ giorni, dopo quell’afflizione, il sole scurerà, e la luna non darà il suo splendore.</span> <span class="verse"><a name="25">25</a>E le stelle del cielo caderanno, e le potenze che son ne’ cieli saranno scrollate.</span> <span class="verse"><a name="26">26</a>Ed allora gli uomini vedranno il Figliuol dell’uomo venir nelle nuvole, con gran potenza, e gloria.</span> <span class="verse"><a name="27">27</a>Ed egli allora manderà i suoi angeli, e raccoglierà i suoi eletti da’ quattro venti, dall’estremo termine della terra, infino all’estremo termine del cielo</span> <span class="verse"><a name="28">28</a>Or imparate dal fico questa similitudine: Quando già i suoi rami son divenuti teneri, e le sue frondi germogliano, voi conoscete che la state è vicina.</span> <span class="verse"><a name="29">29</a>Così ancora voi, quando vedrete avvenir queste cose, sappiate ch’egli è vicino, in su la porta.</span> <span class="verse"><a name="30">30</a>Io vi dico in verità, che questa età non passerà, che prima tutte queste cose non sieno avvenute.</span> <span class="verse"><a name="31">31</a>Il cielo e la terra passeranno, ma le mie parole non passeranno.</span> <span class="verse"><a name="32">32</a>MA, quant’è a quel giorno, ed a quell’ora, niuno li sa, non pur gli angeli che son nel cielo, nè il Figliuolo, ma solo il Padre.</span> <span class="verse"><a name="33">33</a>Prendete guardia; vegliate, ed orate; perciocchè voi non sapete quando sarà quel tempo.</span> <span class="verse"><a name="34">34</a>Come se un uomo, andando in viaggio, lasciasse la sua casa, e desse sopra essa podestà a’ suoi servitori, ed a ciascuno l’opera sua, e comandasse al portinaio che vegliasse.</span> <span class="verse"><a name="35">35</a>Vegliate adunque, perciocchè voi non sapete quando il padron di casa verrà; la sera, o alla mezza notte, o al cantar del gallo, o la mattina.</span> <span class="verse"><a name="36">36</a>Che talora, venendo egli di subito improvviso, non vi trovi dormendo.</span> <span class="verse"><a name="37">37</a>Ora, ciò che dico a voi, lo dico a tutti: Vegliate</span> </p></div</div></div></body></html>