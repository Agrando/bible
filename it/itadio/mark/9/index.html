<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/mark/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/mark">Mark</a> &gt <strong>Chapter 9</strong></div><p><span class="verse"><a name="1">1</a>Oltre a ciò disse loro: Io vi dico in verità, che alcuni di coloro che son qui presenti non gusteranno la morte, che non abbian veduto il regno di Dio, venuto con potenza.</span> <span class="verse"><a name="2">2</a>E SEI giorni appresso, Gesù prese seco Pietro, e Giacomo, e Giovanni, e li condusse soli, in disparte, sopra un alto monte; e fu trasfigurato in lor presenza.</span> <span class="verse"><a name="3">3</a>E i suoi vestimenti divennero risplendenti, e grandemente candidi, come neve; quali niun purgator di panni potrebbe imbiancar sopra la terra.</span> <span class="verse"><a name="4">4</a>Ed Elia apparve loro, con Mosè; ed essi ragionavano con Gesù.</span> <span class="verse"><a name="5">5</a>E Pietro fece motto a Gesù, e gli disse: Maestro, egli è bene che noi stiamo qui; facciamo adunque tre tabernacoli, uno a te, uno a Mosè, ed uno ad Elia.</span> <span class="verse"><a name="6">6</a>Perciocchè non sapeva ciò ch’egli si dicesse, perchè erano spaventati.</span> <span class="verse"><a name="7">7</a>E venne una nuvola, che li adombrò; e dalla nuvola venne una voce, che disse: Quest’è il mio diletto Figliuolo; ascoltatelo.</span> <span class="verse"><a name="8">8</a>E in quello stante, guardando essi attorno, non videro più alcuno, se non Gesù tutto solo con loro.</span> <span class="verse"><a name="9">9</a>Ora, come scendevano dal monte, Gesù divietò loro che non raccontassero ad alcuno le cose che avean vedute, se non quando il Figliuol dell’uomo sarebbe risuscitato da’ morti.</span> <span class="verse"><a name="10">10</a>Ed essi ritennero quella parola in loro stessi, domandando fra loro che cosa fosse quel risuscitar da’ morti.</span> <span class="verse"><a name="11">11</a>Poi lo domandarono, dicendo: Perchè dicono gli Scribi, che convien che prima venga Elia?</span> <span class="verse"><a name="12">12</a>Ed egli, rispondendo, disse loro: Elia veramente deve venir prima, e ristabilire ogni cosa; e siccome egli è scritto del Figliuol dell’uomo, conviene che patisca molte cose, e sia annichilato.</span> <span class="verse"><a name="13">13</a>Ma io vi dico che Elia è venuto, e gli hanno fatto tutto ciò che hanno voluto; siccome era scritto di lui</span> <span class="verse"><a name="14">14</a>POI, venuto a’ discepoli, vide una gran moltitudine d’intorno a loro, e degli Scribi, che quistionavan con loro.</span> <span class="verse"><a name="15">15</a>E subito tutta la moltitudine, vedutolo, sbigottì; ed accorrendo, lo salutò.</span> <span class="verse"><a name="16">16</a>Ed egli domandò gli Scribi: Che quistionate fra voi?</span> <span class="verse"><a name="17">17</a>Ed uno della moltitudine, rispondendo, disse: Maestro, io ti avea menato il mio figliuolo, che ha uno spirito mutolo.</span> <span class="verse"><a name="18">18</a>E dovunque esso lo prende, lo atterra; ed allora egli schiuma, e stride de’ denti, e divien secco; or io avea detto a’ tuoi discepoli che lo cacciassero, ma non hanno potuto.</span> <span class="verse"><a name="19">19</a>Ed egli, rispondendogli, disse: O generazione incredula, infino a quando omai sarò con voi? infino a quando omai vi comporterò? menatemelo.</span> <span class="verse"><a name="20">20</a>Ed essi glielo menarono; e quando egli l’ebbe veduto, subito lo spirito lo scosse con violenza; e il figliuolo cadde in terra, e si rotolava schiumando.</span> <span class="verse"><a name="21">21</a>E Gesù domandò il padre di esso: Quanto tempo è che questo gli è avvenuto? Ed egli disse: Dalla sua fanciullezza.</span> <span class="verse"><a name="22">22</a>E spesse volte l’ha gettato nel fuoco, e nell’acqua, per farlo perire; ma, se tu ci puoi nulla, abbi pietà di noi, ed aiutaci.</span> <span class="verse"><a name="23">23</a>E Gesù gli disse: Se tu puoi credere, ogni cosa è possibile a chi crede.</span> <span class="verse"><a name="24">24</a>E subito il padre del fanciullo, sclamando con lagrime, disse: Io credo, Signore; sovvieni alla mia incredulità.</span> <span class="verse"><a name="25">25</a>E Gesù, veggendo che la moltitudine concorreva a calca, sgridò lo spirito immondo, dicendogli: Spirito mutolo e sordo, esci fuori di lui io tel comando, e giammai più non entrare in lui.</span> <span class="verse"><a name="26">26</a>E il demonio, gridando, e straziandolo forte, uscì fuori; e il fanciullo divenne come morto; talchè molti dicevano: Egli è morto.</span> <span class="verse"><a name="27">27</a>Ma Gesù, presolo per la mano, lo levò, ed egli si rizzò in piè.</span> <span class="verse"><a name="28">28</a>E quando Gesù fu entrato in casa, i suoi discepoli lo domandarono in disparte: Perchè non abbiam noi potuto cacciarlo?</span> <span class="verse"><a name="29">29</a>Ed egli disse loro: Questa generazion di demoni non esce per alcun altro modo, che per orazione, e per digiuno</span> <span class="verse"><a name="30">30</a>POI, essendosi partiti di là, passarono per la Galilea; ed egli non voleva che alcun lo sapesse.</span> <span class="verse"><a name="31">31</a>Perciocchè egli ammaestrava i suoi discepoli, e diceva loro: Il Figliuol dell’uomo sarà tosto dato nelle mani degli uomini, ed essi l’uccideranno; ma, dopo che sarà stato ucciso, risusciterà nel terzo giorno.</span> <span class="verse"><a name="32">32</a>Ma essi non intendevano questo ragionamento, e temevano di domandarlo.</span> <span class="verse"><a name="33">33</a>Poi venne in Capernaum; e quando egli fu in casa, domandò loro: Di che disputavate fra voi per lo cammino?</span> <span class="verse"><a name="34">34</a>Ed essi tacquero; perciocchè per lo cammino aveano fra loro disputato chi di loro dovesse essere il maggiore.</span> <span class="verse"><a name="35">35</a>Ed egli, postosi a sedere, chiamò i dodici, e disse loro: Se alcuno vuol essere il primo, sia l’ultimo di tutti, e il servitor di tutti.</span> <span class="verse"><a name="36">36</a>E preso un piccolo fanciullo, lo pose in mezzo di loro; poi recatoselo in braccio, disse loro:</span> <span class="verse"><a name="37">37</a>Chiunque riceve uno di tali piccoli fanciulli nel mio nome, riceve me; e chiunque mi riceve, non riceve me, ma colui che mi ha mandato.</span> <span class="verse"><a name="38">38</a>ALLORA Giovanni gli fece motto, dicendo: Maestro, noi abbiam veduto uno che cacciava i demoni nel nome tuo, il qual non ci seguita; e perciocchè egli non ci seguita, glielo abbiam divietato.</span> <span class="verse"><a name="39">39</a>Ma Gesù disse: Non gliel divietate; imperocchè niuno può far potente operazione nel nome mio, e tosto appresso dir male di me.</span> <span class="verse"><a name="40">40</a>Perciocchè chi non è contro a noi è per noi</span> <span class="verse"><a name="41">41</a>Imperocchè, chiunque vi avrà dato a bere pure un bicchier d’acqua, nel nome mio, perciocchè siete di Cristo, io vi dico in verità, ch’egli non perderà punto il suo premio.</span> <span class="verse"><a name="42">42</a>E CHIUNQUE avrà scandalezzato uno di questi piccoli che credono in me, meglio per lui sarebbe che gli fosse messa intorno al collo una pietra da macina, e ch’egli fosse gettato in mare.</span> <span class="verse"><a name="43">43</a>Ora, se la tua mano ti fa intoppare, mozzala; meglio è per te entrar monco nella vita, che, avendo due mani, andar nella geenna, nel fuoco inestinguibile,</span> <span class="verse"><a name="44">44</a>ove il verme loro non muore, e il fuoco non si spegne.</span> <span class="verse"><a name="45">45</a>E se il tuo piede ti fa intoppare, mozzalo; meglio è per te entrar zoppo nella vita, che, avendo due piedi, esser gettato nella geenna, nel fuoco inestinguibile,</span> <span class="verse"><a name="46">46</a>ove il verme loro non muore, e il fuoco non si spegne.</span> <span class="verse"><a name="47">47</a>Parimente, se l’occhio tuo ti fa intoppare, cavalo; meglio è per te entrar con un occhio solo nella vita, che, avendone due, esser gettato nella geenna del fuoco,</span> <span class="verse"><a name="48">48</a>ove il verme loro non muore, e il fuoco non si spegne.</span> <span class="verse"><a name="49">49</a>Perciocchè ognuno deve esser salato con fuoco, ed ogni sacrificio deve esser salato con sale.</span> <span class="verse"><a name="50">50</a>Abbiate del sale in voi stessi, e state in pace gli uni con gli altri</span> </p></div</div></div></body></html>