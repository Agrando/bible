<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/mark/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/mark">Mark</a> &gt <strong>Chapter 8</strong></div><p><span class="verse"><a name="1">1</a>IN que’ giorni, essendo la moltitudine grandissima, e non avendo da mangiare, Gesù, chiamati a sè i suoi discepoli, disse loro:</span> <span class="verse"><a name="2">2</a>Io ho pietà di questa moltitudine; perciocchè già tre giorni continui dimora appresso di me, e non ha da mangiare.</span> <span class="verse"><a name="3">3</a>E se io li rimando digiuni a casa, verranno meno tra via, perciocchè alcuni di loro son venuti di lontano.</span> <span class="verse"><a name="4">4</a>E i suoi discepoli gli risposero: Onde potrebbe alcuno saziar costoro di pane qui in luogo deserto?</span> <span class="verse"><a name="5">5</a>Ed egli domandò loro: Quanti pani avete? Ed essi dissero: Sette.</span> <span class="verse"><a name="6">6</a>Ed egli ordinò alla moltitudine che si coricasse in terra; e presi i sette pani, e rese grazie, li ruppe, e li diede a’ suoi discepoli, acciocchè li ponessero dinanzi alla moltitudine; ed essi glieli posero dinanzi.</span> <span class="verse"><a name="7">7</a>Aveano ancora alcuni pochi pescetti; ed avendo fatta la benedizione, comandò di porre, quelli ancora dinanzi a loro.</span> <span class="verse"><a name="8">8</a>Ed essi mangiarono, e furon saziati; e i discepoli levarono degli avanzi de’ pezzi sette panieri;</span> <span class="verse"><a name="9">9</a>or que’ che aveano mangiato erano intorno a quattromila, poi li licenziò</span> <span class="verse"><a name="10">10</a>ED in quello stante egli entrò nella navicella co’ suoi discepoli, e venne nelle parti di Dalmanuta.</span> <span class="verse"><a name="11">11</a>E i Farisei uscirono, e si misero a disputar con lui, chiedendogli un segno dal cielo, tentandolo.</span> <span class="verse"><a name="12">12</a>Ma egli, dopo aver sospirato nel suo spirito, disse: Perchè questa generazione chiede ella un segno? Io vi dico in verità, che alcun segno non sarà dato a questa generazione.</span> <span class="verse"><a name="13">13</a>E lasciatili, montò di nuovo nella navicella, e passò all’altra riva.</span> <span class="verse"><a name="14">14</a>Or i discepoli aveano dimenticato di prender del pane, e non aveano seco nella navicella se non un pane solo.</span> <span class="verse"><a name="15">15</a>Ed egli dava lor de’ precetti, dicendo: Vedete, guardatevi dal lievito de’ Farisei, e dal lievito di Erode.</span> <span class="verse"><a name="16">16</a>Ed essi disputavan fra loro, dicendo: Noi non abbiamo pane.</span> <span class="verse"><a name="17">17</a>E Gesù, conosciuto ciò, disse loro: Perchè disputate fra voi, perciocchè non avete pane? Siete voi ancora senza conoscimento, e senza intendimento? avete voi ancora il vostro cuore stupido?</span> <span class="verse"><a name="18">18</a>Avendo occhi, non vedete voi? e avendo orecchie, non udite voi? e non avete memoria alcuna?</span> <span class="verse"><a name="19">19</a>Quando io distribuii que’ cinque pani fra que’ cinquemila uomini, quanti corbelli pieni di pezzi ne levaste? Essi dissero: Dodici.</span> <span class="verse"><a name="20">20</a>E quando distribuii que’ sette pani fra que’ quattromila uomini, quanti panieri pieni di pezzi ne levaste?</span> <span class="verse"><a name="21">21</a>Ed essi dissero: Sette. Ed egli disse loro: Come dunque non avete voi intelletto?</span> <span class="verse"><a name="22">22</a>POI venne in Betsaida, e gli fu menato un cieco, e fu pregato che lo toccasse.</span> <span class="verse"><a name="23">23</a>Ed egli, preso il cieco per la mano, lo menò fuor del castello; e sputatogli negli occhi, e poste le mani sopra lui, gli domandò se vedeva cosa alcuna.</span> <span class="verse"><a name="24">24</a>Ed esso, levati gli occhi in su, disse: Io veggo camminar gli uomini, che paiono alberi.</span> <span class="verse"><a name="25">25</a>Poi di nuovo mise le sue mani sopra gli occhi di esso, e lo fece riguardare in su; ed egli ricoverò la vista, e vedeva tutti chiaramente.</span> <span class="verse"><a name="26">26</a>E Gesù lo rimandò a casa sua, dicendo: Non entrar nel castello, e non dirlo ad alcuno nel castello</span> <span class="verse"><a name="27">27</a>POI Gesù, co’ suoi discepoli, se ne andò nelle castella di Cesarea di Filippo; e per lo cammino domandò i suoi discepoli, dicendo loro: Chi dicono gli uomini che io sono?</span> <span class="verse"><a name="28">28</a>Ed essi risposero: Alcuni, che tu sei Giovanni Battista; ed altri, Elia; ed altri, un de’ profeti.</span> <span class="verse"><a name="29">29</a>Ed egli disse loro: E voi, chi dite che io sono? E Pietro, rispondendo, gli disse: Tu sei il Cristo.</span> <span class="verse"><a name="30">30</a>Ed egli divietò loro severamente che a niuno dicessero ciò di lui.</span> <span class="verse"><a name="31">31</a>Poi prese ad insegnar loro, che conveniva che il Figliuol dell’uomo sofferisse molte cose, e fosse riprovato dagli anziani, e da’ principali sacerdoti, e dagli Scribi; e fosse ucciso, e in capo di tre giorni risuscitasse.</span> <span class="verse"><a name="32">32</a>E ragionava queste cose apertamente. E Pietro, trattolo da parte, cominciò a riprenderlo.</span> <span class="verse"><a name="33">33</a>Ma egli, rivoltosi, e riguardando i suoi discepoli, sgridò Pietro, dicendo: Vattene indietro da me, Satana; perciocchè tu non hai il senso alle cose di Dio, ma alle cose degli uomini.</span> <span class="verse"><a name="34">34</a>E CHIAMATA a sè la moltitudine, coi suoi discepoli, disse loro: Chiunque vuol venir dietro a me, rinunzi a sè stesso, e tolga la sua croce, e mi segua.</span> <span class="verse"><a name="35">35</a>Perciocchè, chiunque avrà voluto salvar la vita sua la perderà; ma, chi avrà perduta la vita sua, per amor di me, e dell’evangelo, esso la salverà.</span> <span class="verse"><a name="36">36</a>Perciocchè, che gioverà egli all’uomo se guadagna tutto il mondo, e fa perdita dell’anima sua?</span> <span class="verse"><a name="37">37</a>Ovvero, che darà l’uomo in iscambio dell’anima sua?</span> <span class="verse"><a name="38">38</a>Perciocchè, se alcuno ha vergogna di me, e delle mie parole, fra questa generazione adultera e peccatrice, il Figliuol dell’uomo altresì avrà vergogna di lui, quando sarà venuto nella gloria del Padre suo, co’ santi angeli</span> </p></div</div></div></body></html>