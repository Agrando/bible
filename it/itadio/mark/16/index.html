<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/mark/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/mark">Mark</a> &gt <strong>Chapter 16</strong></div><p><span class="verse"><a name="1">1</a>ORA, passato il sabato, Maria Maddalena, e Maria madre di Giacomo, e Salome, avendo comperati degli aromati, per venire ad imbalsamar Gesù,</span> <span class="verse"><a name="2">2</a>la mattina del primo giorno della settimana, molto per tempo, vennero al monumento, in sul levar del sole.</span> <span class="verse"><a name="3">3</a>E dicevan fra loro: Chi ci rotolerà la pietra dall’apertura del monumento?</span> <span class="verse"><a name="4">4</a>E riguardando, vedono che la pietra era stata rotolata, perciocchè era molto grande.</span> <span class="verse"><a name="5">5</a>Ed essendo entrate nel monumento, videro un giovanetto, che sedeva dal lato destro, vestito d’una roba bianca; e furono spaventate.</span> <span class="verse"><a name="6">6</a>Ed egli disse loro: Non vi spaventate; voi cercate Gesù, il Nazareno, ch’è stato crocifisso; egli è risuscitato, egli non è qui; ecco il luogo ove l’aveano posto.</span> <span class="verse"><a name="7">7</a>Ma andate, e dite a’ suoi discepoli ed a Pietro, ch’egli va innanzi a voi in Galilea; quivi lo vedrete, come egli vi ha detto.</span> <span class="verse"><a name="8">8</a>Ed esse, uscite prontamente, se ne fuggirono dal monumento; perciocchè tremito e spavento le avea occupate; e non dissero nulla ad alcuno, perciocchè aveano paura</span> <span class="verse"><a name="9">9</a>OR Gesù, essendo risuscitato la mattina del primo giorno della settimana, apparve prima a Maria Maddalena, della quale avea cacciati sette demoni.</span> <span class="verse"><a name="10">10</a>Ed ella andò, e l’annunziò a coloro ch’erano stati con lui, i quali facevan cordoglio, e piangevano.</span> <span class="verse"><a name="11">11</a>Ed essi, udito ch’egli viveva, e ch’era stato veduto da lei, nol credettero.</span> <span class="verse"><a name="12">12</a>Ora, dopo queste cose, apparve in altra forma a due di loro, i quali erano in cammino, andando a’ campi.</span> <span class="verse"><a name="13">13</a>E quelli andarono, e l’annunziarono agli altri; ma quelli ancora non credettero</span> <span class="verse"><a name="14">14</a>Ultimamente, apparve agli undici, mentre erano a tavola; e rimproverò loro la loro incredulità, e durezza di cuore; perciocchè non avean creduto a coloro che l’avean veduto risuscitato.</span> <span class="verse"><a name="15">15</a>Ed egli disse loro: Andate per tutto il mondo, e predicate l’evangelo ad ogni creatura.</span> <span class="verse"><a name="16">16</a>Chi avrà creduto, e sarà stato battezzato, sarà salvato; ma chi non avrà creduto sarà condannato.</span> <span class="verse"><a name="17">17</a>Or questi segni accompagneranno coloro che avranno creduto: Cacceranno i demoni nel mio nome; parleranno nuovi linguaggi;</span> <span class="verse"><a name="18">18</a>torranno via i serpenti; ed avvegnachè abbiano bevuta alcuna cosa mortifera, quella non farà loro alcun nocimento; metteranno le mani sopra gl’infermi, ed essi staranno bene</span> <span class="verse"><a name="19">19</a>Il Signore adunque, dopo ch’ebbe lor parlato, fu raccolto nel cielo, e sedette alla destra di Dio.</span> <span class="verse"><a name="20">20</a>Ed essi, essendo usciti, predicarono in ogni luogo, operando insieme il Signore, e confermando la parola per i segni che seguivano</span> </p></div</div></div></body></html>