<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/mark/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/mark">Mark</a> &gt <strong>Chapter 2</strong></div><p><span class="verse"><a name="1">1</a>ED alquanti giorni appresso, egli entrò di nuovo in Capernaum; e s’intese ch’egli era in casa.</span> <span class="verse"><a name="2">2</a>E subito si raunò gran numero di gente, talchè non pure i contorni della porta li potevan più contenere; ed egli annunziava loro la parola.</span> <span class="verse"><a name="3">3</a>Allora vennero a lui alcuni che menavano un paralitico, portato da quattro.</span> <span class="verse"><a name="4">4</a>E, non potendosi accostare a lui, per la calca, scopersero il tetto della casa dove era Gesù; e, foratolo, calarono il letticello, in sul quale giaceva il paralitico.</span> <span class="verse"><a name="5">5</a>E Gesù, veduta la lor fede, disse al paralitico: Figliuolo, i tuoi peccati ti son rimessi.</span> <span class="verse"><a name="6">6</a>Or alcuni d’infra gli Scribi sedevano quivi, e ragionavan ne’ lor cuori, dicendo:</span> <span class="verse"><a name="7">7</a>Perchè pronunzia costui bestemmie in questa maniera? chi può rimettere i peccati, se non il solo Dio?</span> <span class="verse"><a name="8">8</a>E Gesù, avendo subito conosciuto, per lo suo Spirito, che ragionavan così fra sè stessi, disse loro: Perchè ragionate voi coteste cose ne’ vostri cuori?</span> <span class="verse"><a name="9">9</a>Quale è più agevole, dire al paralitico: I tuoi peccati ti son rimessi; ovver dire: Levati, togli il tuo letticello, e cammina?</span> <span class="verse"><a name="10">10</a>Ora, acciocchè voi sappiate che il Figliuol dell’uomo ha podestà di rimettere i peccati in terra,</span> <span class="verse"><a name="11">11</a>io ti dico disse egli al paralitico: Levati, togli il tuo letticello, e vattene a casa tua.</span> <span class="verse"><a name="12">12</a>Ed egli prestamente si levò; e, caricatosi addosso il suo letticello, uscì in presenza di tutti; talchè tutti stupivano, e glorificavano Iddio, dicendo: Giammai non vedemmo cotal cosa</span> <span class="verse"><a name="13">13</a>POI appresso Gesù uscì di nuovo lungo il mare; e tutta la moltitudine veniva a lui, ed egli li ammaestrava.</span> <span class="verse"><a name="14">14</a>E passando, vide Levi, il figliuol di Alfeo, che sedeva al banco della gabella. Ed egli gli disse: Seguitami. Ed egli, levatosi, lo seguitò.</span> <span class="verse"><a name="15">15</a>Ed avvenne che, mentre Gesù era a tavola in casa d’esso, molti pubblicani e peccatori erano anch’essi a tavola con lui, e co’ suoi discepoli; perciocchè eran molti, e l’aveano seguitato.</span> <span class="verse"><a name="16">16</a>E gli Scribi e i Farisei, vedutolo mangiar co’ pubblicani e co’ peccatori, dissero a’ suoi discepoli: Che vuol dir ch’egli mangia e beve co’ pubblicani e co’ peccatori?</span> <span class="verse"><a name="17">17</a>E Gesù, udito ciò, disse loro: I sani non hanno bisogno di medico, ma i malati; io non son venuto per chiamare i giusti, anzi i peccatori, a penitenza</span> <span class="verse"><a name="18">18</a>OR i discepoli di Giovanni, e quei de’ Farisei, digiunavano. E quelli vennero a Gesù, e gli dissero: Perchè digiunano i discepoli di Giovanni, e quei de’ Farisei, e i tuoi discepoli non digiunano?</span> <span class="verse"><a name="19">19</a>E Gesù disse loro: Que’ della camera delle nozze possono eglino digiunare, mentre lo sposo è con loro? quanto tempo hanno seco lo sposo non possono digiunare.</span> <span class="verse"><a name="20">20</a>Ma verranno i giorni, che lo sposo sarà loro tolto, ed allora in que’ giorni digiuneranno.</span> <span class="verse"><a name="21">21</a>Niuno eziandio cuce una giunta di panno nuovo sopra un vestimento vecchio; altrimenti, quel nuovo ripieno strappa del vecchio, e la rottura si fa peggiore.</span> <span class="verse"><a name="22">22</a>Parimente, niuno mette vino nuovo in otri vecchi; altrimenti, il vin nuovo rompe gli otri, e il vino si spande, e gli otri si perdono; anzi conviensi mettere il vino nuovo in otri nuovi.</span> <span class="verse"><a name="23">23</a>ED avvenne, in un giorno di sabato, ch’egli camminava per li seminati, e i suoi discepoli presero a svellere delle spighe, camminando.</span> <span class="verse"><a name="24">24</a>E i Farisei gli dissero: Vedi, perchè fanno essi ciò che non è lecito in giorno di sabato?</span> <span class="verse"><a name="25">25</a>Ed egli disse loro: Non avete voi mai letto ciò che fece Davide, quando ebbe bisogno, ed ebbe fame, egli, e coloro ch’erano con lui?</span> <span class="verse"><a name="26">26</a>Come egli entrò nella casa di Dio, sotto il sommo sacerdote Abiatar, e mangiò i pani di presentazione, i quali non è lecito di mangiare, se non a’ sacerdoti, e ne diede ancora a coloro ch’eran con lui?</span> <span class="verse"><a name="27">27</a>Poi disse loro: Il sabato è fatto per l’uomo, e non l’uomo per il sabato.</span> <span class="verse"><a name="28">28</a>Dunque il Figliuol dell’uomo è Signore eziandio del sabato</span> </p></div</div></div></body></html>