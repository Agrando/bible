<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/mark/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/mark">Mark</a> &gt <strong>Chapter 14</strong></div><p><span class="verse"><a name="1">1</a>ORA, due giorni appresso, era la pasqua, e la festa degli azzimi; e i principali sacerdoti, e gli Scribi, cercavano il modo di pigliar Gesù con inganno, e di ucciderlo.</span> <span class="verse"><a name="2">2</a>Ma dicevano: Non lo facciam nella festa, che talora non vi sia qualche tumulto del popolo.</span> <span class="verse"><a name="3">3</a>OR essendo egli in Betania, in casa di Simone lebbroso, mentre era a tavola, venne una donna, avendo un alberello d’olio odorifero di nardo schietto, di gran prezzo; e, rotto l’alberello, glielo versò sopra il capo.</span> <span class="verse"><a name="4">4</a>Ed alcuni indegnarono tra sè stessi, e dissero: Perchè si è fatta questa perdita di quest’olio?</span> <span class="verse"><a name="5">5</a>Poichè si sarebbe potuto venderlo più di trecento denari, e quelli darli a’ poveri. E fremevano contro a lei.</span> <span class="verse"><a name="6">6</a>Ma Gesù disse: Lasciatela; perchè le date voi noia? ella ha fatta una buona opera inverso me.</span> <span class="verse"><a name="7">7</a>Perciocchè, sempre avete i poveri con voi; e quando vorrete, potete far loro del bene; ma me non mi avete sempre.</span> <span class="verse"><a name="8">8</a>Ella ha fatto ciò che per lei si poteva; ella ha anticipato d’ungere il mio corpo, per una imbalsamatura.</span> <span class="verse"><a name="9">9</a>Io vi dico in verità, che per tutto il mondo, dovunque questo evangelo sarà predicato, sarà eziandio raccontato ciò che costei ha fatto, in memoria di lei.</span> <span class="verse"><a name="10">10</a>ALLORA Giuda Iscariot, l’un dei dodici, andò a’ principali sacerdoti, per darlo lor nelle mani.</span> <span class="verse"><a name="11">11</a>Ed essi, udito ciò, si rallegrarono, e promisero di dargli denari. Ed egli cercava il modo di tradirlo opportunamente</span> <span class="verse"><a name="12">12</a>ORA, nel primo giorno della festa degli azzimi, quando si sacrificava la pasqua, i suoi discepoli gli dissero: Dove vuoi che andiamo ad apparecchiarti da mangiar la pasqua?</span> <span class="verse"><a name="13">13</a>Ed egli mandò due de’ suoi discepoli, e disse loro: Andate nella città, e voi scontrerete un uomo, portando un testo pieno d’acqua; seguitelo.</span> <span class="verse"><a name="14">14</a>E, dovunque egli sarà entrato, dite al padron della casa: Il Maestro dice: Ov’è la stanza, dov’io mangerò la pasqua co’ miei discepoli?</span> <span class="verse"><a name="15">15</a>Ed egli vi mostrerà una gran sala acconcia, tutta presta; preparateci quivi la pasqua.</span> <span class="verse"><a name="16">16</a>E i suoi discepoli andarono, e vennero nella città, e trovarono come egli avea lor detto; ed apparecchiarono la pasqua.</span> <span class="verse"><a name="17">17</a>Ed egli, quando fu sera, venne co’ dodici.</span> <span class="verse"><a name="18">18</a>E, mentre erano a tavola, e mangiavano, Gesù disse: Io vi dico in verità, che l’un di voi, il qual mangia meco, mi tradirà.</span> <span class="verse"><a name="19">19</a>Ed essi presero ad attristarsi, e a dirgli ad uno ad uno: Sono io desso?</span> <span class="verse"><a name="20">20</a>Ed egli, rispondendo, disse loro: Egli è uno de’ dodici, il quale intinge meco nel piatto.</span> <span class="verse"><a name="21">21</a>Certo, il Figliuol dell’uomo se ne va, siccome egli è scritto di lui; ma guai a quell’uomo, per cui il Figliuol dell’uomo è tradito! ben sarebbe stato per lui di non esser mai nato.</span> <span class="verse"><a name="22">22</a>E mentre essi mangiavano, Gesù prese del pane; e fatta la benedizione, lo ruppe, e lo diede loro, e disse: Prendete, mangiate; quest’è il mio corpo.</span> <span class="verse"><a name="23">23</a>Poi, preso il calice, e rese grazie, lo diede loro; e tutti ne bevvero.</span> <span class="verse"><a name="24">24</a>Ed egli disse loro: Quest’è il mio sangue, che è il sangue del nuovo patto, il quale è sparso per molti.</span> <span class="verse"><a name="25">25</a>Io vi dico in verità, che io non berrò più del frutto della vigna, fino a quel giorno che io lo berrò nuovo nel regno di Dio.</span> <span class="verse"><a name="26">26</a>E dopo ch’ebbero cantato l’inno, se ne uscirono al monte degli Ulivi.</span> <span class="verse"><a name="27">27</a>E GESÙ disse loro: Voi tutti sarete scandalezzati in me questa notte; perciocchè egli è scritto: Io percoterò il Pastore, e le pecore saranno disperse.</span> <span class="verse"><a name="28">28</a>Ma dopo che sarò risuscitato, io andrò dinanzi a voi in Galilea.</span> <span class="verse"><a name="29">29</a>E Pietro gli disse: Avvegnachè tutti gli altri sieno scandalezzati di te, io però non lo sarò.</span> <span class="verse"><a name="30">30</a>E Gesù gli disse: Io ti dico in verità, che oggi, in questa stessa notte, avanti che il gallo abbia cantato due volte, tu mi rinnegherai tre volte.</span> <span class="verse"><a name="31">31</a>Ma egli vie più fermamente diceva: Quantunque mi convenisse morir teco, non però ti rinnegherò. Il simigliante dicevano ancora tutti gli altri</span> <span class="verse"><a name="32">32</a>POI vennero in un luogo detto Ghetsemane; ed egli disse a’ suoi discepoli: Sedete qui, finchè io abbia orato.</span> <span class="verse"><a name="33">33</a>E prese seco Pietro, e Giacomo, e Giovanni; e cominciò ad essere spaventato e gravemente angosciato.</span> <span class="verse"><a name="34">34</a>E disse loro: L’anima mia è occupata di tristizia infino alla morte; dimorate qui, e vegliate.</span> <span class="verse"><a name="35">35</a>E andato un poco innanzi, si gettò in terra, e pregava che, se era possibile, quell’ora passasse oltre da lui.</span> <span class="verse"><a name="36">36</a>E disse: Abba, Padre, ogni cosa ti è possibile; trasporta via da me questo calice; ma pure, non ciò che io voglio, ma ciò che tu vuoi.</span> <span class="verse"><a name="37">37</a>Poi venne, e trovò i discepoli che dormivano, e disse a Pietro: Simone, dormi tu? non hai tu potuto vegliar pure un’ora?</span> <span class="verse"><a name="38">38</a>Vegliate, ed orate, che non entriate in tentazione; bene è lo spirito pronto, ma la carne è debole.</span> <span class="verse"><a name="39">39</a>E di nuovo andò, ed orò, dicendo le medesime parole.</span> <span class="verse"><a name="40">40</a>E tornato, trovò i discepoli, che di nuovo dormivano; perciocchè i loro occhi erano aggravati; e non sapevano che rispondergli.</span> <span class="verse"><a name="41">41</a>Poi venne la terza volta, e disse loro: Dormite pur da ora innanzi, e riposatevi; basta! l’ora è venuta; ecco, il Figliuol dell’uomo è dato nelle mani dei peccatori.</span> <span class="verse"><a name="42">42</a>Levatevi, andiamo; ecco, colui che mi tradisce è vicino</span> <span class="verse"><a name="43">43</a>ED in quello stante, mentre egli parlava ancora, giunse Giuda, l’uno de’ dodici, e con lui una gran turba, con ispade, ed aste, da parte de’ principali sacerdoti, degli Scribi, e degli anziani.</span> <span class="verse"><a name="44">44</a>Or colui che lo tradiva avea dato loro un segnale, dicendo: Colui il quale io avrò baciato è desso; pigliatelo, menatelo sicuramente.</span> <span class="verse"><a name="45">45</a>E come fu giunto, subito si accostò a lui, e disse: Ben ti sia, Maestro! e lo baciò.</span> <span class="verse"><a name="46">46</a>Allora coloro gli misero le mani addosso, e lo presero.</span> <span class="verse"><a name="47">47</a>Ed un di coloro ch’erano quivi presenti trasse la spada, e percosse il servitore del sommo sacerdote, e gli spiccò l’orecchio.</span> <span class="verse"><a name="48">48</a>E Gesù fece lor motto, e disse: Voi siete usciti con ispade, e con aste, come contro ad un ladrone, per pigliarmi.</span> <span class="verse"><a name="49">49</a>Io era tuttodì appresso di voi insegnando nel tempio, e voi non mi avete preso: ma ciò è avvenuto, acciocchè le scritture sieno adempiute.</span> <span class="verse"><a name="50">50</a>E tutti, lasciatolo, se ne fuggirono.</span> <span class="verse"><a name="51">51</a>Ed un certo giovane lo seguitava, involto d’un panno lino sopra la carne ignuda, e i fanti lo presero.</span> <span class="verse"><a name="52">52</a>Ma egli, lasciato il panno, se ne fuggì da loro, ignudo</span> <span class="verse"><a name="53">53</a>ED essi ne menarono Gesù al sommo sacerdote; appresso il quale si raunarono insieme tutti i principali sacerdoti, e gli anziani, e gli Scribi.</span> <span class="verse"><a name="54">54</a>E Pietro lo seguitava da lungi, fin dentro alla corte del sommo sacerdote; ove si pose a sedere co’ sergenti, e si scaldava al fuoco.</span> <span class="verse"><a name="55">55</a>Or i principali sacerdoti, e tutto il concistoro, cercavan testimonianza contro a Gesù, per farlo morire; e non ne trovavano alcuna.</span> <span class="verse"><a name="56">56</a>Perciocchè molti dicevano falsa testimonianza contro a lui; ma le loro testimonianze non eran conformi.</span> <span class="verse"><a name="57">57</a>Allora alcuni, levatisi, disser falsa testimonianza contro a lui, dicendo:</span> <span class="verse"><a name="58">58</a>Noi l’abbiamo udito che diceva: Io disfarò questo tempio, fatto d’opera di mano, e in tre giorni ne riedificherò un altro, che non sarà fatto d’opera di mano.</span> <span class="verse"><a name="59">59</a>Ma, non pur così la lor testimonianza era conforme.</span> <span class="verse"><a name="60">60</a>Allora il sommo sacerdote, levatosi in piè quivi in mezzo, domandò a Gesù, dicendo: Non rispondi tu nulla? che testimoniano costoro contro a te?</span> <span class="verse"><a name="61">61</a>Ma egli tacque, e non rispose nulla. Da capo il sommo sacerdote lo domandò, e gli disse: Sei tu il Cristo, il Figliuol del Benedetto?</span> <span class="verse"><a name="62">62</a>E Gesù disse: Sì, io lo sono; e voi vedrete il Figliuol dell’uomo sedere alla destra della Potenza, e venire con le nuvole del cielo.</span> <span class="verse"><a name="63">63</a>E il sommo sacerdote, stracciatesi le vesti, disse: Che abbiam noi più bisogno di testimoni?</span> <span class="verse"><a name="64">64</a>Voi avete udita la bestemmia; che ve ne pare? E tutti lo condannarono, pronunziando ch’egli era reo di morte.</span> <span class="verse"><a name="65">65</a>Ed alcuni presero a sputargli addosso, ed a velargli la faccia, e a dargli delle guanciate, e a dirgli: Indovina. Ed i sergenti gli davan delle bacchettate</span> <span class="verse"><a name="66">66</a>ORA, essendo Pietro nella corte di sotto, venne una delle fanti del sommo sacerdote.</span> <span class="verse"><a name="67">67</a>E veduto Pietro che si scaldava, lo riguardò in viso, e disse: Ancora tu eri con Gesù Nazareno.</span> <span class="verse"><a name="68">68</a>Ma egli lo negò, dicendo: Io non lo conosco, e non so ciò che tu ti dica. Ed uscì fuori all’antiporto, e il gallo cantò.</span> <span class="verse"><a name="69">69</a>E la fante, vedutolo di nuovo, cominciò a dire a quelli ch’eran quivi presenti: Costui è di quelli.</span> <span class="verse"><a name="70">70</a>Ma egli da capo lo negò. E poco stante, quelli ch’eran quivi disser di nuovo a Pietro: Veramente tu sei di quelli; perciocchè tu sei Galileo, e la tua favella ne ha la somiglianza.</span> <span class="verse"><a name="71">71</a>Ma egli prese a maledirsi, ed a giurare: Io non conosco quell’uomo che voi dite.</span> <span class="verse"><a name="72">72</a>E il gallo cantò la seconda volta; e Pietro si ricordò della parola che Gesù gli avea detta: Avanti che il gallo canti due volte, tu mi rinnegherai tre volte. E si mise a piangere</span> </p></div</div></div></body></html>