<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/mark/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/mark">Mark</a> &gt <strong>Chapter 7</strong></div><p><span class="verse"><a name="1">1</a>ALLORA si raunarono appresso di lui i Farisei, ed alcuni degli Scribi, ch’eran venuti di Gerusalemme.</span> <span class="verse"><a name="2">2</a>E veduti alcuni de’ discepoli di esso prender cibo con le mani contaminate, cioè, non lavate, ne fecer querela.</span> <span class="verse"><a name="3">3</a>Perciocchè i Farisei, anzi tutti i Giudei, non mangiano, se non si sono più volte lavate le mani, tenendo così la tradizion degli anziani.</span> <span class="verse"><a name="4">4</a>Ed anche, venendo d’in su la piazza, non mangiano, se non si son lavati tutto il corpo. Vi sono eziandio molte altre cose, che hanno ricevute da osservare: lavamenti di coppe, d’orciuoli, di vasellamenti di rame, e di lettiere.</span> <span class="verse"><a name="5">5</a>Poi i Farisei, e gli Scribi, lo domandarono, dicendo: Perchè non procedono i tuoi discepoli secondo la tradizione degli anziani, anzi prendon cibo senza lavarsi le mani?</span> <span class="verse"><a name="6">6</a>Ma egli, rispondendo, disse loro: Ben di voi, ipocriti, profetizzò Isaia, siccome è scritto: Questo popolo mi onora con le labbra, ma il cuor loro è lungi da me.</span> <span class="verse"><a name="7">7</a>Ma invano mi onorano, insegnando dottrine che son comandamenti d’uomini.</span> <span class="verse"><a name="8">8</a>Avendo lasciato il comandamento di Dio, voi tenete la tradizione degli uomini, i lavamenti degli orciuoli e delle coppe, e fate assai altre simili cose.</span> <span class="verse"><a name="9">9</a>Disse loro ancora: Bene annullate voi il comandamento di Dio, per osservar la vostra tradizione.</span> <span class="verse"><a name="10">10</a>Perciocchè Mosè ha detto: Onora tuo padre, e tua madre; e: Chi maledice padre, o madre, muoia di morte.</span> <span class="verse"><a name="11">11</a>Ma voi dite: Se un uomo dice a suo padre, od a sua madre: Tutto ciò, onde tu potresti esser sovvenuto da me, sia Corban cioè offerta a Dio,</span> <span class="verse"><a name="12">12</a>voi non gli lasciate più far cosa alcuna per suo padre, o per sua madre;</span> <span class="verse"><a name="13">13</a>annullando così la parola di Dio con la vostra tradizione, la quale voi avete ordinata. E fate assai cose simili.</span> <span class="verse"><a name="14">14</a>Poi, chiamata a sè tutta la moltitudine, le disse: Ascoltatemi tutti, ed intendete:</span> <span class="verse"><a name="15">15</a>Non vi è nulla di fuor dell’uomo, che, entrando in lui, possa contaminarlo; ma le cose che escon di lui son quelle che lo contaminano.</span> <span class="verse"><a name="16">16</a>Se alcuno ha orecchie da udire, oda.</span> <span class="verse"><a name="17">17</a>Poi, quando egli fu entrato in casa, lasciando la moltitudine, i suoi discepoli lo domandarono intorno alla parabola.</span> <span class="verse"><a name="18">18</a>Ed egli disse loro: Siete voi ancora così privi d’intelletto? non intendete voi che tutto ciò che di fuori entra nell’uomo non può contaminarlo?</span> <span class="verse"><a name="19">19</a>Poichè non gli entra nel cuore, anzi nel ventre, e poi se ne va nella latrina, purgando tutte le vivande.</span> <span class="verse"><a name="20">20</a>Ma, diceva egli, ciò che esce dall’uomo è quel che lo contamina.</span> <span class="verse"><a name="21">21</a>Poichè di dentro, cioè, dal cuore degli uomini, procedono pensieri malvagi, adulterii, fornicazioni, omicidii, furti,</span> <span class="verse"><a name="22">22</a>cupidigie, malizie, frodi, lascivie, occhio maligno, bestemmia, alterezza, stoltizia.</span> <span class="verse"><a name="23">23</a>Tutte queste cose malvagie escon di dentro l’uomo, e lo contaminano</span> <span class="verse"><a name="24">24</a>POI appresso, levatosi di là, se ne andò a’ confini di Tiro e di Sidon; ed entrato in una casa, non voleva che alcun lo sapesse; ma non potè esser nascosto.</span> <span class="verse"><a name="25">25</a>Perciocchè una donna, la cui figliuoletta avea uno spirito immondo, udito parlar di Gesù, venne, e gli si gettò ai piedi;</span> <span class="verse"><a name="26">26</a>or quella donna era Greca, Sirofenice di nazione; e lo pregava che cacciasse il demonio fuor della sua figliuola.</span> <span class="verse"><a name="27">27</a>Ma Gesù le disse: Lascia che prima i figliuoli sieno saziati; perciocchè non è onesto prendere il pan de’ figliuoli, e gettarlo a’ cagnuoli.</span> <span class="verse"><a name="28">28</a>Ma ella rispose, e gli disse: Dici bene, o Signore: poichè anche i cagnuoli, di sotto alla tavola, mangiano delle miche de’ figliuoli.</span> <span class="verse"><a name="29">29</a>Ed egli le disse: Per cotesta parola, va’, il demonio è uscito dalla tua figliuola.</span> <span class="verse"><a name="30">30</a>Ed ella, andata in casa sua, trovò il demonio essere uscito, e la figliuola coricata sopra il letto</span> <span class="verse"><a name="31">31</a>POI Gesù, partitosi di nuovo dai confini di Tiro e di Sidon, venne presso al mar della Galilea, per mezzo i confini di Decapoli.</span> <span class="verse"><a name="32">32</a>E gli fu menato un sordo scilinguato; e fu pregato che mettesse la mano sopra lui.</span> <span class="verse"><a name="33">33</a>Ed egli, trattolo da parte d’infra la moltitudine, gli mise le dita nelle orecchie; ed avendo sputato, gli toccò la lingua:</span> <span class="verse"><a name="34">34</a>poi, levati gli occhi al cielo, sospirò, e gli disse: Effata, che vuol dire: Apriti.</span> <span class="verse"><a name="35">35</a>E subito le orecchie di colui furono aperte, e gli si sciolse lo scilinguagnolo, e parlava bene.</span> <span class="verse"><a name="36">36</a>E Gesù ordinò loro, che nol dicessero ad alcuno; ma più lo divietava loro, più lo predicavano.</span> <span class="verse"><a name="37">37</a>E stupivano sopra modo, dicendo: Egli ha fatta ogni cosa bene; egli fa udire i sordi, e parlare i mutoli</span> </p></div</div></div></body></html>