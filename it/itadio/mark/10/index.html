<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/mark/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/mark">Mark</a> &gt <strong>Chapter 10</strong></div><p><span class="verse"><a name="1">1</a>POI, levatosi di là, venne ne’ confini della Giudea, lungo il Giordano; e di nuovo si raunarono appresso di lui delle turbe; ed egli di nuovo le ammaestrava, come era usato.</span> <span class="verse"><a name="2">2</a>E i Farisei, accostatisi, lo domandarono, tentandolo: È egli lecito al marito di mandar via la moglie?</span> <span class="verse"><a name="3">3</a>Ed egli, rispondendo, disse loro: Che vi comandò Mosè?</span> <span class="verse"><a name="4">4</a>Ed essi dissero: Mosè permise di scrivere la scritta del divorzio, e di mandar via la moglie.</span> <span class="verse"><a name="5">5</a>E Gesù, rispondendo disse loro: Egli vi scrisse quel comandamento per la durezza del vostro cuore.</span> <span class="verse"><a name="6">6</a>Ma dal principio della creazione, Iddio fece gli uomini maschio e femmina.</span> <span class="verse"><a name="7">7</a>E disse: Perciò l’uomo lascerà suo padre, e sua madre, e si congiungerà con la sua moglie;</span> <span class="verse"><a name="8">8</a>e i due diverranno una stessa carne; talchè non son più due, ma una stessa carne.</span> <span class="verse"><a name="9">9</a>Ciò adunque che Iddio ha congiunto, l’uomo nol separi.</span> <span class="verse"><a name="10">10</a>E in casa i suoi discepoli lo domandaron di nuovo intorno a quello stesso.</span> <span class="verse"><a name="11">11</a>Ed egli disse loro: Chiunque manda via la sua moglie, e ne sposa un’altra, commette adulterio contro ad essa.</span> <span class="verse"><a name="12">12</a>Parimente, se la moglie lascia il suo marito, e si marita ad un altro, commette adulterio</span> <span class="verse"><a name="13">13</a>ALLORA gli furono presentati dei piccoli fanciulli, acciocchè li toccasse; ma i discepoli sgridavan coloro che li presentavano.</span> <span class="verse"><a name="14">14</a>E Gesù, veduto ciò, s’indegnò, e disse loro: Lasciate i piccoli fanciulli venire a me, e non li divietate; perciocchè di tali è il regno di Dio.</span> <span class="verse"><a name="15">15</a>Io vi dico in verità, che chiunque non avrà ricevuto il regno di Dio come piccolo fanciullo, non entrerà in esso.</span> <span class="verse"><a name="16">16</a>E recatiseli in braccio, ed imposte loro le mani, li benedisse</span> <span class="verse"><a name="17">17</a>OR come egli usciva fuori, per mettersi in cammino, un tale corse a lui; e inginocchiatosi davanti a lui, lo domandò: Maestro buono, che farò per ereditare la vita eterna?</span> <span class="verse"><a name="18">18</a>E Gesù gli disse: Perchè mi chiami buono? niuno è buono, se non un solo, cioè Iddio.</span> <span class="verse"><a name="19">19</a>Tu sai i comandamenti: Non commettere adulterio. Non uccidere. Non furare. Non dir falsa testimonianza. Non far danno ad alcuno. Onora tuo padre e tua madre.</span> <span class="verse"><a name="20">20</a>Ed egli rispondendo, gli disse: Maestro, tutte queste cose ho osservate fin dalla mia giovanezza.</span> <span class="verse"><a name="21">21</a>E Gesù, riguardatolo in viso, l’amò, e gli disse: Una cosa ti manca; va’, vendi tutto ciò che tu hai, e dallo a’ poveri; e tu avrai un tesoro nel cielo; poi vieni, e tolta la tua croce, seguitami.</span> <span class="verse"><a name="22">22</a>Ma egli, attristato di quella parola, se ne andò dolente; perciocchè avea di gran beni.</span> <span class="verse"><a name="23">23</a>E Gesù, riguardatosi attorno, disse ai suoi discepoli: Quanto malagevolmente coloro che hanno delle ricchezze entreranno nel regno di Dio!</span> <span class="verse"><a name="24">24</a>E i discepoli sbigottirono per le sue parole. E Gesù da capo replicò, e disse loro: Figliuoli, quanto malagevol cosa è, che coloro che si confidano nelle ricchezze entrino nel regno di Dio!</span> <span class="verse"><a name="25">25</a>Egli è più agevole che un cammello passi per la cruna di un ago, che un ricco entri nel regno di Dio.</span> <span class="verse"><a name="26">26</a>Ed essi vie più stupivano, dicendo fra loro: Chi può adunque esser salvato?</span> <span class="verse"><a name="27">27</a>E Gesù, riguardatili, disse: Agli uomini è impossibile, ma non a Dio, perciocchè ogni cosa è possibile a Dio.</span> <span class="verse"><a name="28">28</a>E Pietro prese a dirgli: Ecco, noi abbiamo lasciata ogni cosa, e ti abbiam seguitato.</span> <span class="verse"><a name="29">29</a>E Gesù, rispondendo, disse: Io vi dico in verità, che non vi è alcuno che abbia lasciata casa, o fratelli, o sorelle, o padre, o madre, o moglie, o figliuoli, o possessioni, per amor di me, e dell’evangelo,</span> <span class="verse"><a name="30">30</a>che ora, in questo tempo, non ne riceva cento cotanti: case, e fratelli, e sorelle, e madri, e figliuoli, e possessioni, con persecuzioni; e, nel secolo a venire, la vita eterna.</span> <span class="verse"><a name="31">31</a>Ma, molti primi saranno ultimi, e molti ultimi saranno primi</span> <span class="verse"><a name="32">32</a>OR essi erano per cammino, salendo in Gerusalemme; e Gesù andava innanzi a loro, ed essi erano spaventati, e lo seguitavano con timore. Ed egli, tratti di nuovo da parte i dodici, prese a dir loro le cose che gli avverrebbero, dicendo:</span> <span class="verse"><a name="33">33</a>Ecco, noi saliamo in Gerusalemme; e il Figliuol dell’uomo sarà dato nelle mani de’ principali sacerdoti, e degli Scribi; ed essi lo condanneranno a morte, e lo metteranno nelle mani de’ Gentili;</span> <span class="verse"><a name="34">34</a>i quali lo scherniranno, e lo flagelleranno, e gli sputeranno addosso, e l’uccideranno; ma nel terzo giorno egli risusciterà.</span> <span class="verse"><a name="35">35</a>E Giacomo, e Giovanni, figliuoli di Zebedeo si accostarono a lui, dicendo: Maestro, noi desideriamo che tu ci faccia ciò che chiederemo.</span> <span class="verse"><a name="36">36</a>Ed egli disse loro: Che volete che io vi faccia?</span> <span class="verse"><a name="37">37</a>Ed essi gli dissero: Concedici che nella tua gloria, noi sediamo, l’uno alla tua destra, l’altro alla tua sinistra.</span> <span class="verse"><a name="38">38</a>E Gesù disse loro: Voi non sapete ciò che vi chieggiate; potete voi bere il calice il quale io berrò, ed esser battezzati del battesimo del quale io sarò battezzato? Ed essi gli dissero: Sì, lo possiamo.</span> <span class="verse"><a name="39">39</a>E Gesù disse loro: Voi certo berrete il calice che io berrò, e sarete battezzati del battesimo del quale io sarò battezzato;</span> <span class="verse"><a name="40">40</a>ma, quant’è al sedermi a destra ed a sinistra, non istà a me il darlo; ma sarà dato a coloro a cui è preparato.</span> <span class="verse"><a name="41">41</a>E gli altri dieci, udito ciò, presero ad indegnarsi di Giacomo e di Giovanni.</span> <span class="verse"><a name="42">42</a>Ma Gesù, chiamatili a sè, disse loro: Voi sapete che coloro che si reputano principi delle genti le signoreggiano, e che i lor grandi usano podestà sopra esse.</span> <span class="verse"><a name="43">43</a>Ma non sarà così fra voi; anzi chiunque vorrà divenir grande fra voi sia vostro ministro;</span> <span class="verse"><a name="44">44</a>e chiunque fra voi vorrà essere il primo, sia servitor di tutti.</span> <span class="verse"><a name="45">45</a>Poichè anche il Figliuol dell’uomo non è venuto per esser servito; anzi per servire, e per dar l’anima sua per prezzo di riscatto per molti</span> <span class="verse"><a name="46">46</a>POI vennero in Gerico; e come egli usciva di Gerico, co’ suoi discepoli, e gran moltitudine, un certo figliuol di Timeo, Bartimeo il cieco, sedeva presso della strada, mendicando.</span> <span class="verse"><a name="47">47</a>Ed avendo udito che colui che passava era Gesù il Nazareno, prese a gridare, e a dire: Gesù, Figliuol di Davide, abbi pietà di me!</span> <span class="verse"><a name="48">48</a>E molti lo sgridavano, acciocchè tacesse; ma egli vie più gridava: Figliuol di Davide, abbi pietà di me!</span> <span class="verse"><a name="49">49</a>E Gesù, fermatosi, disse che si chiamasse. Chiamarono adunque il cieco, dicendogli: Sta’ di buon cuore, levati, egli ti chiama.</span> <span class="verse"><a name="50">50</a>Ed egli, gettatasi d’addosso la sua veste, si levò, e venne a Gesù.</span> <span class="verse"><a name="51">51</a>E Gesù gli fece motto, e disse: Che vuoi tu ch’io ti faccia? E il cieco gli disse: Rabboni, che io ricoveri la vista.</span> <span class="verse"><a name="52">52</a>E Gesù gli disse: Va’, la tua fede ti ha salvato. E in quello stante egli ricoverò la vista, e seguitò Gesù per la via</span> </p></div</div></div></body></html>