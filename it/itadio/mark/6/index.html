<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/mark/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/mark">Mark</a> &gt <strong>Chapter 6</strong></div><p><span class="verse"><a name="1">1</a>POI, egli si partì di là, e venne nella sua patria, e i suoi discepoli lo seguitarono.</span> <span class="verse"><a name="2">2</a>E venuto il sabato, egli si mise ad insegnar nella sinagoga; e molti, udendolo, sbigottivano, dicendo: Onde ha costui queste cose? e quale è questa sapienza che gli è data? ed onde è che cotali potenti operazioni son fatte per mano sua?</span> <span class="verse"><a name="3">3</a>Non è costui quel falegname, figliuol di Maria, fratel di Giacomo, di Iose, di Giuda, e di Simone? e non sono le sue sorelle qui appresso di noi? Ed erano scandalezzati in lui.</span> <span class="verse"><a name="4">4</a>Ma Gesù disse loro: Niun profeta è disonorato, se non nella sua patria, e fra i suoi parenti, e in casa sua.</span> <span class="verse"><a name="5">5</a>E non potè quivi fare alcuna potente operazione, salvo che, poste le mani sopra alcuni pochi infermi, li sanò.</span> <span class="verse"><a name="6">6</a>E si maravigliava della loro incredulità; e andava attorno per le castella, insegnando</span> <span class="verse"><a name="7">7</a>ED egli chiamò a sè i dodici, e prese a mandarli a due a due; e diede loro podestà sopra gli spiriti immondi.</span> <span class="verse"><a name="8">8</a>E comandò loro che non prendessero nulla per lo viaggio, se non solo un bastone; non tasca, non pane, non moneta nelle lor cinture.</span> <span class="verse"><a name="9">9</a>E che fossero sol calzati di sandali, e non portassero due toniche indosso.</span> <span class="verse"><a name="10">10</a>Disse loro ancora: Dovunque sarete entrati in alcuna casa, dimorate in quella, finchè usciate di quel luogo.</span> <span class="verse"><a name="11">11</a>E se alcuni non vi ricevono, e non vi ascoltano, partitevi di là, e scotete la polvere di sotto a’ vostri piedi, in testimonianza contro a loro. Io vi dico in verità, che Sodoma e Gomorra saranno più tollerabilmente trattate nel giorno del giudizio, che quella città.</span> <span class="verse"><a name="12">12</a>Essi adunque, partitisi, predicavano che gli uomini si ravvedessero.</span> <span class="verse"><a name="13">13</a>E cacciavano molti demoni, ed ungevano d’olio molti infermi e li sanavano</span> <span class="verse"><a name="14">14</a>OR il re Erode udì parlar di Gesù, perciocchè il suo nome era divenuto chiaro, e diceva: Quel Giovanni che battezzava è risuscitato da’ morti; e perciò le potenze operano in lui.</span> <span class="verse"><a name="15">15</a>Altri dicevano: Egli è Elia; ed altri: Egli è un profeta, pari ad un de’ profeti.</span> <span class="verse"><a name="16">16</a>Ma Erode, udite quelle cose, disse: Egli è quel Giovanni, che io ho decapitato; esso è risuscitato da’ morti.</span> <span class="verse"><a name="17">17</a>Perciocchè esso Erode avea mandato a prender Giovanni, e l’avea messo nei legami in prigione, a motivo di Erodiada, moglie di Filippo, suo fratello; perciocchè egli l’avea sposata,</span> <span class="verse"><a name="18">18</a>e Giovanni avea detto ad Erode: Ei non ti è lecito di aver la moglie del tuo fratello.</span> <span class="verse"><a name="19">19</a>Ed Erodiada gliene avea mal talento; e volentieri l’avrebbe fatto morire, ma non poteva.</span> <span class="verse"><a name="20">20</a>Perciocchè Erode temeva Giovanni, conoscendolo uomo giusto, e santo; e l’osservava; ed avendolo udito, faceva molte cose, e volentieri l’udiva.</span> <span class="verse"><a name="21">21</a>Ora, venuto un giorno opportuno, che Erode, nel giorno della sua natività, feceva un convito a’ suoi grandi, e capitani, ed a’ principali della Galilea;</span> <span class="verse"><a name="22">22</a>la figliuola di essa Erodiada entrò, e ballò, e piacque ad Erode, ed a coloro ch’erano con lui a tavola. E il re disse alla fanciulla: Domandami tutto ciò che vorrai, ed io tel donerò.</span> <span class="verse"><a name="23">23</a>E le giurò, dicendo: Io ti donerò tutto ciò che mi chiederai, fino alla metà del mio regno.</span> <span class="verse"><a name="24">24</a>Ed essa uscì e disse a sua madre: Che chiederò? Ed ella disse: La testa di Giovanni Battista.</span> <span class="verse"><a name="25">25</a>E subito rientrò frettolosamente al re, e gli fece la domanda, dicendo: Io desidero che subito tu mi dia in un piatto la testa di Giovanni Battista.</span> <span class="verse"><a name="26">26</a>E benchè il re se ne attristasse grandemente, pur nondimeno per li giuramenti, e per rispetto di coloro ch’eran con lui a tavola, non gliel volle disdire.</span> <span class="verse"><a name="27">27</a>E subito, mandato un sergente, comandò che fosse recata la testa di esso.</span> <span class="verse"><a name="28">28</a>E quello andò e lo decapitò in prigione, e portò la sua testa in un piatto, e la diede alla fanciulla, e la fanciulla la diede a sua madre.</span> <span class="verse"><a name="29">29</a>E i discepoli di esso, udito ciò, vennero e tolsero il suo corpo morto, e lo posero in un monumento</span> <span class="verse"><a name="30">30</a>OR gli Apostoli si accolsero appresso di Gesù, e gli rapportarono ogni cosa, tutto ciò che avean fatto ed insegnato.</span> <span class="verse"><a name="31">31</a>Ed egli disse loro: Venite voi in disparte, in qualche luogo solitario, e riposatevi un poco; perciocchè coloro che andavano e venivano erano in gran numero, talchè quelli non aveano pur agio di mangiare.</span> <span class="verse"><a name="32">32</a>E se ne andarono in su la navicella in un luogo solitario in disparte.</span> <span class="verse"><a name="33">33</a>E la moltitudine li vide partire, e molti lo riconobbero; ed accorsero là a piè da tutte le città, e giunsero avanti loro, e si accolsero appresso di lui.</span> <span class="verse"><a name="34">34</a>E Gesù smontato, vide una gran moltitudine, e si mosse a compassione inverso loro; perciocchè erano come pecore che non hanno pastore; e si mise ad insegnar loro molte cose.</span> <span class="verse"><a name="35">35</a>Ed essendo già tardi, i suoi discepoli vennero a lui, e gli dissero: Questo luogo è deserto, e già è tardi.</span> <span class="verse"><a name="36">36</a>Licenzia questa gente, acciocchè vadano per le villate, e per le castella d’intorno, e si comperino del pane, perciocchè non hanno nulla da mangiare.</span> <span class="verse"><a name="37">37</a>Ma egli, rispondendo, disse loro: Date lor voi da mangiare. Ed essi gli dissero: Andremmo noi a comperar per dugento denari di pane, e darem loro da mangiare?</span> <span class="verse"><a name="38">38</a>Ed egli disse loro: Quanti pani avete? andate, e vedete. Ed essi, dopo essersene accertati, dissero: Cinque, e due pesci.</span> <span class="verse"><a name="39">39</a>Ed egli comandò loro che il facesser tutti coricar sopra l’erba verde, per brigate.</span> <span class="verse"><a name="40">40</a>Ed essi si coricarono per cerchi, a cento, ed a cinquanta, per cerchio.</span> <span class="verse"><a name="41">41</a>Poi prese i cinque pani, e i due pesci, e levò gli occhi al cielo, e fece la benedizione; poi ruppe i pani, e li diede a’ suoi discepoli, acciocchè li mettessero davanti a loro: egli spartì eziandio i due pesci a tutti.</span> <span class="verse"><a name="42">42</a>E tutti mangiarono, e furon saziati.</span> <span class="verse"><a name="43">43</a>E i discepoli levaron de’ pezzi de’ pani dodici corbelli pieni, ed anche qualche rimanente de’ pesci.</span> <span class="verse"><a name="44">44</a>Or coloro che avean mangiato di que’ pani erano cinquemila uomini</span> <span class="verse"><a name="45">45</a>E TOSTO appresso egli costrinse i suoi discepoli a montar nella navicella, ed a trarre innanzi a lui all’altra riva, verso Betsaida, mentre egli licenziava la moltitudine.</span> <span class="verse"><a name="46">46</a>Poi, quando l’ebbe accommiatata, se ne andò in sul monte, per orare.</span> <span class="verse"><a name="47">47</a>E, fattosi sera, la navicella era in mezzo del mare, ed egli era in terra tutto solo. E vide i discepoli che travagliavano nel vogare,</span> <span class="verse"><a name="48">48</a>perciocchè il vento era loro contrario; e intorno alla quarta vigilia della notte, egli venne a loro, camminando sopra il mare; e voleva passar oltre a loro.</span> <span class="verse"><a name="49">49</a>Ma essi, vedutolo camminar sopra il mare, pensarono che fosse una fantasima, e sclamarono. Perciocchè tutti lo videro, e furon turbati;</span> <span class="verse"><a name="50">50</a>ma egli tosto parlò con loro, e disse: State di buon cuore, son io, non temiate.</span> <span class="verse"><a name="51">51</a>E montò a loro nella navicella, e il vento si acquetò; ed essi vie più sbigottirono in loro stessi, e si maravigliarono.</span> <span class="verse"><a name="52">52</a>Perciocchè non aveano posto mente al fatto de’ pani; perciocchè il cuor loro era stupido.</span> <span class="verse"><a name="53">53</a>E, passati all’altra riva, vennero nella contrada di Gennesaret, e presero terra.</span> <span class="verse"><a name="54">54</a>E, quando furono smontati dalla navicella, subito la gente lo riconobbe.</span> <span class="verse"><a name="55">55</a>E, correndo qua e là per tutta quella contrada circonvicina, prese a portare attorno in letticelli i malati, là dove udiva ch’egli fosse.</span> <span class="verse"><a name="56">56</a>E dovunque egli entrava, in castella, o in città, o in villate, la gente metteva gl’infermi nelle piazze, e lo pregava che sol potessero toccare il lembo della sua vesta; e tutti quelli che lo toccavano erano guariti</span> </p></div</div></div></body></html>