<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/mark/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/mark">Mark</a> &gt <strong>Chapter 5</strong></div><p><span class="verse"><a name="1">1</a>E GIUNSERO all’altra riva del mare nella contrada de’ Gadareni.</span> <span class="verse"><a name="2">2</a>E, come Gesù fu uscito della navicella, subito gli venne incontro da’ monumenti, un uomo posseduto da uno spirito immondo.</span> <span class="verse"><a name="3">3</a>Il quale avea la sua dimora fra i monumenti, e niuno potea tenerlo attaccato, non pur con catene.</span> <span class="verse"><a name="4">4</a>Perciocchè spesso era stato attaccato con ceppi, e con catene; e le catene eran da lui state rotte, e i ceppi spezzati, e niuno potea domarlo.</span> <span class="verse"><a name="5">5</a>E del continuo, notte e giorno, fra i monumenti, e su per li monti, andava gridando, e picchiandosi con pietre.</span> <span class="verse"><a name="6">6</a>Ora, quando egli ebbe veduto Gesù da lungi, corse e l’adorò.</span> <span class="verse"><a name="7">7</a>E dato un gran grido, disse: Che vi è fra me e te, Gesù, Figliuol dell’Iddio altissimo? Io ti scongiuro nel nome di Dio, che tu non mi tormenti.</span> <span class="verse"><a name="8">8</a>Perciocchè egli gli diceva: Spirito immondo, esci di quest’uomo.</span> <span class="verse"><a name="9">9</a>E Gesù gli domandò: Quale è il tuo nome? Ed esso rispose, dicendo: Io ho nome Legione, perciocchè siam molti.</span> <span class="verse"><a name="10">10</a>Ed esso lo pregava molto che non li mandasse fuori di quella contrada.</span> <span class="verse"><a name="11">11</a>Or quivi presso al monte era una gran greggia di porci che pasceva.</span> <span class="verse"><a name="12">12</a>E tutti que’ demoni lo pregavano, dicendo: Mandaci in que’ porci, acciocchè entriamo in essi.</span> <span class="verse"><a name="13">13</a>E Gesù prontamente lo permise loro; laonde quegli spiriti immondi, usciti, entraron ne’ porci; e quella greggia si gettò per lo precipizio nel mare or erano intorno a duemila, ed affogaron nel mare.</span> <span class="verse"><a name="14">14</a>E coloro che pasturavano i porci fuggirono, e rapportaron la cosa nella città, e per li campi; e la gente uscì fuori, per vedere ciò che era avvenuto.</span> <span class="verse"><a name="15">15</a>E venne a Gesù, e vide l’indemoniato che sedeva, ed era vestito; e colui che avea avuta la legione essere in buon senno; e temette.</span> <span class="verse"><a name="16">16</a>E coloro che avean veduta la cosa raccontaron loro come era avvenuto all’indemoniato, e il fatto de’ porci.</span> <span class="verse"><a name="17">17</a>Ed essi presero a pregarlo che se ne andasse da’ lor confini.</span> <span class="verse"><a name="18">18</a>E come egli fu entrato nella navicella, colui ch’era stato indemoniato lo pregava di poter stare con lui.</span> <span class="verse"><a name="19">19</a>Ma Gesù non gliel permise: anzi gli disse: Va’ a casa tua a’ tuoi, e racconta loro quanto gran cose il Signore ti ha fatte, e come egli ha avuta pietà di te.</span> <span class="verse"><a name="20">20</a>Ed egli andò, e prese a predicare in Decapoli quanto gran cose Gesù gli avea fatte. E tutti si maravigliavano</span> <span class="verse"><a name="21">21</a>ED essendo Gesù di nuovo passato all’altra riva, in su la navicella, una gran moltitudine si raunò appresso di lui; ed egli se ne stava appresso del mare.</span> <span class="verse"><a name="22">22</a>Ed ecco, un de’ capi della sinagoga, chiamato per nome Iairo, venne; e vedutolo, gli si gittò a’ piedi.</span> <span class="verse"><a name="23">23</a>E lo pregava molto instantemente, dicendo: La mia figliolina è all’estremo; deh! vieni, e metti le mani sopra lei acciocchè sia salvata, ed ella viverà.</span> <span class="verse"><a name="24">24</a>Ed egli se ne andò con lui, e gran moltitudine lo seguitava, e l’affollava.</span> <span class="verse"><a name="25">25</a>Or una donna, che avea un flusso di sangue già da dodici anni,</span> <span class="verse"><a name="26">26</a>ed avea sofferte molte cose da molti medici, ed avea speso tutto il suo, senza alcun giovamento, anzi più tosto era peggiorata;</span> <span class="verse"><a name="27">27</a>avendo udito parlar di Gesù, venne di dietro, nella turba, e toccò il suo vestimento.</span> <span class="verse"><a name="28">28</a>Perciocchè diceva: Se sol tocco i suoi vestimenti, sarò salva.</span> <span class="verse"><a name="29">29</a>E in quello stante il flusso del suo sangue si stagnò; ed ella si avvide nel suo corpo ch’ella era guarita di quel flagello.</span> <span class="verse"><a name="30">30</a>E subito Gesù, conoscendo in se stesso la virtù ch’era proceduta da lui, rivoltosi nella turba, disse: Chi mi ha toccati i vestimenti?</span> <span class="verse"><a name="31">31</a>Ed i suoi discepoli gli dissero: Tu vedi la turba che ti affolla, e dici: Chi mi ha toccato?</span> <span class="verse"><a name="32">32</a>Ma egli guardava pure attorno, per veder colei che avea ciò fatto.</span> <span class="verse"><a name="33">33</a>E la donna, paurosa, e tremante, sapendo ciò ch’era stato fatto in lei, venne, e gli si gittò a’ piedi, e gli disse tutta la verità.</span> <span class="verse"><a name="34">34</a>Ma egli le disse: Figliuola, la tua fede ti ha salvata; vattene in pace, e sii guarita del tuo flagello</span> <span class="verse"><a name="35">35</a>Mentre egli parlava ancora, vennero alcuni di casa del capo della sinagoga, dicendo: La tua figliuola è morta; perchè dài più molestia al Maestro?</span> <span class="verse"><a name="36">36</a>Ma subito Gesù, udito ciò che si diceva, disse al capo della sinagoga: Non temere, credi solamente.</span> <span class="verse"><a name="37">37</a>E non permise che alcuno lo seguitasse, se non Pietro, e Giacomo, e Giovanni, fratel di Giacomo.</span> <span class="verse"><a name="38">38</a>E venne in casa del capo della sinagoga, e vide quivi un grande strepito, gente che piangevano, e facevano un grande urlare.</span> <span class="verse"><a name="39">39</a>Ed entrato dentro, disse loro: Perchè fate tanto romore, e tanti pianti? la fanciulla non è morta, ma dorme.</span> <span class="verse"><a name="40">40</a>Ed essi si ridevan di lui. Ma egli, messi fuori tutti, prese seco il padre e la madre della fanciulla, e coloro ch’erano con lui, ed entrò là dove la fanciulla giaceva.</span> <span class="verse"><a name="41">41</a>E presa la fanciulla per la mano, le disse: Talita cumi; il che, interpretato, vuol dire: Fanciulla io tel dico, levati.</span> <span class="verse"><a name="42">42</a>E subito la fanciullina si levò, e camminava; perciocchè era d’età di dodici anni. Ed essi sbigottirono di grande sbigottimento.</span> <span class="verse"><a name="43">43</a>Ed egli comandò loro molto strettamente, che niuno lo sapesse; e ordinò che si desse da mangiare alla fanciulla</span> </p></div</div></div></body></html>