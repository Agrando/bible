<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/mark/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/mark">Mark</a> &gt <strong>Chapter 11</strong></div><p><span class="verse"><a name="1">1</a>E QUANDO furon giunti vicino a Gerusalemme, in Betfage, e Betania, presso al monte degli Ulivi, Gesù mandò due de’ suoi discepoli.</span> <span class="verse"><a name="2">2</a>E disse loro: Andate nel castello ch’è dirimpetto a voi; e subito, come entrerete là, troverete un puledro d’asino attaccato, sopra il quale non montò mai alcuno; scioglietelo, e menatemelo.</span> <span class="verse"><a name="3">3</a>E se alcuno vi dice: Perchè fate questo? dite: Il Signore ne ha bisogno. E subito lo manderà qua.</span> <span class="verse"><a name="4">4</a>Essi adunque andarono, e trovarono il puledro attaccato di fuori ad una porta, presso ad un capo di strada, e lo sciolsero.</span> <span class="verse"><a name="5">5</a>Ed alcuni di coloro ch’eran quivi presenti dissero loro: Che fate voi in isciogliere il puledro?</span> <span class="verse"><a name="6">6</a>Ed essi dissero loro come Gesù avea ordinato. Ed essi li lasciarono andare.</span> <span class="verse"><a name="7">7</a>Ed essi menarono il puledro a Gesù, e gettarono sopra quello le lor vesti; ed egli montò sopra esso.</span> <span class="verse"><a name="8">8</a>E molti distendevano le lor vesti nella via, ed altri tagliavan de’ rami dagli alberi, e li distendevano nella via.</span> <span class="verse"><a name="9">9</a>E coloro che andavan davanti, e coloro che venivan dietro, gridavano, dicendo: Osanna! Benedetto sia colui che viene nel nome del Signore!</span> <span class="verse"><a name="10">10</a>Benedetto sia il regno di Davide, nostro padre, il quale viene nel nome del Signore. Osanna ne’ luoghi altissimi!</span> <span class="verse"><a name="11">11</a>E Gesù, entrato in Gerusalemme, venne nel tempio; ed avendo riguardata ogni cosa attorno attorno, essendo già l’ora tarda, uscì verso Betania, co’ dodici</span> <span class="verse"><a name="12">12</a>ED il giorno seguente, quando furono usciti di Betania, egli ebbe fame.</span> <span class="verse"><a name="13">13</a>E veduto di lontano un fico che avea delle foglie, andò a vedere se vi troverebbe cosa alcuna; ma, venuto a quello, non vi trovò nulla, se non delle foglie; perciocchè non era la stagion de’ fichi.</span> <span class="verse"><a name="14">14</a>E Gesù prese a dire al fico: Niuno mangi mai più in perpetuo frutto da te. E i suoi discepoli l’udirono.</span> <span class="verse"><a name="15">15</a>E vennero in Gerusalemme. E Gesù, entrato nel tempio, prese a cacciar fuori coloro che vendevano, e che comperavano nel tempio; e riversò le tavole dei cambiatori, e le sedie di coloro che vendevano i colombi.</span> <span class="verse"><a name="16">16</a>E non permetteva che alcuno portasse alcun vaso attraverso al tempio.</span> <span class="verse"><a name="17">17</a>Ed insegnava, dicendo loro: Non è egli scritto: La mia casa sarà chiamata: Casa d’orazione, per tutte le genti? ma voi ne avete fatta una spelonca di ladroni.</span> <span class="verse"><a name="18">18</a>Or gli Scribi, e i principali sacerdoti udirono queste cose, e cercavano il modo di farlo morire; perchè lo temevano; perciocchè tutta la moltitudine era rapita in ammirazione della sua dottrina.</span> <span class="verse"><a name="19">19</a>E quando fu sera, Gesù se ne uscì fuori della città.</span> <span class="verse"><a name="20">20</a>E la mattina seguente, come essi passavano presso del fico, lo videro seccato fin dalle radici.</span> <span class="verse"><a name="21">21</a>E Pietro, ricordatosi, gli disse: Maestro, ecco, il fico che tu maledicesti è seccato.</span> <span class="verse"><a name="22">22</a>E Gesù, rispondendo, disse loro: Abbiate fede in Dio.</span> <span class="verse"><a name="23">23</a>Perciocchè io vi dico in verità, che chi avrà detto a questo monte: Togliti di là, e gettati nel mare; e non avrà dubitato nel cuor suo, anzi avrà creduto che ciò ch’egli dice avverrà; ciò ch’egli avrà detto gli sarà fatto.</span> <span class="verse"><a name="24">24</a>Perciò io vi dico: Tutte le cose che voi domanderete pregando, crediate che le riceverete, e voi le otterrete.</span> <span class="verse"><a name="25">25</a>E quando vi presenterete per fare orazione, se avete qualche cosa contro ad alcuno, rimettetegliela; acciocchè il Padre vostro ch’è ne’ cieli vi rimetta anch’egli i vostri falli.</span> <span class="verse"><a name="26">26</a>Ma, se voi non perdonate, il Padre vostro ch’è ne’ cieli non vi perdonerà i vostri falli</span> <span class="verse"><a name="27">27</a>POI vennero di nuovo in Gerusalemme; e mentre egli passeggiava per lo tempio, i principali sacerdoti, e gli Scribi, e gli anziani vennero a lui, e gli dissero:</span> <span class="verse"><a name="28">28</a>Di quale autorità fai queste cose? e chi ti ha data cotesta autorità da far queste cose?</span> <span class="verse"><a name="29">29</a>E Gesù, rispondendo, disse loro: Anch’io vi domanderò una cosa; rispondetemi adunque, ed io vi dirò di quale autorità io fo queste cose.</span> <span class="verse"><a name="30">30</a>Il battesimo di Giovanni era egli dal cielo, o dagli uomini? rispondetemi.</span> <span class="verse"><a name="31">31</a>Ed essi ragionavan tra loro, dicendo: Se diciamo: Dal cielo, egli dirà: Perchè dunque non gli credeste?</span> <span class="verse"><a name="32">32</a>Ma se diciamo: Dagli uomini, noi temiamo il popolo perciocchè tutti tenevano che Giovanni era veramente profeta;</span> <span class="verse"><a name="33">33</a>perciò, rispondendo, dissero a Gesù: Noi non sappiamo. E Gesù, rispondendo, disse loro: Io ancora non vi dirò di quale autorità fo queste cose</span> </p></div</div></div></body></html>