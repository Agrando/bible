<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/1pet/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/1pet">1 Peter</a> &gt <strong>Chapter 2</strong></div><p><span class="verse"><a name="1">1</a>Deposta adunque ogni malizia, ed ogni frode, e le ipocrisie, ed invidie, ed ogni maldicenza;</span> <span class="verse"><a name="2">2</a>come fanciulli pur ora nati, appetite il latte puro della parola, acciocchè per esso cresciate.</span> <span class="verse"><a name="3">3</a>Se pure avete gustato che il Signore è buono;</span> <span class="verse"><a name="4">4</a>al quale accostandovi, come alla pietra viva, riprovata dagli uomini, ma dinanzi a Dio eletta, preziosa;</span> <span class="verse"><a name="5">5</a>ancora voi, come pietre vive, siete edificati, per essere una casa spirituale, un sacerdozio santo, per offerire sacrificii spirituali, accettevoli a Dio per Gesù Cristo.</span> <span class="verse"><a name="6">6</a>Per la qual cosa ancora è contenuto nella scrittura: Ecco, io pongo in Sion la pietra del capo del cantone, eletta, preziosa; e chi crederà in essa non sarà punto svergognato.</span> <span class="verse"><a name="7">7</a>A voi adunque, che credete, ella è quella cosa preziosa; ma a’ disubbidienti è, come è detto: La pietra, che gli edificatori hanno riprovata, è divenuta il capo del cantone, e pietra d’incappo, e sasso d’intoppo.</span> <span class="verse"><a name="8">8</a>I quali s’intoppano nella parola, essendo disubbidienti; a che ancora sono stati posti.</span> <span class="verse"><a name="9">9</a>Ma voi siete la generazione eletta; il real sacerdozio, la gente santa, il popolo d’acquisto; acciocchè predichiate le virtù di colui che vi ha dalle tenebre chiamati alla sua maravigliosa luce.</span> <span class="verse"><a name="10">10</a>I quali già non eravate popolo, ma ora siete popolo di Dio; a’ quali già non era stata fatta misericordia, ma ora vi è stata fatta misericordia.</span> <span class="verse"><a name="11">11</a>DILETTI, io vi esorto che, come avveniticci e forestieri, vi asteniate dalle carnali concupiscenze, le quali guerreggiano contro all’anima;</span> <span class="verse"><a name="12">12</a>avendo una condotta onesta fra i Gentili; acciocchè, là dove sparlano di voi come di malfattori, glorifichino Iddio, nel giorno della visitazione, per le vostre buone opere, che avranno vedute</span> <span class="verse"><a name="13">13</a>Siate adunque soggetti ad ogni podestà creata dagli uomini, per l’amor del Signore: al re, come al sovrano;</span> <span class="verse"><a name="14">14</a>ed ai governatori, come a persone mandate da lui, in vendetta de’ malfattori, e in lode di quelli che fanno bene.</span> <span class="verse"><a name="15">15</a>Perciocchè tale è la volontà di Dio: che facendo bene, turiate la bocca all’ignoranza degli uomini stolti;</span> <span class="verse"><a name="16">16</a>come liberi, ma non avendo la libertà per coverta di malizia; anzi, come servi di Dio.</span> <span class="verse"><a name="17">17</a>Onorate tutti, amate la fratellanza, temete Iddio, rendete onore al re.</span> <span class="verse"><a name="18">18</a>SERVI, siate con ogni timore, soggetti a’ vostri signori; non solo a’ buoni, e moderati; ma a’ ritrosi ancora.</span> <span class="verse"><a name="19">19</a>Perciocchè questo è cosa grata, se alcuno, per la coscienza di Dio, sofferisce molestie, patendo ingiustamente.</span> <span class="verse"><a name="20">20</a>Imperocchè, qual gloria è egli, se, peccando ed essendo puniti, voi il sofferite? ma, se facendo bene, e pur patendo, voi il sofferite, ciò è cosa grata dinnanzi a Iddio.</span> <span class="verse"><a name="21">21</a>Poichè a questo siete stati chiamati; perciocchè Cristo ha patito anch’egli per noi, lasciandoci un esempio, acciocchè voi seguitiate le sue pedate.</span> <span class="verse"><a name="22">22</a>Il qual non fece alcun peccato, nè fu trovata frode alcuna nella sua bocca.</span> <span class="verse"><a name="23">23</a>Il quale, oltraggiato, non oltraggiava all’incontro; patendo, non minacciava; ma si rimetteva in man di colui che giudica giustamente.</span> <span class="verse"><a name="24">24</a>Il quale ha portato egli stesso i nostri peccati nel suo corpo, in sul legno; acciocchè, morti al peccato, viviamo a giustizia; per lo cui lividore voi siete stati sanati.</span> <span class="verse"><a name="25">25</a>Perciocchè voi eravate come pecore erranti; ma ora siete stati convertiti al Pastore, e al Vescovo delle anime vostre</span> </p></div</div></div></body></html>