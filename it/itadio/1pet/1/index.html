<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/1pet/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/1pet">1 Peter</a> &gt <strong>Chapter 1</strong></div><p><span class="verse"><a name="1">1</a>PIETRO, apostolo di Gesù Cristo, a quelli della dispersione di Ponto, di Galazia, di Cappadocia, d’Asia, e di Bitinia; che abitano in que’ luoghi come forestieri;</span> <span class="verse"><a name="2">2</a>eletti, secondo la preordinazion di Dio Padre, in santificazione di Spirito, ad ubbidienza, e ad esser cospersi col sangue di Gesù Cristo; grazia e pace vi sia moltiplicata</span> <span class="verse"><a name="3">3</a>BENEDETTO sia Iddio, e Padre del Signor nostro Gesù Cristo, il quale, secondo la sua gran misericordia, ci ha rigenerati in isperanza viva, per la risurrezione di Gesù Cristo da’ morti;</span> <span class="verse"><a name="4">4</a>all’eredità incorruttibile, ed immacolata, e che non può scadere, conservata ne’ cieli per noi.</span> <span class="verse"><a name="5">5</a>I quali siamo, nella virtù di Dio, per la fede, guardati per la salute presta ad essere rivelata nell’ultimo tempo</span> <span class="verse"><a name="6">6</a>Nel che voi gioite, essendo al presente un poco, se così bisogna, contristati in varie tentazioni.</span> <span class="verse"><a name="7">7</a>Acciocchè la prova della fede vostra, molto più preziosa dell’oro che perisce, e pure è provato per lo fuoco, sia trovata a lode, ed onore, e gloria, nell’apparizione di Gesù Cristo.</span> <span class="verse"><a name="8">8</a>Il quale, benchè non l’abbiate veduto, voi amate; nel quale credendo, benchè ora nol veggiate, voi gioite d’un’allegrezza ineffabile e gloriosa;</span> <span class="verse"><a name="9">9</a>ottenendo il fine della fede vostra: la salute delle anime</span> <span class="verse"><a name="10">10</a>Della qual salute cercarono, e investigarono i profeti, che profetizzarono della grazia riserbata per voi;</span> <span class="verse"><a name="11">11</a>investigando qual tempo e quali circostanze volesse significare lo Spirito di Cristo ch’era in loro, e che già testimoniava innanzi le sofferenze che avverrebbero a Cristo, e le glorie che poi appresso seguirebbero.</span> <span class="verse"><a name="12">12</a>Ai quali fu rivelato, che non a sè stessi, ma a noi, ministravano quelle cose, le quali ora vi sono state annunziate da coloro che vi hanno evangelizzato per lo Spirito Santo, mandato dal cielo; nelle quali gli angeli desiderano riguardare addentro</span> <span class="verse"><a name="13">13</a>PERCIÒ, avendo i lombi della vostra mente cinti, stando sobri, sperate perfettamente nella grazia che vi sarà conferita nell’apparizione di Gesù Cristo;</span> <span class="verse"><a name="14">14</a>come figliuoli di ubbidienza, non conformandovi alle concupiscenze del tempo passato, mentre eravate in ignoranza.</span> <span class="verse"><a name="15">15</a>Anzi, siccome colui che vi ha chiamati è santo, voi altresì siate santi in tutta la vostra condotta.</span> <span class="verse"><a name="16">16</a>Poichè egli è scritto: Siate santi, perciocchè io sono santo.</span> <span class="verse"><a name="17">17</a>E, se chiamate Padre colui il quale, senza aver riguardo alla qualità delle persone, giudica secondo l’opera di ciascuno: conducetevi in timore, tutto il tempo della vostra peregrinazione;</span> <span class="verse"><a name="18">18</a>sapendo che, non con cose corruttibili, argento od oro, siete stati riscattati dalla vana condotta vostra, insegnata di mano in mano da’ padri;</span> <span class="verse"><a name="19">19</a>ma col prezioso sangue di Cristo, come dell’agnello senza difetto, nè macchia;</span> <span class="verse"><a name="20">20</a>ben preordinato avanti la fondazione del mondo, ma manifestato negli ultimi tempi per voi;</span> <span class="verse"><a name="21">21</a>i quali per lui credete in Dio, che l’ha suscitato da’ morti, e gli ha data gloria; acciocchè la vostra fede e speranza fosse in Dio.</span> <span class="verse"><a name="22">22</a>Avendo voi purificate le anime vostre ubbidendo alla verità, per mezzo dello Spirito, per avere fraterna carità non finta, portate amore intenso gli uni agli altri di puro cuore.</span> <span class="verse"><a name="23">23</a>Essendo rigenerati, non di seme corruttibile, ma incorruttibile, per la parola di Dio viva e permanente in eterno</span> <span class="verse"><a name="24">24</a>Perciocchè ogni carne è come erba, ed ogni gloria d’uomo come fior d’erba; l’erba è tosto seccata, ed il suo fiore è tosto caduto.</span> <span class="verse"><a name="25">25</a>Ma la parola del Signore dimora in eterno; e questa è la parola che vi è stata evangelizzata</span> </p></div</div></div></body></html>