<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/rev/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/rev">Revelation</a> &gt <strong>Chapter 2</strong></div><p><span class="verse"><a name="1">1</a>ALL’ANGELO della chiesa d’Efeso scrivi: Queste cose dice colui che tiene le sette stelle nella sua destra, il qual cammina in mezzo de’ sette candellieri d’oro:</span> <span class="verse"><a name="2">2</a>Io conosco le opere tue, e la tua fatica, e la tua sofferenza, e che tu non puoi sopportare i malvagi; ed hai provati coloro che si dicono essere apostoli, e nol sono; e li hai trovati mendaci;</span> <span class="verse"><a name="3">3</a>ed hai portato il carico, ed hai sofferenza, ed hai faticato per il mio nome, e non ti sei stancato.</span> <span class="verse"><a name="4">4</a>Ma io ho contro a te questo: che tu hai lasciata la tua primiera carità.</span> <span class="verse"><a name="5">5</a>Ricordati adunque onde tu sei scaduto, e ravvediti, e fa’ le primiere opere; se no, tosto verrò a te, e rimoverò il tuo candelliere dal suo luogo, se tu non ti ravvedi.</span> <span class="verse"><a name="6">6</a>Ma tu hai questo: che tu odii le opere dei Nicolaiti, le quali odio io ancora.</span> <span class="verse"><a name="7">7</a>Chi ha orecchio ascolti ciò che lo Spirito dice alle chiese: A chi vince io darò a mangiare dell’albero della vita, che è in mezzo del paradiso dell’Iddio mio</span> <span class="verse"><a name="8">8</a>E ALL’ANGELO della chiesa di Smirna scrivi: Queste cose dice il primo, e l’ultimo; il quale è stato morto, ed è tornato in vita:</span> <span class="verse"><a name="9">9</a>Io conosco le tue opere, e la tua afflizione, e la tua povertà ma pur tu sei ricco; e la bestemmia di coloro che si dicono esser Giudei, e nol sono; anzi sono una sinagoga di Satana.</span> <span class="verse"><a name="10">10</a>Non temer nulla delle cose che tu soffrirai; ecco, egli avverrà che il Diavolo caccerà alcuni di voi in prigione, acciocchè siate provati; e voi avrete tribolazione di dieci giorni; sii fedele infino alla morte, ed io ti darò la corona della vita.</span> <span class="verse"><a name="11">11</a>Chi ha orecchio, ascolti ciò che lo Spirito dice alle chiese: Chi vince non sarà punto offeso dalla morte seconda</span> <span class="verse"><a name="12">12</a>E ALL’ANGELO della chiesa di Pergamo scrivi: Queste cose dice colui che ha la spada a due tagli, acuta:</span> <span class="verse"><a name="13">13</a>Io conosco le tue opere, e dove tu abiti, cioè là dove è il seggio di Satana; e pur tu ritieni il mio nome, e non hai rinnegata la mia fede, a’ dì che fu ucciso il mio fedel testimonio Antipa fra voi, là dove abita Satana.</span> <span class="verse"><a name="14">14</a>Ma io ho alcune poche cose contro a te, cioè: che tu hai quivi di quelli che tengono la dottrina di Balaam, il quale insegnò a Balac di porre intoppo davanti a’ figliuoli d’Israele, acciocchè mangiassero delle cose sacrificate agl’idoli, e fornicassero.</span> <span class="verse"><a name="15">15</a>Così hai ancora tu di quelli che tengono la dottrina de’ Nicolaiti; il che io odio.</span> <span class="verse"><a name="16">16</a>Ravvediti; se no, tosto verrò a te, e combatterò con loro con la spada della mia bocca.</span> <span class="verse"><a name="17">17</a>Chi ha orecchio, ascolti ciò che lo Spirito dice alle chiese: A chi vince io darò a mangiar della manna nascosta, e gli darò un calcolo bianco, e in su quel calcolo un nuovo nome scritto, il qual niuno conosce, se non colui che lo riceve</span> <span class="verse"><a name="18">18</a>E ALL’ANGELO della chiesa di Tiatiri scrivi: Queste cose dice il Figliuol di Dio, il quale ha gli occhi come fiamma di fuoco, e i cui piedi sono simili a calcolibano:</span> <span class="verse"><a name="19">19</a>Io conosco le tue opere, e la tua carità, e la tua fede, e il tuo ministerio, e la tua sofferenza; e che le tue opere ultime sopravanzano le primiere.</span> <span class="verse"><a name="20">20</a>Ma ho contro a te alcune poche cose, cioè: che tu lasci che la donna Iezabel, la quale si dice esser profetessa, insegni, e seduca i miei servitori, per fornicare, e mangiar de’ sacrificii degl’idoli.</span> <span class="verse"><a name="21">21</a>Ed io le ho dato tempo da ravvedersi della sua fornicazione; ma ella non si è ravveduta.</span> <span class="verse"><a name="22">22</a>Ecco, io la fo cadere in letto; e quelli che adulterano con lei, in gran tribolazione, se non si ravveggono delle opere loro.</span> <span class="verse"><a name="23">23</a>E farò morir di morte i figliuoli di essa; e tutte le chiese conosceranno che io son quello che investigo le reni, ed i cuori, e renderò a ciascun di voi secondo le vostre opere.</span> <span class="verse"><a name="24">24</a>Ma a voi altri che siete in Tiatiri, che non avete questa dottrina, e non avete conosciute le profondità di Satana, come coloro parlano, io dico: Io non metterò sopra voi altro carico.</span> <span class="verse"><a name="25">25</a>Tuttavolta, ciò che voi avete, ritenetelo finchè io venga.</span> <span class="verse"><a name="26">26</a>Ed a chi vince, e guarda fino al fine le opere mie, io darò podestà sopra le nazioni;</span> <span class="verse"><a name="27">27</a>ed egli le reggerà con una verga di ferro, e saranno tritate come i vasi di terra; siccome io ancora ho ricevuto dal Padre mio.</span> <span class="verse"><a name="28">28</a>E gli darò la stella mattutina.</span> <span class="verse"><a name="29">29</a>Chi ha orecchio, ascolti ciò che lo Spirito dice alle chiese</span> </p></div</div></div></body></html>