<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/jas/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/jas">James</a> &gt <strong>Chapter 4</strong></div><p><span class="verse"><a name="1">1</a>ONDE vengon le guerre, e le contese fra voi? non è egli da questo, cioè dalle vostre voluttà, che guerreggiano nelle vostre membra?</span> <span class="verse"><a name="2">2</a>Voi bramate, e non avete; voi uccidete, e procacciate a gara, e non potete ottenere; voi combattete e guerreggiate, e non avete; perciocchè non domandate.</span> <span class="verse"><a name="3">3</a>Voi domandate, e non ricevete; perciocchè domandate male, per ispender ne’ vostri piaceri.</span> <span class="verse"><a name="4">4</a>Adulteri ed adultere, non sapete voi che l’amicizia del mondo è inimicizia contro a Dio? colui adunque che vuol essere amico del mondo si rende nemico di Dio.</span> <span class="verse"><a name="5">5</a>Pensate voi che la scrittura dica in vano: Lo spirito che abita in voi appetisce ad invidia?</span> <span class="verse"><a name="6">6</a>Ma egli dà vie maggior grazia; perciò dice: Iddio resiste a’ superbi, e dà grazia agli umili.</span> <span class="verse"><a name="7">7</a>Sottomettetevi adunque a Dio, contrastate al diavolo, ed egli fuggirà da voi.</span> <span class="verse"><a name="8">8</a>Appressatevi a Dio, ed egli si appresserà a voi: nettate le vostre mani o peccatori; e purificate i cuori vostri, o doppi d’animo.</span> <span class="verse"><a name="9">9</a>Siate afflitti, e fate cordoglio, e piangete; sia il vostro riso convertito in duolo, e l’allegrezza in tristizia.</span> <span class="verse"><a name="10">10</a>Umiliatevi nel cospetto del Signore, ed egli v’innalzerà</span> <span class="verse"><a name="11">11</a>Non parlate gli uni contro agli altri, fratelli; chi parla contro al fratello, e giudica il suo fratello, parla contro alla legge, e giudica la legge; ora, se tu condanni la legge, tu non sei facitor della legge, ma giudice.</span> <span class="verse"><a name="12">12</a>V’è un solo Legislatore, il qual può salvare, e perdere; ma tu, chi sei, che tu condanni altrui?</span> <span class="verse"><a name="13">13</a>OR su, voi che dite: Oggi, o domani, andremo in tal città, ed ivi dimoreremo un anno, e mercateremo, e guadagneremo.</span> <span class="verse"><a name="14">14</a>Che non sapete ciò che sarà domani; perciocchè, qual’è la vita vostra? poich’ella è un vapore, che apparisce per un poco di tempo, e poi svanisce.</span> <span class="verse"><a name="15">15</a>Invece di dire: Se piace al Signore, e se siamo in vita, noi farem questo o quello.</span> <span class="verse"><a name="16">16</a>E pure ora voi vi vantate nelle vostre vane glorie; ogni tal vanto è cattivo.</span> <span class="verse"><a name="17">17</a>Vi è adunque peccato a colui che sa fare il bene, e non lo fa</span> </p></div</div></div></body></html>