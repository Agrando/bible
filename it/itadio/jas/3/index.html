<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/jas/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/jas">James</a> &gt <strong>Chapter 3</strong></div><p><span class="verse"><a name="1">1</a>FRATELLI miei, non siate molti maestri; sapendo che noi ne riceveremo maggior condannazione.</span> <span class="verse"><a name="2">2</a>Poichè tutti falliamo in molte cose; se alcuno non fallisce nel parlare, esso è uomo compiuto, e può tenere a freno eziandio tutto il corpo.</span> <span class="verse"><a name="3">3</a>Ecco, noi mettiamo i freni nelle bocche de’ cavalli, acciocchè ci ubbidiscano, e facciamo volgere tutto il corpo loro.</span> <span class="verse"><a name="4">4</a>Ecco ancora le navi, benchè sieno cotanto grandi, e che sieno sospinte da fieri venti, son volte con un piccolissimo timone, dovunque il movimento di colui che le governa vuole.</span> <span class="verse"><a name="5">5</a>Così ancora la lingua è un piccol membro, e si vanta di gran cose. Ecco, un piccol fuoco quante legne incende!</span> <span class="verse"><a name="6">6</a>La lingua altresì è un fuoco, è il mondo dell’iniquità; così dentro alle nostre membra è posta la lingua, la qual contamina tutto il corpo, e infiamma la ruota della vita, ed è infiammata dalla geenna.</span> <span class="verse"><a name="7">7</a>Poichè ogni generazione di fiere, e d’uccelli, e di rettili, e d’animali marini, si doma ed è stata domata dalla natura umana;</span> <span class="verse"><a name="8">8</a>ma niun uomo può domar la lingua; ella è un male che non si può rattenere; è piena di mortifero veleno.</span> <span class="verse"><a name="9">9</a>Per essa benediciamo Iddio e Padre; e per essa malediciamo gli uomini, che son fatti alla simiglianza di Dio.</span> <span class="verse"><a name="10">10</a>D’una medesima bocca procede benedizione e maledizione. Non bisogna, fratelli miei, che queste cose si facciano in questa maniera.</span> <span class="verse"><a name="11">11</a>La fonte sgorga ella da una medesima buca il dolce e l’amaro?</span> <span class="verse"><a name="12">12</a>Può, fratelli miei, un fico fare ulive, o una vite fichi? così niuna fonte può gettare acqua salsa, e dolce</span> <span class="verse"><a name="13">13</a>CHI è savio e saputo, fra voi? mostri, per la buona condotta, le sue opere, con mansuetudine di sapienza.</span> <span class="verse"><a name="14">14</a>Ma, se voi avete nel cuor vostro invidia amara e contenzione, non vi gloriate contro alla verità, e non mentite contro ad essa.</span> <span class="verse"><a name="15">15</a>Questa non è la sapienza che discende da alto; anzi è terrena, animale, diabolica.</span> <span class="verse"><a name="16">16</a>Perciocchè, dov’è invidia e contenzione, ivi è turbamento ed opera malvagia.</span> <span class="verse"><a name="17">17</a>Ma la sapienza che è da alto prima è pura, poi pacifica, moderata, arrendevole, piena di misericordia e di frutti buoni, senza parzialità, e senza ipocrisia.</span> <span class="verse"><a name="18">18</a>Or il frutto della giustizia si semina in pace da coloro che si adoperano alla pace</span> </p></div</div></div></body></html>