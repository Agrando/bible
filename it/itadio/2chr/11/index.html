<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/2chr/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/2chr">2 Chronicles</a> &gt <strong>Chapter 11</strong></div><p><span class="verse"><a name="1">1</a>Roboamo adunque essendo giunto in Gerusalemme, raunò la casa di Giuda e di Beniamino in numero di centottantamila uomini di guerra scelti, per combattere contro ad Israele, per ridurre il regno sotto l’ubbidienza di Roboamo.</span> <span class="verse"><a name="2">2</a>Ma la parola del Signore fu indirizzata a Semaia, uomo di Dio, dicendo:</span> <span class="verse"><a name="3">3</a>Di’ a Roboamo, figliuolo di Salomone, re di Giuda, ed a tutti gl’Israeliti, che sono in Giuda ed in Beniamino:</span> <span class="verse"><a name="4">4</a>Così ha detto il Signore: Non salite, e non combattete contro a’ vostri fratelli; ritornatevene ciascuno a casa sua; perciocchè questa cosa è proceduta da me. Ed essi ubbidirono alle parole del Signore, e se ne ritornarono, senza andare contro a Geroboamo.</span> <span class="verse"><a name="5">5</a>E ROBOAMO abitò in Gerusalemme, ed edificò delle città in Giuda per fortezze.</span> <span class="verse"><a name="6">6</a>Ed edificò Bet-lehem, ed Etam, e Tecoa,</span> <span class="verse"><a name="7">7</a>e Bet-sur, e Soco, ed Adullam,</span> <span class="verse"><a name="8">8</a>e Gat, e Maresa, e Zif,</span> <span class="verse"><a name="9">9</a>ed Adoraim, e Lachis, ed Azeca,</span> <span class="verse"><a name="10">10</a>e Sora, ed Aialon, ed Hebron, ch’erano città forti in Giuda ed in Beniamino.</span> <span class="verse"><a name="11">11</a>Così fortificò queste fortezze, e vi mise de’ capitani, e de’ magazzini di vittuaglia, e d’olio e di vino.</span> <span class="verse"><a name="12">12</a>E in ciascuna città mise degli scudi e delle lance; e le fortificò grandemente. Così Giuda e Beniamino furono a lui</span> <span class="verse"><a name="13">13</a>Or i sacerdoti ed i Leviti ch’erano in tutto il paese d’Israele si ridussero appresso di lui da tutte le lor contrade.</span> <span class="verse"><a name="14">14</a>Perciocchè i Leviti lasciarono i lor contadi, e le lor possessioni, ed andarono in Giuda ed in Gerusalemme; perciocchè Geroboamo ed i suoi figliuoli li scacciarono, acciocchè non esercitassero più il sacerdozio al Signore.</span> <span class="verse"><a name="15">15</a>E Geroboamo si costituì de’ sacerdoti per gli alti luoghi, e per li demoni, e per li vitelli ch’egli fece.</span> <span class="verse"><a name="16">16</a>E, dopo que’ Leviti, quelli d’infra tutte le tribù d’Israele che disposero l’animo loro a cercare il Signore Iddio d’Israele, vennero in Gerusalemme, per sacrificare al Signore Iddio de’ lor padri;</span> <span class="verse"><a name="17">17</a>e fortificarono il regno di Giuda, e rinforzarono Roboamo, figliuolo di Salomone, per lo spazio di tre anni; perciocchè camminarono nella via di Davide e di Salomone, lo spazio di tre anni.</span> <span class="verse"><a name="18">18</a>Or Roboamo si prese per moglie Mahalat, figliuola di Ierimot, figliuolo di Davide, ed Abihail, figliuola di Eliab, figliuolo d’Isai;</span> <span class="verse"><a name="19">19</a>la quale gli partorì questi figliuoli, cioè: Ieus, e Semaria, e Zaham.</span> <span class="verse"><a name="20">20</a>E, dopo lei, prese Maaca, figliuola di Absalom, la quale gli partorì Abia, ed Attai, e Ziza, e Selomit.</span> <span class="verse"><a name="21">21</a>E Roboamo amò Maaca, figliuola di Absalom, sopra tutte le sue altre mogli e concubine; conciossiachè egli avesse prese diciotto mogli, e sessanta concubine; onde generò ventotto figliuoli, e sessanta figliuole.</span> <span class="verse"><a name="22">22</a>E Roboamo costituì Abia, figliuolo di Maaca, per capo della sua casa, per principe sopra i suoi fratelli; perciocchè intendeva di farlo re.</span> <span class="verse"><a name="23">23</a>E prudentemente si avvisò di dispergere tutti i suoi figliuoli per tutte le contrade di Giuda e di Beniamino, per tutte le città forti; ed assegnò loro da vivere abbondantemente, e procacciò loro molte mogli</span> </p></div</div></div></body></html>