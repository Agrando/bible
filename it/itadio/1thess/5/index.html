<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/1thess/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/1thess">1 Thessalonians</a> &gt <strong>Chapter 5</strong></div><p><span class="verse"><a name="1">1</a>Ora, quant’è a’ tempi, ed alle stagioni, fratelli, voi non avete bisogno che ve ne sia scritto.</span> <span class="verse"><a name="2">2</a>Poichè voi stessi sapete molto bene che il giorno del Signore verrà come un ladro di notte.</span> <span class="verse"><a name="3">3</a>Perciocchè, quando diranno: Pace e sicurtà, allora di subito sopraggiungerà loro perdizione, come i dolori del parto alla donna gravida; e non iscamperanno punto.</span> <span class="verse"><a name="4">4</a>Ma voi, fratelli, non siete in tenebre, sì che quel giorno vi colga, a guisa di ladro.</span> <span class="verse"><a name="5">5</a>Voi tutti siete figliuoli di luce, e figliuoli di giorno; noi non siam della notte, nè delle tenebre</span> <span class="verse"><a name="6">6</a>Perciò, non dormiamo, come gli altri; ma vegliamo, e siamo sobri.</span> <span class="verse"><a name="7">7</a>Perciocchè coloro che dormono, dormono di notte, e coloro che s’inebbriano, s’inebbriano di notte.</span> <span class="verse"><a name="8">8</a>Ma noi, essendo figliuoli del giorno, siamo sobri, vestiti dell’usbergo della fede, e della carità; e per elmo, della speranza della salute.</span> <span class="verse"><a name="9">9</a>Poichè Iddio non ci ha posti ad ira, ma ad acquisto di salute, per lo Signor nostro Gesù Cristo;</span> <span class="verse"><a name="10">10</a>il quale è morto per noi, acciocchè, o che vegliamo, o che dormiamo, viviamo insieme con lui</span> <span class="verse"><a name="11">11</a>Perciò, consolatevi gli uni gli altri, ed edificate l’un l’altro, come ancora fate.</span> <span class="verse"><a name="12">12</a>ORA, fratelli, non vi preghiamo di riconoscer coloro che fra voi faticano, e che vi son preposti nel Signore, e che vi ammoniscono;</span> <span class="verse"><a name="13">13</a>e d’averli in somma stima in carità, per l’opera loro. Vivete in pace fra voi.</span> <span class="verse"><a name="14">14</a>Ora, fratelli, noi vi esortiamo che ammoniate i disordinati, confortiate i pusillanimi, sostentiate i deboli, siate pazienti inverso tutti.</span> <span class="verse"><a name="15">15</a>Guardate che niuno renda male per male ad alcuno; anzi procacciate sempre il bene, così gli uni inverso gli altri, come inverso tutti</span> <span class="verse"><a name="16">16</a>Siate sempre allegri.</span> <span class="verse"><a name="17">17</a>Non restate mai d’orare.</span> <span class="verse"><a name="18">18</a>In ogni cosa rendete grazie, perciocchè tale è la volontà di Dio in Cristo Gesù inverso voi.</span> <span class="verse"><a name="19">19</a>Non ispegnete lo Spirito.</span> <span class="verse"><a name="20">20</a>Non isprezzate le profezie.</span> <span class="verse"><a name="21">21</a>Provate ogni cosa, ritenete il bene.</span> <span class="verse"><a name="22">22</a>Astenetevi da ogni apparenza di male</span> <span class="verse"><a name="23">23</a>Or l’Iddio della pace vi santifichi egli stesso tutti intieri; e sia conservato intiero il vostro spirito, e l’anima, e il corpo, senza biasimo, all’avvenimento del Signor nostro Gesù Cristo.</span> <span class="verse"><a name="24">24</a>Fedele è colui che vi chiama, il quale ancora lo farà.</span> <span class="verse"><a name="25">25</a>Fratelli, pregate per noi.</span> <span class="verse"><a name="26">26</a>Salutate tutti i fratelli con un santo bacio.</span> <span class="verse"><a name="27">27</a>Io vi scongiuro per lo Signore, che questa epistola sia letta a tutti i santi fratelli.</span> <span class="verse"><a name="28">28</a>La grazia del Signor nostro Gesù Cristo sia con voi. Amen</span> </p></div</div></div></body></html>