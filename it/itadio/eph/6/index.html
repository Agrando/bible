<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/eph/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/eph">Ephesians</a> &gt <strong>Chapter 6</strong></div><p><span class="verse"><a name="1">1</a>Figliuoli, ubbidite nel Signore a’ vostri padri e madri, perciocchè ciò è giusto.</span> <span class="verse"><a name="2">2</a>Onora tuo padre, e tua madre che è il primo comandamento con promessa,</span> <span class="verse"><a name="3">3</a>acciocchè ti sia bene, e tu sii di lunga vita sopra la terra.</span> <span class="verse"><a name="4">4</a>E voi, padri, non provocate ad ira i vostri figliuoli; ma allevateli in disciplina, ed ammonizion del Signore.</span> <span class="verse"><a name="5">5</a>Servi, ubbidite a’ vostri signori secondo la carne, con timore, e tremore, nella semplicità del cuor vostro, come a Cristo.</span> <span class="verse"><a name="6">6</a>Non servendo all’occhio, come per piacere agli uomini; ma, come servi di Cristo, facendo il voler di Dio d’animo;</span> <span class="verse"><a name="7">7</a>servendo con benivoglienza, come a Cristo, e non come agli uomini;</span> <span class="verse"><a name="8">8</a>sapendo che del bene che ciascuno, o servo o franco ch’egli sia, avrà fatto, egli ne riceverà la retribuzion dal Signore.</span> <span class="verse"><a name="9">9</a>E voi, signori, fate par pari inverso loro, rallentando le minacce; sapendo che il Signore, e vostro, e loro, è ne’ cieli; e che dinanzi a lui non v’è riguardo alla qualità delle persone</span> <span class="verse"><a name="10">10</a>NEL rimanente, fratelli miei, fortificatevi nel Signore, e nella forza della sua possanza.</span> <span class="verse"><a name="11">11</a>Vestite tutta l’armatura di Dio, per poter dimorar ritti, e fermi contro alle insidie del diavolo.</span> <span class="verse"><a name="12">12</a>Poichè noi non abbiamo il combattimento contro a sangue e carne; ma contro a’ principati, contro alle podestà, contro a’ rettori del mondo, e delle tenebre di questo secolo, contro agli spiriti maligni, ne’ luoghi celesti.</span> <span class="verse"><a name="13">13</a>Perciò, prendete tutta l’armatura di Dio, acciocchè possiate contrastare nel giorno malvagio; e dopo aver compiuta ogni cosa, restar ritti in piè.</span> <span class="verse"><a name="14">14</a>Presentatevi adunque al combattimento, cinti di verità intorno a’ lombi, e vestiti dell’usbergo della giustizia;</span> <span class="verse"><a name="15">15</a>ed avendo i piedi calzati della preparazione dell’evangelo della pace.</span> <span class="verse"><a name="16">16</a>Sopra tutto, prendendo lo scudo della fede, col quale possiate spegnere tutti i dardi infocati del maligno.</span> <span class="verse"><a name="17">17</a>Pigliate ancora l’elmo della salute; e la spada dello Spirito, che è la parola di Dio.</span> <span class="verse"><a name="18">18</a>Orando in ogni tempo, con ogni maniera di preghiera, e supplicazione, in Ispirito; ed a questo stesso vegliando, con ogni perseveranza, ed orazione per tutti i santi</span> <span class="verse"><a name="19">19</a>E per me ancora, acciocchè mi sia data parola con apertura di bocca, per far conoscere con libertà il misterio dell’evangelo.</span> <span class="verse"><a name="20">20</a>Per lo quale io sono ambasciatore in catena; acciocchè io l’annunzii francamente, come mi convien parlare.</span> <span class="verse"><a name="21">21</a>OR acciocchè ancora voi sappiate lo stato mio, e ciò che io fo, Tichico, il caro fratello, e fedel ministro nel Signore, vi farà assapere il tutto.</span> <span class="verse"><a name="22">22</a>Il quale io ho mandato a voi a questo stesso fine, acciocchè voi sappiate lo stato nostro, e ch’egli consoli i cuori vostri.</span> <span class="verse"><a name="23">23</a>Pace a’ fratelli, e carità con fede, da Dio Padre, e dal Signor Gesù Cristo.</span> <span class="verse"><a name="24">24</a>La grazia sia con tutti quelli che amano il Signor nostro Gesù Cristo, in purità incorruttibile. Amen</span> </p></div</div></div></body></html>