<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/eph/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/eph">Ephesians</a> &gt <strong>Chapter 5</strong></div><p><span class="verse"><a name="1">1</a>Siate adunque imitatori di Dio, come figliuoli diletti.</span> <span class="verse"><a name="2">2</a>E camminate in carità, siccome ancora Cristo ci ha amati, e ha dato sè stesso per noi, in offerta e sacrificio a Dio, in odor soave</span> <span class="verse"><a name="3">3</a>E come si conviene a santi, fornicazione, e niuna immondizia, ed avarizia, non sia pur nominata fra voi;</span> <span class="verse"><a name="4">4</a>nè disonestà, nè stolto parlare, o buffoneria, le quali cose non si convengono; ma più tosto, ringraziamento.</span> <span class="verse"><a name="5">5</a>Poichè voi sapete questo: che niun fornicatore, nè immondo, nè avaro, il quale è idolatra, ha eredità nel regno di Cristo, e di Dio.</span> <span class="verse"><a name="6">6</a>Niuno vi seduca con vani ragionamenti; perciocchè per queste cose vien l’ira di Dio, sopra i figliuoli della disubbidienza.</span> <span class="verse"><a name="7">7</a>Non siate adunque loro compagni.</span> <span class="verse"><a name="8">8</a>Perciocchè già eravate tenebre, ma ora siete luce nel Signore; camminate come figliuoli di luce</span> <span class="verse"><a name="9">9</a>poichè il frutto dello Spirito è in ogni bontà, e giustizia, e verità,</span> <span class="verse"><a name="10">10</a>provando ciò che è accettevole al Signore.</span> <span class="verse"><a name="11">11</a>E non partecipate le opere infruttuose delle tenebre, anzi più tosto ancora riprendetele.</span> <span class="verse"><a name="12">12</a>Perciocchè egli è disonesto pur di dire le cose che si fanno da coloro in occulto.</span> <span class="verse"><a name="13">13</a>Ma tutte le cose, che sono condannate sono manifestate dalla luce; perciocchè tutto ciò che è manifestato è luce.</span> <span class="verse"><a name="14">14</a>Perciò dice: Risvegliati, tu che dormi, e risorgi da’ morti, e Cristo ti risplenderà.</span> <span class="verse"><a name="15">15</a>Riguardate adunque come voi camminate con diligente circospezione; non come stolti, ma come savi;</span> <span class="verse"><a name="16">16</a>ricomperando il tempo, perciocchè i giorni sono malvagi.</span> <span class="verse"><a name="17">17</a>Perciocchè, non siate disavveduti, ma intendenti qual sia la volontà del Signore.</span> <span class="verse"><a name="18">18</a>E non v’inebbriate di vino, nel quale vi è dissoluzione; ma siate ripieni dello Spirito;</span> <span class="verse"><a name="19">19</a>parlando a voi stessi con salmi, ed inni, e canzoni spirituali, cantando, e salmeggiando col cuor vostro al Signore.</span> <span class="verse"><a name="20">20</a>Rendendo del continuo grazie d’ogni cosa a Dio e Padre, nel nome del Signor nostro Gesù Cristo</span> <span class="verse"><a name="21">21</a>Sottoponendovi gli uni agli altri nel timor di Cristo.</span> <span class="verse"><a name="22">22</a>MOGLI, siate soggette a’ vostri mariti, come al Signore.</span> <span class="verse"><a name="23">23</a>Poichè il marito è capo della donna, siccome ancora Cristo è capo della Chiesa, ed egli stesso è Salvatore del corpo.</span> <span class="verse"><a name="24">24</a>Ma altresì, come la Chiesa è soggetta a Cristo, così le mogli debbono esser soggette a’ lor mariti in ogni cosa.</span> <span class="verse"><a name="25">25</a>Mariti, amate le vostre mogli, siccome ancora Cristo ha amata la Chiesa, e ha dato sè stesso per lei;</span> <span class="verse"><a name="26">26</a>acciocchè, avendola purgata col lavacro dell’acqua, la santificasse per la parola;</span> <span class="verse"><a name="27">27</a>per farla comparire davanti a sè, gloriosa, non avendo macchia, nè crespa, nè cosa alcuna tale; ma santa ed irreprensibile.</span> <span class="verse"><a name="28">28</a>Così debbono i mariti amare le loro mogli, come i lor propri corpi: chi ama la sua moglie ama sè stesso.</span> <span class="verse"><a name="29">29</a>Perciocchè niuno giammai ebbe in odio la sua carne, anzi la nudrisce, e la cura teneramente, siccome ancora il Signore la Chiesa.</span> <span class="verse"><a name="30">30</a>Poichè noi siamo membra del suo corpo, della sua carne, e delle sue ossa.</span> <span class="verse"><a name="31">31</a>Perciò, l’uomo lascerà suo padre, e sua madre, e si congiungerà con la sua moglie, e i due diverranno una stessa carne.</span> <span class="verse"><a name="32">32</a>Questo mistero è grande; or io dico, a riguardo di Cristo, e della Chiesa.</span> <span class="verse"><a name="33">33</a>Ma ciascun di voi così ami la sua moglie, come sè stesso; ed altresì la moglie riverisca il marito</span> </p></div</div></div></body></html>