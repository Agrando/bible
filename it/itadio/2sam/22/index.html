<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/2sam/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/2sam">2 Samuel</a> &gt <strong>Chapter 22</strong></div><p><span class="verse"><a name="1">1</a>E DAVIDE proferì al Signore le parole di questo cantico, al giorno che il Signore l’ebbe riscosso dalla mano di tutti i suoi nemici, e dalla mano di Saulle;</span> <span class="verse"><a name="2">2</a>e disse: Il Signore è la mia rocca, e la mia fortezza, e il mio liberatore;</span> <span class="verse"><a name="3">3</a>Egli è l’Iddio della mia rupe, io spererò in lui; Egli è il mio scudo, e il corno della mia salute; Il mio alto ricetto, il mio rifugio; Il mio Salvatore, che mi salva di violenza.</span> <span class="verse"><a name="4">4</a>Io invocai il Signore, al quale appartiene ogni lode, E fui salvato da’ miei nemici.</span> <span class="verse"><a name="5">5</a>Perciocchè onde di morte mi aveano intorniato, Torrenti di scellerati mi aveano spaventato.</span> <span class="verse"><a name="6">6</a>Legami di sepolcro, mi aveano circondato, Lacci di morte mi aveano incontrato.</span> <span class="verse"><a name="7">7</a>Mentre io era distretto, io invocai il Signore, E gridai all’Iddio mio; Ed egli udì la mia voce dal suo Tempio, E il mio grido pervenne a’ suoi orecchi.</span> <span class="verse"><a name="8">8</a>Allora la terra fu smossa, e tremò; I fondamenti de’ cieli furono crollati e scossi; Perciocchè egli era acceso nell’ira.</span> <span class="verse"><a name="9">9</a>Fumo gli saliva per le nari, E fuoco consumante per la bocca; Da lui procedevano brace accese.</span> <span class="verse"><a name="10">10</a>Ed egli abbassò i cieli, e discese, Avendo una caligine sotto a’ suoi piedi.</span> <span class="verse"><a name="11">11</a>E cavalcava sopra Cherubini, e volava, Ed appariva sopra le ale del vento.</span> <span class="verse"><a name="12">12</a>Ed avea poste d’intorno a sè, per tabernacoli, tenebre, Viluppi d’acque, e nubi dell’aria,</span> <span class="verse"><a name="13">13</a>Dallo splendore che scoppiava davanti a lui, Procedevano brace accese.</span> <span class="verse"><a name="14">14</a>Il Signore tonò dal cielo, E l’Altissimo mandò fuori la sua voce;</span> <span class="verse"><a name="15">15</a>Ed avventò saette, e disperse coloro; Folgore, e li mise in rotta.</span> <span class="verse"><a name="16">16</a>E, per lo sgridare del Signore, E per lo soffiar dell’alito delle sue nari, I canali del mare furon veduti, I fondamenti del mondo furono scoperti.</span> <span class="verse"><a name="17">17</a>Egli da alto distese la mano, Mi prese, mi trasse fuori di grandi acque.</span> <span class="verse"><a name="18">18</a>Egli mi riscosse dal mio potente nemico, Da quelli che mi odiavano; perciocchè erano più forti di me.</span> <span class="verse"><a name="19">19</a>Essi mi erano venuti incontro al giorno della mia calamità; Ma il Signore fu il mio sostegno.</span> <span class="verse"><a name="20">20</a>E mi trasse fuori in luogo largo; Egli mi liberò; perciocchè egli mi gradisce.</span> <span class="verse"><a name="21">21</a>Il Signore mi ha fatta la retribuzione secondo la mia giustizia; Egli mi ha renduto secondo la purità delle mie mani.</span> <span class="verse"><a name="22">22</a>Perciocchè io ho osservate le vie del Signore, E non mi sono empiamente rivolto dall’Iddio mio.</span> <span class="verse"><a name="23">23</a>Perciocchè io ho tenute davanti agli occhi tutte le sue leggi, E non mi son rivolto da’ suoi statuti.</span> <span class="verse"><a name="24">24</a>E sono stato intiero inverso lui, E mi son guardato dalla mia iniquità.</span> <span class="verse"><a name="25">25</a>E il Signore mi ha fatta la retribuzione secondo la mia giustizia, Secondo la purità che io ho guardata davanti agli occhi suoi.</span> <span class="verse"><a name="26">26</a>Tu ti mostri pietoso inverso il pio, Intiero inverso l’uomo intiero.</span> <span class="verse"><a name="27">27</a>Puro inverso il puro, E ritroso inverso il perverso;</span> <span class="verse"><a name="28">28</a>E salvi la gente afflitta, E bassi gli occhi in su gli altieri.</span> <span class="verse"><a name="29">29</a>Perciocchè tu sei la mia lampana, o Signore; E il Signore allumina le mie tenebre.</span> <span class="verse"><a name="30">30</a>Perciocchè per te io rompo tutta una schiera; Per l’Iddio mio io salgo sopra il muro.</span> <span class="verse"><a name="31">31</a>La via di Dio è intiera; La parola del Signore è purgata col fuoco; Egli è scudo a tutti coloro che sperano in lui.</span> <span class="verse"><a name="32">32</a>Perciocchè, chi è Dio, fuor che il Signore? E chi è Rocca, fuor che l’Iddio nostro?</span> <span class="verse"><a name="33">33</a>Iddio è la mia forza; e il mio valore; Ed ha renduta spedita e appianata la mia via.</span> <span class="verse"><a name="34">34</a>Egli rende i miei piedi simili a quelli delle cerve, E mi fa star ritto in su i miei alti luoghi.</span> <span class="verse"><a name="35">35</a>Egli ammaestra le mie mani alla battaglia, E con le mie braccia un arco di rame è spezzato.</span> <span class="verse"><a name="36">36</a>Tu mi hai ancora dato lo scudo della tua salvezza, E la tua benignità mi ha accresciuto.</span> <span class="verse"><a name="37">37</a>Tu hai allargati i miei passi sotto me, E le mie calcagna non son vacillate.</span> <span class="verse"><a name="38">38</a>Io ho perseguiti i miei nemici, e li ho sterminati; E non me ne son tornato indietro, finchè non li avessi distrutti.</span> <span class="verse"><a name="39">39</a>Io li ho distrutti, e li ho trafitti, e non son potuti risorgere; E mi son caduti sotto a’ piedi.</span> <span class="verse"><a name="40">40</a>E tu mi hai cinto di prodezza per la guerra; Tu hai abbassati sotto me quelli che si levavano contro a me.</span> <span class="verse"><a name="41">41</a>Ed hai fatte voltar le spalle a’ miei nemici, Ed a coloro che mi odiavano, davanti a me; Ed io li ho sterminati.</span> <span class="verse"><a name="42">42</a>Essi riguardavano in qua ed in là, ma non vi fu chi li salvasse; Riguardarono al Signore, ma egli non rispose loro.</span> <span class="verse"><a name="43">43</a>Ed io li ho stritolati minuto come polvere della terra; Io li ho calpestati, schiacciati, come il fango delle strade.</span> <span class="verse"><a name="44">44</a>Tu mi hai ancora scampato dalle brighe del mio popolo; Tu mi hai guardato per esser capo di genti; Il popolo che io non conosceva, mi è divenuto servo.</span> <span class="verse"><a name="45">45</a>Gli stranieri si sono infinti inverso me; Al solo udire degli orecchi, si son renduti ubbidienti a me.</span> <span class="verse"><a name="46">46</a>Gli stranieri son divenuti fiacchi, Ed hanno tremato di paura fin dentro i lor ricetti chiusi.</span> <span class="verse"><a name="47">47</a>Viva il Signore, e benedetta sia la mia Rocca; E sia esaltato Iddio, ch’è la Rocca della mia salvezza.</span> <span class="verse"><a name="48">48</a>Iddio è quel che mi dà modo di far le mie vendette, E che abbassa i popoli sotto me.</span> <span class="verse"><a name="49">49</a>Ed è quel che mi trae fuori da’ miei nemici; Tu mi levi ad alto d’infra coloro che mi assaltano, E mi riscuoti dagli uomini violenti.</span> <span class="verse"><a name="50">50</a>Perciò, o Signore, io ti celebrerò fra le nazioni, E salmeggerò al tuo Nome;</span> <span class="verse"><a name="51">51</a>Il quale rende magnifiche le vittorie del suo re, Ed usa benignità inverso Davide, suo Unto, E inverso la sua progenie, in sempiterno</span> </p></div</div></div></body></html>