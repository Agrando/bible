<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/1cor/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/1cor">1 Corinthians</a> &gt <strong>Chapter 4</strong></div><p><span class="verse"><a name="1">1</a>COSÌ faccia l’uomo stima di noi, come di ministri di Cristo, e di dispensatori de’ misteri di Dio.</span> <span class="verse"><a name="2">2</a>Ma nel resto ei si richiede ne’ dispensatori, che ciascuno sia trovato fedele.</span> <span class="verse"><a name="3">3</a>Ora, quant’è a me, io tengo per cosa minima d’esser giudicato da voi, o da alcun giudicio umano; anzi, non pur mi giudico me stesso.</span> <span class="verse"><a name="4">4</a>Perciocchè non mi sento nella coscienza colpevole di cosa alcuna; tuttavolta, non per questo sono giustificato; ma il Signore è quel che mi giudica.</span> <span class="verse"><a name="5">5</a>Perciò, non giudicate di nulla innanzi al tempo, finchè sia venuto il Signore, il quale metterà in luce le cose occulte delle tenebre, e manifesterà i consigli de’ cuori; e allora ciascuno avrà la sua lode da Dio.</span> <span class="verse"><a name="6">6</a>ORA, fratelli, io ho rivolte queste cose, per una cotal maniera di parlare, in me, e in Apollo, per amor vostro, acciocchè impariate in noi a non esser savi sopra ciò ch’è scritto; affin di non gonfiarvi l’un per l’altro contro ad altrui</span> <span class="verse"><a name="7">7</a>Perciocchè, chi ti discerne? e che hai tu che tu non lo abbi ricevuto? e se pur tu l’hai ricevuto, perchè ti glorii, come non avendolo ricevuto?</span> <span class="verse"><a name="8">8</a>Già siete saziati, già siete arricchiti, già siete divenuti re senza noi; e fosse pur così, che voi foste divenuti re, acciocchè noi ancora regnassimo con voi.</span> <span class="verse"><a name="9">9</a>Perciocchè io stimo che Iddio ci ha menati in mostra, noi gli ultimi apostoli, come uomini dannati a morte; poichè noi siamo stati fatti un pubblico spettacolo al mondo, agli angeli, ed agli uomini.</span> <span class="verse"><a name="10">10</a>Noi siam pazzi per Cristo, e voi siete savi in Cristo; noi siam deboli, e voi forti; voi siete gloriosi, e noi disonorati.</span> <span class="verse"><a name="11">11</a>Infino ad ora sofferiamo fame, e sete, e nudità; e siam battuti di guanciate, e non abbiamo alcuna stanza ferma.</span> <span class="verse"><a name="12">12</a>E ci affatichiamo, lavorando con le proprie mani; ingiuriati, benediciamo, perseguitati, comportiamo;</span> <span class="verse"><a name="13">13</a>biasimati, supplichiamo; noi siamo divenuti come le spazzature del mondo, e come la lordura di tutti infino ad ora</span> <span class="verse"><a name="14">14</a>Io non scrivo queste cose per farvi vergogna, ma vi ammonisco come miei cari figli.</span> <span class="verse"><a name="15">15</a>Perciocchè, avvegnachè voi aveste diecimila pedagoghi in Cristo, non però avreste molti padri; poichè io vi ho generati in Cristo Gesù, per l’evangelo.</span> <span class="verse"><a name="16">16</a>Io vi esorto adunque che siate miei imitatori</span> <span class="verse"><a name="17">17</a>Per questo vi ho mandato Timoteo, che è mio figliuol diletto, e fedele nel Signore, il qual vi rammemorerà quali son le mie vie in Cristo, come io insegno per tutto in ogni chiesa.</span> <span class="verse"><a name="18">18</a>Or alcuni si son gonfiati, come se io non dovessi venire a voi.</span> <span class="verse"><a name="19">19</a>Ma tosto verrò a voi, se piace al Signore; e conoscerò, non il parlar di coloro che si son gonfiati, ma la potenza.</span> <span class="verse"><a name="20">20</a>Perciocchè il regno di Dio non consiste in parlare, ma in potenza.</span> <span class="verse"><a name="21">21</a>Che volete? verrò io a voi con la verga? ovvero con amore, e con ispirito di mansuetudine?</span> </p></div</div></div></body></html>