<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/1cor/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/1cor">1 Corinthians</a> &gt <strong>Chapter 7</strong></div><p><span class="verse"><a name="1">1</a>ORA, quant’è alle cose delle quali mi avete scritto, egli sarebbe bene per l’uomo di non toccar donna.</span> <span class="verse"><a name="2">2</a>Ma, per le fornicazioni, ogni uomo abbia la sua moglie, ed ogni donna il suo proprio marito.</span> <span class="verse"><a name="3">3</a>Il marito renda alla moglie la dovuta benivoglienza; e parimente la moglie al marito.</span> <span class="verse"><a name="4">4</a>La moglie non ha podestà sopra il suo proprio corpo, ma il marito; parimente ancora il marito non ha podestà sopra il suo proprio corpo, ma la moglie.</span> <span class="verse"><a name="5">5</a>Non frodate l’un l’altro, se pur non è di consentimento, per un tempo, per vacare a digiuno, e ad orazione; poi di nuovo tornate a stare insieme, acciocchè Satana non vi tenti per la vostra incontinenza.</span> <span class="verse"><a name="6">6</a>Or io dico questo per concessione, non per comandamento.</span> <span class="verse"><a name="7">7</a>Perciocchè io vorrei che tutti gli uomini fossero come son io; ma ciascuno ha il suo proprio dono da Dio: l’uno in una maniera, l’altro in un’altra.</span> <span class="verse"><a name="8">8</a>Or io dico a quelli che non son maritati, ed alle vedove, ch’egli è bene per loro che se ne stieno come me ne sto io ancora.</span> <span class="verse"><a name="9">9</a>Ma, se non si contengono, maritinsi, perciocchè meglio è maritarsi, che ardere</span> <span class="verse"><a name="10">10</a>Ma a’ maritati ordino, non io, ma il Signore, che la moglie non si separi dal marito.</span> <span class="verse"><a name="11">11</a>E se pure ella si separa, rimanga senza maritarsi, o si riconcilii col marito. Il marito altresì non lasci la moglie.</span> <span class="verse"><a name="12">12</a>Ma agli altri dico io, non il Signore: Se alcun fratello ha moglie infedele, ed ella consente d’abitar con lui, non la lasci.</span> <span class="verse"><a name="13">13</a>Parimente ancora la donna che ha un marito infedele, se egli consente d’abitar con lei, non lo lasci.</span> <span class="verse"><a name="14">14</a>Perciocchè il marito infedele è santificato nella moglie, e la moglie infedele è santificata nel marito; altrimenti, i vostri figliuoli sarebbero immondi; ma ora son santi.</span> <span class="verse"><a name="15">15</a>Che se l’infedele si separa, separisi; in tal caso il fratello, o la sorella, non son sottoposti a servitù; ma Iddio ci ha chiamati a pace.</span> <span class="verse"><a name="16">16</a>Perciocchè, che sai tu, moglie, se tu salverai il marito? ovvero tu, marito, che sai se tu salverai la moglie?</span> <span class="verse"><a name="17">17</a>Ad ogni modo, secondo che Iddio ha distribuito a ciascuno, secondo che il Signore ha chiamato ciascuno, così cammini; e così ordino in tutte le chiese.</span> <span class="verse"><a name="18">18</a>Alcuno è egli stato chiamato, essendo circonciso? non voglia sembrare incirconciso; alcuno è egli stato chiamato, essendo incirconciso? non circoncidasi.</span> <span class="verse"><a name="19">19</a>La circoncisione è nulla, e l’incirconcisione è nulla; ma il tutto è l’osservanza dei comandamenti a Dio.</span> <span class="verse"><a name="20">20</a>Ciascuno rimanga nella vocazione, nella quale è stato chiamato.</span> <span class="verse"><a name="21">21</a>Sei tu stato chiamato, essendo servo? non curartene; ma se pur puoi divenir libero, usa più tosto quella comodità.</span> <span class="verse"><a name="22">22</a>Perciocchè colui che è chiamato nel Signore, essendo servo, è servo francato del Signore; parimente ancora colui ch’è chiamato, essendo libero, è servo di Cristo.</span> <span class="verse"><a name="23">23</a>Voi siete stati comperati con prezzo, non divenite servi degli uomini.</span> <span class="verse"><a name="24">24</a>Fratelli, ognun rimanga dinnanzi a Dio nella condizione, nella quale egli è stato chiamato</span> <span class="verse"><a name="25">25</a>Or intorno alle vergini, io non ne ho comandamento dal Signore; ma ne do avviso, come avendo ottenuta misericordia dal Signore d’esser fedele.</span> <span class="verse"><a name="26">26</a>Io stimo adunque ciò esser bene per la soprastante necessità; perciocchè egli è bene per l’uomo di starsene così.</span> <span class="verse"><a name="27">27</a>Sei tu legato a moglie? non cercar d’essere sciolto; sei tu sciolto da moglie? non cercar moglie.</span> <span class="verse"><a name="28">28</a>Che se pure ancora prendi moglie, tu non pecchi; e se la vergine si marita, non pecca; ma tali persone avranno tribolazione nella carne; or io vi risparmio.</span> <span class="verse"><a name="29">29</a>Ma questo dico, fratelli, che il tempo è omai abbreviato; acciocchè, e coloro che hanno mogli sieno come se non l’avessero;</span> <span class="verse"><a name="30">30</a>e coloro che piangono, come se non piangessero; e coloro che si rallegrano, come se non si rallegrassero; e coloro che comperano, come se non dovessero possedere;</span> <span class="verse"><a name="31">31</a>e coloro che usano questo mondo, come non abusandolo; perciocchè la figura di questo mondo passa.</span> <span class="verse"><a name="32">32</a>Or io desidero che voi siate senza sollecitudine. Chi non è maritato, ha cura delle cose del Signore, come egli sia per piacere al Signore;</span> <span class="verse"><a name="33">33</a>ma colui che è maritato ha cura delle cose del mondo, come egli sia per piacere alla sua moglie.</span> <span class="verse"><a name="34">34</a>Vi è differenza tra la donna e la vergine; quella che non è maritata ha cura delle cose del Signore, acciocchè sia santa di corpo e di spirito; ma la maritata ha cura delle cose del mondo, come ella sia per piacere al marito.</span> <span class="verse"><a name="35">35</a>Ora, questo dico io per la vostra propria comodità; non per mettervi addosso un laccio, ma per ciò che è decente, e convenevole da attenervi costantemente al Signore, senza esser distratti</span> <span class="verse"><a name="36">36</a>Ma, se alcuno stima far cosa disonorevole inverso la sua vergine, se ella trapassa il fior dell’età, e che così pur si debba fare, faccia ciò ch’egli vuole, egli non pecca; sieno maritate.</span> <span class="verse"><a name="37">37</a>Ma chi sta fermo nel suo cuore, e non ha necessità, ed è padrone della sua volontà, ed ha determinato questo nel cuor suo, di guardar la sua vergine, fa bene.</span> <span class="verse"><a name="38">38</a>Perciò, chi marita la sua vergine fa bene, e chi non la marita, fa meglio</span> <span class="verse"><a name="39">39</a>La moglie è legata per la legge, tutto il tempo che il suo marito vive; ma, se il marito muore, ella è libera di maritarsi a cui vuole, purchè nel Signore.</span> <span class="verse"><a name="40">40</a>Nondimeno, ella è più felice, secondo il mio avviso, se rimane così; or penso d’avere anch’io lo Spirito di Dio</span> </p></div</div></div></body></html>