<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/1cor/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/1cor">1 Corinthians</a> &gt <strong>Chapter 15</strong></div><p><span class="verse"><a name="1">1</a>ORA, fratelli, io vi dichiaro l’evangelo, il quale io vi ho evangelizzato, il quale ancora avete ricevuto, e nel quale state ritti.</span> <span class="verse"><a name="2">2</a>Per lo quale ancora siete salvati, se lo ritenete nella maniera, che io ve l’ho evangelizzato; se non che abbiate creduto in vano.</span> <span class="verse"><a name="3">3</a>Poichè imprima io vi ho dato ciò che ancora ho ricevuto: che Cristo è morto per i nostri peccati, secondo le scritture.</span> <span class="verse"><a name="4">4</a>E ch’egli fu seppellito, e che risuscitò al terzo giorno, secondo le scritture.</span> <span class="verse"><a name="5">5</a>E ch’egli apparve a Cefa, e dipoi a’ dodici.</span> <span class="verse"><a name="6">6</a>Appresso apparve ad una volta a più di cinquecento fratelli, dei quali la maggior parte resta infino ad ora; ed alcuni ancora dormono.</span> <span class="verse"><a name="7">7</a>Poi apparve a Giacomo, e poi a tutti gli apostoli insieme.</span> <span class="verse"><a name="8">8</a>E dopo tutti, è apparito ancora a me, come all’abortivo.</span> <span class="verse"><a name="9">9</a>Perciocchè io sono il minimo degli apostoli, e non son pur degno d’esser chiamato apostolo, perciocchè io ho perseguitata la chiesa di Dio.</span> <span class="verse"><a name="10">10</a>Ma, per la grazia di Dio, io son quel che sono; e la grazia sua, ch’è stata verso me, non è stata vana; anzi ho vie più faticato che essi tutti; or non già io, ma la grazia di Dio, la quale è meco.</span> <span class="verse"><a name="11">11</a>Ed io adunque, ed essi, così predichiamo, e così avete creduto</span> <span class="verse"><a name="12">12</a>Ora, se si predica che Cristo è risuscitato da’ morti, come dicono alcuni fra voi che non vi è risurrezione de’ morti?</span> <span class="verse"><a name="13">13</a>Ora, se non vi è risurrezione de’ morti, Cristo ancora non è risuscitato.</span> <span class="verse"><a name="14">14</a>E se Cristo non è risuscitato, vana è adunque la nostra predicazione, vana è ancora la vostra fede.</span> <span class="verse"><a name="15">15</a>E noi ancora siamo trovati falsi testimoni di Dio; poichè abbiamo testimoniato di Dio, ch’egli ha risuscitato Cristo; il quale egli non ha risuscitato, se pure i morti non risuscitano.</span> <span class="verse"><a name="16">16</a>Perciocchè, se i morti non risuscitano, Cristo ancora non è risuscitato.</span> <span class="verse"><a name="17">17</a>E se Cristo non è risuscitato, vana è la vostra fede, voi siete ancora ne’ vostri peccati.</span> <span class="verse"><a name="18">18</a>Quelli adunque ancora che dormono in Cristo son periti.</span> <span class="verse"><a name="19">19</a>Se noi speriamo in Cristo solo in questa vita, noi siamo i più miserabili di tutti gli uomini</span> <span class="verse"><a name="20">20</a>Ma ora Cristo è risuscitato da’ morti; egli è stato fatto le primizie di coloro che dormono.</span> <span class="verse"><a name="21">21</a>Perciocchè, poichè per un uomo è la morte, per un uomo altresì è la risurrezione de’ morti.</span> <span class="verse"><a name="22">22</a>Imperocchè, siccome in Adamo tutti muoiono, così in Cristo tutti saranno vivificati.</span> <span class="verse"><a name="23">23</a>Ma ciascuno nel suo proprio ordine: Cristo è le primizie; poi, nel suo avvenimento, saranno vivificati coloro che son di Cristo.</span> <span class="verse"><a name="24">24</a>Poi sarà la fine, quando egli avrà rimesso il regno in man di Dio Padre; dopo ch’egli avrà ridotta al niente ogni signoria, ed ogni podestà, e potenza.</span> <span class="verse"><a name="25">25</a>Poichè conviene ch’egli regni, finchè egli abbia messi tutti i nemici sotto i suoi piedi.</span> <span class="verse"><a name="26">26</a>Il nemico, che sarà distrutto l’ultimo, è la morte.</span> <span class="verse"><a name="27">27</a>Perciocchè Iddio ha posta ogni cosa sotto i piedi di esso; ora, quando dice che ogni cosa gli è sottoposta, è cosa chiara che ciò è detto da colui infuori, che gli ha sottoposta ogni cosa.</span> <span class="verse"><a name="28">28</a>Ora, dopo che ogni cosa gli sarà stata sottoposta, allora il Figliuolo sarà anch’egli sottoposto a colui che gli ha sottoposta ogni cosa, acciocchè Iddio sia ogni cosa in tutti.</span> <span class="verse"><a name="29">29</a>Altrimenti, che faranno coloro che son battezzati per li morti? se del tutto i morti non risuscitano, perchè son eglino ancora battezzati per li morti?</span> <span class="verse"><a name="30">30</a>Perchè siamo noi ancora ad ogni ora in pericolo?</span> <span class="verse"><a name="31">31</a>Io muoio tuttodì; sì, per la gloria di voi, ch’io ho in Cristo Gesù, nostro Signore.</span> <span class="verse"><a name="32">32</a>Se, secondo l’uomo, io ho combattuto con le fiere in Efeso, che utile ne ho io? se i morti non risuscitano, mangiamo e beviamo, perciocchè domani morremo.</span> <span class="verse"><a name="33">33</a>Non errate: cattive compagnie corrompono i buoni costumi.</span> <span class="verse"><a name="34">34</a>Svegliatevi giustamente, e non peccate; perciocchè alcuni sono ignoranti di Dio; io lo dico per farvi vergogna</span> <span class="verse"><a name="35">35</a>Ma dirà alcuno: Come risuscitano i morti, e con qual corpo verranno?</span> <span class="verse"><a name="36">36</a>Pazzo! quel che tu semini non è vivificato, se prima non muore.</span> <span class="verse"><a name="37">37</a>E quant’è a quel che tu semini, tu non semini il corpo che ha da nascere; ma un granello ignudo, secondo che accade, o di frumento, o d’alcun altro seme.</span> <span class="verse"><a name="38">38</a>E Iddio, secondo che ha voluto, gli dà il corpo; a ciascuno de’ semi il suo proprio corpo.</span> <span class="verse"><a name="39">39</a>Non ogni carne è la stessa carne; anzi, altra è la carne degli uomini, altra la carne delle bestie, altra la carne de’ pesci, altra la carne degli uccelli.</span> <span class="verse"><a name="40">40</a>Vi sono ancora de’ corpi celesti, e de’ corpi terrestri; ma altra è la gloria de’ celesti, altra quella de’ terrestri.</span> <span class="verse"><a name="41">41</a>Altro è lo splendore del sole, ed altro lo splendor della luna, ed altro lo splendor delle stelle; perciocchè un astro è differente dall’altro astro in isplendore.</span> <span class="verse"><a name="42">42</a>Così ancora sarà la risurrezione dei morti; il corpo è seminato in corruzione, e risusciterà in incorruttibilità.</span> <span class="verse"><a name="43">43</a>Egli è seminato in disonore, e risusciterà in gloria; egli è seminato in debolezza, e risusciterà in forza; egli è seminato corpo animale, e risusciterà corpo spirituale.</span> <span class="verse"><a name="44">44</a>Vi è corpo animale, e vi è corpo spirituale.</span> <span class="verse"><a name="45">45</a>Così ancora è scritto: Il primo uomo Adamo fu fatto in anima vivente; ma l’ultimo Adamo in ispirito vivificante.</span> <span class="verse"><a name="46">46</a>Ma lo spirituale non è prima; ma prima è l’animale, poi lo spirituale.</span> <span class="verse"><a name="47">47</a>Il primiero uomo, essendo di terra, fu terreno; il secondo uomo, che è il Signore, è dal cielo.</span> <span class="verse"><a name="48">48</a>Qual fu il terreno, tali sono ancora i terreni; e quale è il celeste, tali ancora saranno i celesti.</span> <span class="verse"><a name="49">49</a>E come noi abbiam portata l’immagine del terreno, porteremo ancora l’immagine del celeste.</span> <span class="verse"><a name="50">50</a>Or questo dico, fratelli, che la carne e il sangue, non possono eredare il regno di Dio; parimente, la corruzione non ereda l’incorruttibilità</span> <span class="verse"><a name="51">51</a>Ecco, io vi dico un misterio: non già tutti morremo, ma ben tutti saremo mutati; in un momento, in un batter d’occhio, al sonar dell’ultima tromba.</span> <span class="verse"><a name="52">52</a>Perciocchè la tromba sonerà, e i morti risusciteranno incorruttibili, e noi saremo mutati.</span> <span class="verse"><a name="53">53</a>Poichè conviene che questo corruttibile rivesta incorruttibilità, e che questo mortale rivesta immortalità.</span> <span class="verse"><a name="54">54</a>E quando questo corruttibile avrà rivestita incorruttibilità, e che questo mortale avrà rivestita immortalità, allora sarà adempiuta la parola che è scritta: La morte è stata abissata in vittoria.</span> <span class="verse"><a name="55">55</a>O morte, ov’è il tuo dardo? o inferno, ov’è la tua vittoria?</span> <span class="verse"><a name="56">56</a>Or il dardo della morte è il peccato, e la forza del peccato è la legge.</span> <span class="verse"><a name="57">57</a>Ma ringraziato sia Iddio, il qual ci dà la vittoria per lo Signor nostro Gesù Cristo</span> <span class="verse"><a name="58">58</a>Perciò, fratelli miei diletti, state saldi, immobili, abbondanti del continuo nell’opera del Signore, sapendo che la vostra fatica non è vana nel Signore</span> </p></div</div></div></body></html>