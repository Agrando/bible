<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/1cor/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/1cor">1 Corinthians</a> &gt <strong>Chapter 12</strong></div><p><span class="verse"><a name="1">1</a>ORA, intorno a’ doni spirituali, fratelli, io non voglio che siate in ignoranza.</span> <span class="verse"><a name="2">2</a>Voi sapete che eravate Gentili, trasportati dietro agl’idoli mutoli, secondo che eravate menati.</span> <span class="verse"><a name="3">3</a>Perciò, io vi fo assapere che niuno, parlando per lo Spirito di Dio, dice Gesù essere anatema; e che altresì niuno può dire Gesù esser il Signore, se non per lo Spirito Santo.</span> <span class="verse"><a name="4">4</a>Or vi sono diversità di doni; ma non vi è se non un medesimo Spirito.</span> <span class="verse"><a name="5">5</a>Vi sono ancora diversità di ministeri; ma non vi è se non un medesimo Signore.</span> <span class="verse"><a name="6">6</a>Vi son parimente diversità d’operazioni; ma non vi è se non un medesimo Iddio, il quale opera tutte le cose in tutti.</span> <span class="verse"><a name="7">7</a>Ora a ciascuno è data la manifestazion dello Spirito per ciò che è utile e spediente.</span> <span class="verse"><a name="8">8</a>Poichè ad uno è data, per lo Spirito, parola di Sapienza; e ad un altro, secondo il medesimo Spirito, parola di scienza;</span> <span class="verse"><a name="9">9</a>e ad un altro fede, nel medesimo Spirito; e ad un altro doni delle guarigioni, per lo medesimo Spirito; e ad un altro l’operar potenti operazioni; e ad un altro profezia; e ad un altro discernere gli spiriti;</span> <span class="verse"><a name="10">10</a>e ad un altro diversità di lingue; e ad un altro l’interpretazion delle lingue.</span> <span class="verse"><a name="11">11</a>Or tutte queste cose opera quell’uno e medesimo Spirito, distribuendo particolarmente i suoi doni a ciascuno, come egli vuole</span> <span class="verse"><a name="12">12</a>PERCIOCCHÈ, siccome il corpo è un solo corpo, ed ha molte membra, e tutte le membra di quel corpo, che è un solo, benchè sieno molte, sono uno stesso corpo, così ancora è Cristo.</span> <span class="verse"><a name="13">13</a>Poichè in uno stesso Spirito noi tutti siamo stati battezzati, per essere un medesimo corpo; e Giudei, e Greci; e servi, e franchi; e tutti siamo stati abbeverati in un medesimo Spirito.</span> <span class="verse"><a name="14">14</a>Perciocchè ancora il corpo non è un sol membro, ma molti.</span> <span class="verse"><a name="15">15</a>Se il piè dice: Perciocchè io non son mano, io non son del corpo, non è egli però del corpo?</span> <span class="verse"><a name="16">16</a>E se l’orecchio dice: Perciocchè io non son occhio, io non son del corpo; non è egli però del corpo?</span> <span class="verse"><a name="17">17</a>Se tutto il corpo fosse occhio, ove sarebbe l’udito? se tutto fosse udito, ove sarebbe l’odorato?</span> <span class="verse"><a name="18">18</a>Ma ora Iddio ha posto ciascun de’ membri nel corpo, siccome egli ha voluto.</span> <span class="verse"><a name="19">19</a>Che se tutte le membra fossero un sol membro, dove sarebbe il corpo?</span> <span class="verse"><a name="20">20</a>Ma ora, ben vi son molte membra, ma vi è un sol corpo.</span> <span class="verse"><a name="21">21</a>E l’occhio non può dire alla mano: Io non ho bisogno di te; nè parimente il capo dire a’ piedi: Io non ho bisogno di voi.</span> <span class="verse"><a name="22">22</a>Anzi, molto più necessarie che le altre son le membra del corpo, che paiono essere le più deboli.</span> <span class="verse"><a name="23">23</a>Ed a quelle, che noi stimiamo esser le mano onorevoli del corpo, mettiamo attorno più onore, e le parti nostre meno oneste son più onestamente adorne.</span> <span class="verse"><a name="24">24</a>Ma le parti nostre oneste non ne hanno bisogno; anzi Iddio ha temperato il corpo, dando maggiore onore alla parte che ne avea mancamento;</span> <span class="verse"><a name="25">25</a>acciocchè non vi sia dissensione nel corpo, anzi le membra abbiano tutte una medesima cura le une per le altre.</span> <span class="verse"><a name="26">26</a>E se pure un membro patisce, tutte le membra patiscono con lui; e se un membro è onorato, tutte le membra ne gioiscono insieme</span> <span class="verse"><a name="27">27</a>Or voi siete il corpo di Cristo, e membra di esso, ciascuno per parte sua.</span> <span class="verse"><a name="28">28</a>E Iddio ne ha costituiti nella chiesa alcuni, prima apostoli, secondamente profeti, terzamente dottori; poi ha ordinate le potenti operazioni; poi i doni delle guarigioni, i sussidii, i governi, le diversità delle lingue.</span> <span class="verse"><a name="29">29</a>Tutti sono eglino apostoli? tutti sono eglino profeti? tutti sono eglino dottori?</span> <span class="verse"><a name="30">30</a>Tutti hanno eglino il dono delle potenti operazioni? tutti hanno eglino i doni delle guarigioni? parlano tutti diverse lingue? tutti sono eglino interpreti?</span> <span class="verse"><a name="31">31</a>Or appetite, come a gara, i doni migliori; e ancora io ve ne mostrerò una via eccellentissima</span> </p></div</div></div></body></html>