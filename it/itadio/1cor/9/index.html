<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/1cor/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/1cor">1 Corinthians</a> &gt <strong>Chapter 9</strong></div><p><span class="verse"><a name="1">1</a>NON sono io apostolo? non sono io libero? non ho io veduto il nostro Signor Gesù Cristo? non siete voi l’opera mia nel Signore?</span> <span class="verse"><a name="2">2</a>Se io non sono apostolo agli altri, pur lo sono a voi; poichè voi siete il suggello del mio apostolato nel Signore</span> <span class="verse"><a name="3">3</a>Quest’è quel ch’io dico a mia difesa a coloro che mi accusano.</span> <span class="verse"><a name="4">4</a>Non abbiamo noi podestà di mangiare e di bere?</span> <span class="verse"><a name="5">5</a>Non abbiamo noi podestà di menare attorno una donna sorella, come ancora gli altri apostoli, e i fratelli del Signore, e Cefa?</span> <span class="verse"><a name="6">6</a>Ovvero, io solo, e Barnaba, non abbiam noi podestà di non lavorare?</span> <span class="verse"><a name="7">7</a>Chi guerreggia mai al suo proprio soldo? chi pianta una vigna, e non ne mangia del frutto? o chi pastura una greggia, e non mangia del latte della greggia?</span> <span class="verse"><a name="8">8</a>Dico io queste cose secondo l’uomo? la legge non dice ella eziandio queste cose?</span> <span class="verse"><a name="9">9</a>Poichè nella legge di Mosè è scritto: Non metter la museruola in bocca al bue che trebbia. Ha Iddio cura dei buoi?</span> <span class="verse"><a name="10">10</a>Ovvero, dice egli del tutto ciò per noi? certo, queste cose sono scritte per noi, perciocchè, chi ara deve arare con isperanza, e chi trebbia deve trebbiare con isperanza d’esser fatto partecipe di ciò ch’egli spera.</span> <span class="verse"><a name="11">11</a>Se noi vi abbiam seminate le cose spirituali, è egli gran cosa se mietiamo le vostre carnali?</span> <span class="verse"><a name="12">12</a>Se gli altri hanno parte a questa podestà sopra voi, non l’avremmo noi molto più? ma noi non abbiamo usata questa podestà; anzi sofferiamo ogni cosa, per non dare alcuno sturbo all’evangelo di Cristo.</span> <span class="verse"><a name="13">13</a>Non sapete voi che coloro che fanno il servigio sacro mangiano delle cose del tempio? e che coloro che vacano all’altare partecipano con l’altare?</span> <span class="verse"><a name="14">14</a>Così ancora il Signore ha ordinato a coloro che annunziano l’evangelo, che vivano dell’evangelo</span> <span class="verse"><a name="15">15</a>MA pure io non ho usata alcuna di queste cose; ed anche non ho scritto questo, acciocchè così sia fatto inverso me; perciocchè, meglio è per me morire, che non che alcuno renda vano il mio vanto.</span> <span class="verse"><a name="16">16</a>Perciocchè, avvegnachè io evangelizzi, non ho però da gloriarmi; poichè necessità me ne è imposta; e guai a me, se io non evangelizzo!</span> <span class="verse"><a name="17">17</a>Perciocchè, se io lo facessi volontariamente, meriterei un premio; ma, se lo fo non di mia volontà, è un ministerio che m’è stato confidato.</span> <span class="verse"><a name="18">18</a>Qual premio ne ho io adunque? questo, che, predicando l’evangelo, io faccia che l’evangelo di Cristo non costi nulla; e non usi della podestà che ho dall’evangelo</span> <span class="verse"><a name="19">19</a>Perciocchè, benchè io sia libero da tutti, pur mi son fatto servo a tutti, per guadagnarne il maggior numero.</span> <span class="verse"><a name="20">20</a>E sono stato a’ Giudei come Giudeo, per guadagnare i Giudei; a coloro che son sotto la legge, come se io fossi sotto la legge, per guadagnare quei che son sotto la legge;</span> <span class="verse"><a name="21">21</a>a quanti son senza la legge, come se io fossi senza la legge benchè io non sia a Dio senza la legge, ma a Cristo sotto la legge, per guadagnar quanti sono senza la legge.</span> <span class="verse"><a name="22">22</a>Io sono stato come debole a’ deboli, per guadagnare i deboli; a tutti sono stato ogni cosa, per salvarne del tutto alcuni.</span> <span class="verse"><a name="23">23</a>Or io fo questo per l’evangelo, acciocchè ne sia partecipe io ancora</span> <span class="verse"><a name="24">24</a>Non sapete voi che coloro che corrono nell’arringo, corrono ben tutti, ma un solo ne porta il palio? correte per modo, che ne portiate il palio.</span> <span class="verse"><a name="25">25</a>Ora, chiunque si esercita ne’ combattimenti è temperato in ogni cosa; e que’ tali fanno ciò, per ricevere una corona corruttibile; ma noi dobbiam farlo per riceverne una incorruttibile.</span> <span class="verse"><a name="26">26</a>Io dunque corro per modo, che non corra all’incerto; così schermisco, come non battendo l’aria;</span> <span class="verse"><a name="27">27</a>anzi, macero il mio corpo, e lo riduco in servitù; acciocchè talora, avendo predicato agli altri, io stesso non sia riprovato</span> </p></div</div></div></body></html>