<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/deut/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/deut">Deuteronomy</a> &gt <strong>Chapter 2</strong></div><p><span class="verse"><a name="1">1</a>Poi noi ci rivolgemmo indietro, e andammo verso il deserto, traendo al mar rosso, come il Signore mi avea detto; e circuimmo il monte di Seir, per un lungo tempo.</span> <span class="verse"><a name="2">2</a>Poi il Signore mi disse: Voi avete assai circuito questo monte;</span> <span class="verse"><a name="3">3</a>rivolgetevi verso il Settentrione.</span> <span class="verse"><a name="4">4</a>E comanda al popolo, e digli: Voi siete ora per passar per li confini de’ figliuoli di Esaù, vostri fratelli, i quali dimorano in Seir; ed essi avranno paura di voi; ma però prendetevi gran guardia.</span> <span class="verse"><a name="5">5</a>Non movete lor guerra; perciocchè io non vi darò nulla del lor paese, non pure un piè di terra; perciocchè io ho dato il monte di Seir per eredità a Esaù.</span> <span class="verse"><a name="6">6</a>Comperate da loro con danari la vittuaglia che mangerete; comperate eziandio da loro con danari l’acqua che berrete.</span> <span class="verse"><a name="7">7</a>Conciossiachè il Signore Iddio tuo ti abbia benedetto in tutta l’opera delle tue mani; egli ha avuta cura di te, mentre sei camminato per questo gran deserto; il Signore Iddio tuo è stato teco questi quarant’anni, e tu non hai avuto mancamento di nulla</span> <span class="verse"><a name="8">8</a>Così noi passammo oltre, lasciati i figliuoli di Esaù, nostri fratelli, i quali abitano nel monte di Seir, fin dalla via della pianura, da Elat, e da Esion-gaber, e ci rivolgemmo, e passammo oltre, traendo verso il deserto di Moab.</span> <span class="verse"><a name="9">9</a>E il Signore mi disse: Non nimicare i Moabiti, e non mover loro guerra; perciocchè io non ti darò nulla del lor paese a possedere; conciossiachè io abbia dato Ar per eredità a’ figliuoli di Lot.</span> <span class="verse"><a name="10">10</a>Già abitavano quel paese gli Emei, gente grande, possente, e d’alta statura, come gli Anachiti.</span> <span class="verse"><a name="11">11</a>Ed erano anch’essi riputati giganti, come gli Anachiti; e i Moabiti li chiamavano Emei.</span> <span class="verse"><a name="12">12</a>E in Seir già abitavano gli Horei; ma i figliuoli di Esaù li cacciarono, e li distrussero d’innanzi a loro, e abitarono in luogo loro; come ha fatto Israele nel paese della sua eredità, che il Signore gli ha dato.</span> <span class="verse"><a name="13">13</a>Ora levatevi, passate il torrente di Zered. E noi passammo il torrente di Zered.</span> <span class="verse"><a name="14">14</a>Or il tempo, nel quale noi siamo camminati da Cades-barnea, finchè siamo passati il torrente di Zered, è stato trentotto anni; finchè sia stata consumata, d’infra il campo, tutta quella generazione, cioè gli uomini di guerra; come il Signore avea loro giurato.</span> <span class="verse"><a name="15">15</a>La mano del Signore è stata altresì contro a loro, per distruggerli d’infra il campo, finchè sieno stati consumati.</span> <span class="verse"><a name="16">16</a>E, dopo che tutti quegli uomini di guerra d’infra il popolo furono finiti di morire,</span> <span class="verse"><a name="17">17</a>il Signore mi parlò, dicendo:</span> <span class="verse"><a name="18">18</a>Oggi tu sei per passare i confini di Moab, cioè Ar;</span> <span class="verse"><a name="19">19</a>e tu ti appresserai dirincontro a’ figliuoli di Ammon; non usar contr’a loro alcuna ostilità, e non mover loro guerra; perciocchè io non ti darò nulla del lor paese a possedere; conciossiachè io l’abbia dato a’ figliuoli di Lot, per eredità.</span> <span class="verse"><a name="20">20</a>Quel paese fu anch’esso già riputato paese di giganti; già vi abitavano i giganti; e gli Ammoniti li chiamavano Zamzummei;</span> <span class="verse"><a name="21">21</a>gente grande, e possente, e d’alta statura, come gli Anachiti; e il Signore li distrusse d’innanzi agli Ammoniti, onde essi li cacciarono, e abitarono nel luogo loro;</span> <span class="verse"><a name="22">22</a>come egli avea fatto a’ figliuoli di Esaù, che abitano in Seir, d’innanzi ai quali distrusse gli Horei; onde essi li cacciarono, e sono abitati nel luogo loro sino a questo giorno.</span> <span class="verse"><a name="23">23</a>I Caftorei anch’essi, usciti di Caftor, distrussero gli Avvei, che dimoravano in Haserim, fino a Gaza, e abitarono nel luogo loro</span> <span class="verse"><a name="24">24</a>Levatevi, dipartitevi, e passate il torrente di Arnon; vedi, io ti do nelle mani Sihon, re di Hesbon, Amorreo, e il suo paese; comincia a prender possessione, e movigli guerra.</span> <span class="verse"><a name="25">25</a>Oggi comincerò a mettere spavento e paura di te sopra i popoli, sotto tutto il cielo, talchè udendo il grido di te, tremeranno, e saranno in angoscia per tema di te.</span> <span class="verse"><a name="26">26</a>Allora io mandai ambasciatori dal deserto di Chedemot, a Sihon, re di Hesbon, per portargli parole di pace, dicendo:</span> <span class="verse"><a name="27">27</a>Lascia che io passi per lo tuo paese; io camminerò per la strada maestra, senza rivolgermi nè a destra nè a sinistra.</span> <span class="verse"><a name="28">28</a>Tu mi venderai la vittuaglia ch’io mangerò a prezzo, e a prezzo altresì mi darai l’acqua ch’io berrò; concedimi solo di passare col mio seguito;</span> <span class="verse"><a name="29">29</a>come mi han fatto i figliuoli di Esaù, che abitano in Seir; e i Moabiti, che abitano in Ar; finchè io sia passato il Giordano, per entrar nel paese che il Signore Iddio nostro ci dà.</span> <span class="verse"><a name="30">30</a>Ma Sihon, re di Hesbon, non volle lasciarci passar per lo suo paese; perciocchè il Signore Iddio tuo gli avea indurato lo spirito, e ostinato il cuore, per dartelo nelle mani, come oggi appare.</span> <span class="verse"><a name="31">31</a>E il Signore mi disse: Vedi, io ho cominciato a darti in tuo potere Sihon, e il suo paese; comincia a prender possessione, conquistando il suo paese.</span> <span class="verse"><a name="32">32</a>Sihon adunque uscì, con tutta la sua gente, in battaglia contro a noi, in Iaas.</span> <span class="verse"><a name="33">33</a>E il Signore Iddio nostro lo mise in nostro potere, e noi percotemmo lui, e i suoi figliuoli, e tutta la sua gente.</span> <span class="verse"><a name="34">34</a>E in quel tempo noi prendemmo tutte le sue città, e distruggemmo alla maniera dell’interdetto, in tutte le città, gli uomini, le donne, e i piccoli fanciulli; noi non vi lasciammo alcuno in vita.</span> <span class="verse"><a name="35">35</a>Sol predammo per noi il bestiame, e le spoglie delle città che avevamo prese.</span> <span class="verse"><a name="36">36</a>Da Aroer, che è in su la riva del torrente di Arnon, e la città che è nel torrente, fino a Galaad, e’ non vi fu città alcuna così forte, che noi non l’occupassimo; il Signore Iddio nostro le mise tutte in nostro potere.</span> <span class="verse"><a name="37">37</a>Sol tu non ti appressasti al paese de’ figliuoli di Ammon; cioè a parte alcuna delle contrade che son lungo il torrente di Iabboc, nè alle città del monte, nè ad alcuno di quei luoghi che il Signore Iddio nostro avea vietati</span> </p></div</div></div></body></html>