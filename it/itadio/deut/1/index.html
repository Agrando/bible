<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/deut/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/deut">Deuteronomy</a> &gt <strong>Chapter 1</strong></div><p><span class="verse"><a name="1">1</a>QUESTE son le parole, le quali Mosè pronunziò a tutto Israele, di qua dal Giordano, nel deserto, nella campagna, dirincontro a Suf, fra Paran, e Tofel, e Laban, e Haserot, e Dizahab.</span> <span class="verse"><a name="2">2</a>Vi sono undici giornate da Horeb, per la via del monte di Seir, fino a Cades-barnea.</span> <span class="verse"><a name="3">3</a>Or l’anno quarantesimo, alle calendi dell’undecimo mese, Mosè parlò a’ figliuoli d’Israele, secondo tutto ciò che il Signore gli aveva comandato di dir loro,</span> <span class="verse"><a name="4">4</a>dopo ch’ebbe sconfitto Sihon, re degli Amorrei, il quale abitava in Hesbon, e. Og, re di Basan, che abitava in Astarot, e in Edrei.</span> <span class="verse"><a name="5">5</a>Di qua dal Giordano, nel paese di Moab, Mosè imprese a dichiarar questa Legge dicendo:</span> <span class="verse"><a name="6">6</a>Il Signore Iddio nostro parlò a noi in Horeb, dicendo: Voi siete assai dimorati in questo monte.</span> <span class="verse"><a name="7">7</a>Mettetevi in cammino, partitevi di qui, ed entrate ne’ monti degli Amorrei, e in tutte le lor vicinanze, nella campagna, nel monte, nella pianura, nella parte meridionale, e nella costa del mare, nel paese de’ Cananei, e nel Libano, fino al gran Fiume, ch’è il fiume Eufrate.</span> <span class="verse"><a name="8">8</a>Ecco, io ho posto il paese in vostro potere: entrate, e possedete il paese, il quale il Signore giurò a’ vostri padri, ad Abrahamo, a Isacco, e a Giacobbe, ch’egli lo darebbe loro, e alla lor progenie dopo loro</span> <span class="verse"><a name="9">9</a>E in quel tempo io vi parlai, dicendo: Io non posso reggervi solo.</span> <span class="verse"><a name="10">10</a>Il Signore Iddio vostro vi ha moltiplicati, ed ecco, oggi voi siete come le stelle del cielo, in moltitudine.</span> <span class="verse"><a name="11">11</a>Il Signore Iddio de’ vostri padri vi accresca pure mille volte più, e benedicavi, siccome egli vi ha parlato.</span> <span class="verse"><a name="12">12</a>Come potrei io portar solo la fatica, e il carico di voi, e le vostre liti?</span> <span class="verse"><a name="13">13</a>Datemi d’infra le vostre tribù degli uomini savi, e intendenti, e ben riconosciuti, e io ve li costituirò per Capi.</span> <span class="verse"><a name="14">14</a>E voi mi rispondeste, e diceste: Egli è bene di far ciò che tu dici.</span> <span class="verse"><a name="15">15</a>Allora io presi de’ principali delle vostre tribù, uomini savi, e ben riconosciuti, e li costituii Capi sopra voi, Capi di migliaia, Capi di centinaia, Capi di cinquantine, Capi di decine, e Ufficiali per le vostre tribù.</span> <span class="verse"><a name="16">16</a>E in quel tempo comandai, e dissi a’ vostri giudici: Date udienza a’ vostri fratelli negli affari che avranno insieme, e giudicate giustamente fra l’uno uomo e l’altro; fratello, o straniere ch’egli gli sia.</span> <span class="verse"><a name="17">17</a>Non riguardate alla qualità della persona nel giudicio; ascoltate così il piccolo, come il grande; non temete di alcun uomo; conciossiachè il giudicio appartenga a Dio; e rapportate a me le cose che saranno troppo difficili per voi, ed io le udirò.</span> <span class="verse"><a name="18">18</a>In quel tempo ancora vi comandai tutte le cose che dovete fare</span> <span class="verse"><a name="19">19</a>Poi noi ci partimmo di Horeb, e camminammo per tutto quel grande e spaventevole deserto, il qual voi avete veduto, traendo al monte degli Amorrei, come il Signore Iddio nostro ci avea comandato: e arrivammo fino a Cades-barnea.</span> <span class="verse"><a name="20">20</a>Allora io vi dissi: Voi siete arrivati al monte degli Amorrei, il quale il Signore Iddio nostro ci dona.</span> <span class="verse"><a name="21">21</a>Vedi, il Signore Iddio tuo ha posto il paese in tuo potere; sali, possedilo, come il Signore Iddio de’ tuoi padri ti ha detto; non temere, e non ispaventarti.</span> <span class="verse"><a name="22">22</a>E voi vi accostaste tutti a me, e diceste: Lascia che mandiamo davanti a noi degli uomini, che c’investighino il paese, e ci rapportino alcuna cosa del cammino per lo quale abbiamo da salire, e delle città alle quali abbiamo da venire.</span> <span class="verse"><a name="23">23</a>E la cosa mi aggradì; e io presi dodici uomini di voi, uno per tribù;</span> <span class="verse"><a name="24">24</a>ed essi si misero in cammino; e, saliti al monte, pervennero fino alla valle di Escol, e spiarono il paese.</span> <span class="verse"><a name="25">25</a>E presero in mano del frutto di esso, e cel portarono, e fecero la lor relazione, e dissero: Il paese che il Signore Iddio nostro ci dona è buono.</span> <span class="verse"><a name="26">26</a>Ma voi non voleste salire, e foste ribelli al comandamento del Signore Iddio vostro.</span> <span class="verse"><a name="27">27</a>E mormoraste nelle vostre tende, e diceste: Perciocchè il Signore ci odia, egli ci ha fatti uscir fuor del paese di Egitto, per darci nelle mani degli Amorrei, per distruggerci.</span> <span class="verse"><a name="28">28</a>Dove montiamo noi? i nostri fratelli ci hanno fatto struggere il cuore, dicendo: Quella gente è più grande, e di più alta statura di noi; le città vi sono grandi e forti, e arrivano fino al cielo; e anche vi abbiamo veduti i figliuoli degli Anachiti.</span> <span class="verse"><a name="29">29</a>E io vi dissi: Non vi sgomentate, e non abbiate paura di loro.</span> <span class="verse"><a name="30">30</a>Il Signore Iddio vostro, che cammina davanti a voi, esso combatterà per voi, secondo tutto ciò ch’egli ha fatto inverso voi, davanti agli occhi vostri in Egitto;</span> <span class="verse"><a name="31">31</a>e nel deserto, dove tu hai veduto come il Signore Iddio vostro ti ha portato, come un uomo porterebbe il suo figliuolo, per tutto il cammino che avete fatto, finchè siate arrivati in questo luogo.</span> <span class="verse"><a name="32">32</a>Ma per tutto ciò voi non credeste al Signore Iddio vostro,</span> <span class="verse"><a name="33">33</a>il quale andava davanti a voi per lo cammino, per investigarvi luogo da accamparvi, in fuoco di notte per illuminarvi nel cammino, per lo quale avevate da camminare, e di giorno nella nuvola.</span> <span class="verse"><a name="34">34</a>E il Signore udì la voce delle vostre parole, e si adirò gravemente, e giurò, dicendo:</span> <span class="verse"><a name="35">35</a>Se alcuno di questi uomini, questa malvagia generazione, vedrà quel buon paese che ho giurato di dare a’ vostri padri,</span> <span class="verse"><a name="36">36</a>salvo Caleb, figliuolo di Gefunne; egli lo vedrà, e a lui, e a’ suoi figliuoli, darò il paese, nel quale è camminato; perciocchè egli ha compiutamente seguitato il Signore.</span> <span class="verse"><a name="37">37</a>Eziandio contr’a me si adirò il Signore per cagion vostra, dicendo: Nè anche tu vi entrerai.</span> <span class="verse"><a name="38">38</a>Giosuè, figliuolo di Nun, che ti serve, esso vi entrerà; confortalo; perciocchè esso metterà Israele in possessione di quel paese.</span> <span class="verse"><a name="39">39</a>E i vostri piccoli figliuoli, de’ quali avete detto che sarebbero in preda, e i vostri figliuoli, i quali oggi non conoscono nè il bene nè il male, essi vi</span> <span class="verse"><a name="40">40</a>Ma voi, tornate indietro e avviatevi verso il deserto, in direzione del mar Rosso"</span> <span class="verse"><a name="41">41</a>Allora voi rispondeste, dicendomi: "bbiam peccato contro l’Eterno; noi saliremo e combatteremo, interamente come l’Eterno, l’Iddio nostro, ci ha ordinato" E ognun di voi cinse le armi, e vi metteste temerariamente a salire verso i monti.</span> <span class="verse"><a name="42">42</a>E l’Eterno mi disse: "i’ loro: Non salite, e non combattete, perché io non sono in mezzo a voi; voi sareste sconfitti davanti ai vostri nemici"</span> <span class="verse"><a name="43">43</a>Io ve lo dissi, ma voi non mi deste ascolto; anzi foste ribelli all’ordine dell’Eterno, foste presuntuosi, e vi metteste a salire verso i monti.</span> <span class="verse"><a name="44">44</a>Allora gli Amorei, che abitano quella contrada montuosa, uscirono contro a voi, v’inseguirono come fanno le api, e vi batterono in Seir fino a Horma.</span> <span class="verse"><a name="45">45</a>E voi tornaste e piangeste davanti all’Eterno; ma l’Eterno non dette ascolto alla vostra voce e non vi porse orecchio.</span> <span class="verse"><a name="46">46</a>Così rimaneste in Kades molti giorni; e ben sapete quanti giorni vi siete rimasti</span> </p></div</div></div></body></html>