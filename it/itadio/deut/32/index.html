<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/deut/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/deut">Deuteronomy</a> &gt <strong>Chapter 32</strong></div><p><span class="verse"><a name="1">1</a>CIELI, porgete gli orecchi, ed io parlerò; Ed ascolti la terra le parole della mia bocca.</span> <span class="verse"><a name="2">2</a>La mia dottrina stillerà come pioggia, E il mio ragionamento colerà come rugiada; Come pioggia minuta in su l’erbetta, E come pioggia a grosse gocciole in su l’erbe;</span> <span class="verse"><a name="3">3</a>Perciocchè io celebrerò il Nome del Signore. Magnificate l’Iddio nostro.</span> <span class="verse"><a name="4">4</a>L’opera della Rocca è compiuta; Conciossiachè tutte le sue vie sieno dirittura; Iddio è verità, senza alcuna iniquità; Egli è giusto e diritto.</span> <span class="verse"><a name="5">5</a>Esso si è corrotto inverso lui; Il lor vizio non è di figliuoli suoi; Egli è una generazione perversa e storta.</span> <span class="verse"><a name="6">6</a>Popolo stolto, e non savio, è questa la retribuzione che voi fate al Signore? Non è egli tuo padre, che t’ha acquistato? Non è egli quel che ti ha fatto, e ti ha stabilito?</span> <span class="verse"><a name="7">7</a>Ricordati de’ giorni antichi; Considera gli anni dell’età addietro; Domandane tuo padre, ed egli te lo dichiarerà; I tuoi vecchi, ed essi te lo diranno.</span> <span class="verse"><a name="8">8</a>Quando l’Altissimo spartiva l’eredità alle nazioni, Quando egli divideva i figliuoli di Adamo, Egli costituì i confini de’ popoli, Secondo il numero de’ figliuoli d’Israele.</span> <span class="verse"><a name="9">9</a>Perciocchè la parte del Signore è il suo popolo; Giacobbe è la sorte della sua eredità.</span> <span class="verse"><a name="10">10</a>Egli lo trovò in una terra di deserto, E in un luogo desolato d’urli di solitudine; Egli l’ha menato attorno, egli l’ha ammaestrato, Egli l’ha conservato come la pupilla dell’occhio suo.</span> <span class="verse"><a name="11">11</a>Come l’aquila fa muovere la sua nidata, Si dimena sopra i suoi figli, Spande le sue ale, li prende, E li porta sopra le sue penne;</span> <span class="verse"><a name="12">12</a>Il Signore solo l’ha condotto, E con lui non è stato alcun dio strano.</span> <span class="verse"><a name="13">13</a>Egli l’ha fatto passare a cavallo sopra gli alti luoghi della terra, Onde egli ha mangiati i frutti de’ campi; E gli ha ancora dato a suggere il miele dalla rupe, E l’olio dal macigno;</span> <span class="verse"><a name="14">14</a>Il burro delle vacche, e il latte delle pecore, Col grasso degli agnelli, e de’ montoni di Basan, e de’ becchi; Insieme con la grascia del fior di frumento; E tu hai bevuto il vin puro, il sugo dell’uve</span> <span class="verse"><a name="15">15</a>Ma Iesurun si è ingrassato, e ha ricalcitrato; Tu ti sei ingrassato, ingrossato, e coperto di grasso; Ed egli ha abbandonato Iddio che l’ha fatto, E ha villaneggiata la Rocca della sua salute.</span> <span class="verse"><a name="16">16</a>Essi l’hanno mosso a gelosia con iddii strani, E l’hanno irritato con abbominazioni.</span> <span class="verse"><a name="17">17</a>Hanno sacrificato a’ demonii, e non a Dio; A dii, i quali essi non aveano conosciuti, Dii nuovi, venuti di prossimo, De’ quali i vostri padri non aveano avuta paura.</span> <span class="verse"><a name="18">18</a>Tu hai dimenticata la Rocca che t’ha generato, E hai posto in obblio Iddio che t’ha formato</span> <span class="verse"><a name="19">19</a>E il Signore l’ha veduto, ed è stato sdegnato, Per lo dispetto fattogli da suoi figliuoli e dalle sue figliuole.</span> <span class="verse"><a name="20">20</a>E ha detto: Io nasconderò da loro la mia faccia, Io vedrò qual sarà il lor fine; Conciossiachè sieno una generazione perversissima, Figliuoli ne’ quali non v’è alcuna lealtà.</span> <span class="verse"><a name="21">21</a>Essi m’hanno mosso a gelosia per cose che non sono Dio, E m’hanno provocato a sdegno per le lor vanità; Io altresì li muoverò a gelosia per un popolo che non è popolo, E li provocherò a sdegno per una gente stolta.</span> <span class="verse"><a name="22">22</a>Perciocchè un fuoco s’è acceso nella mia ira. Ed ha arso fino al luogo più basso sotterra, Ed ha consumata la terra e il suo frutto, Ed ha divampati i fondamenti delle montagne.</span> <span class="verse"><a name="23">23</a>Io accumulerò sopra loro mali sopra mali, E impiegherò contro a loro tutte le mie saette.</span> <span class="verse"><a name="24">24</a>Saranno arsi di fame, e divorati da carboncelli, E da pestilenza amarissima; E io manderò contro a loro i denti delle fiere, Insieme col veleno de’ rettili della polvere.</span> <span class="verse"><a name="25">25</a>La spada dipopolerà di fuori E dentro delle camerette lo spavento; Giovani e fanciulle, Bambini di poppa e uomini canuti</span> <span class="verse"><a name="26">26</a>Io avrei detto: Io li dispergerò per tutti i canti del mondo, e farò venir meno la memoria di loro fra gli uomini;</span> <span class="verse"><a name="27">27</a>Se non ch’io temeva del dispetto del nemico; Che talora i loro avversari non insuperbissero; Che talora non dicessero: La nostra mano è stata alta, E il Signore non ha operato tutto questo.</span> <span class="verse"><a name="28">28</a>Conciossiachè essi sieno una gente perduta di consigli, E non vi sia alcun senno in loro.</span> <span class="verse"><a name="29">29</a>Oh fossero pur savi, e intendessero queste cose, E considerassero il lor fine!</span> <span class="verse"><a name="30">30</a>Come ne perseguirebbe uno mille, E ne metterebbero due in fuga diecimila, Se non fosse che la lor Rocca li ha venduti, E il Signore li ha messi nelle mani de’ lor nemici?</span> <span class="verse"><a name="31">31</a>Conciossiachè la lor rocca non sia come la nostra Rocca, E i nostri nemici ne sieno giudici.</span> <span class="verse"><a name="32">32</a>Perciocchè la lor vigna è stata tolta dalla vigna di Sodoma, E da’ campi di Gomorra; Le loro uve sono uve di tosco, Hanno i grappi amari.</span> <span class="verse"><a name="33">33</a>Il lor vino è veleno di dragoni, Crudel veleno d’aspidi.</span> <span class="verse"><a name="34">34</a>Questo non è egli riposto appo me, E suggellato ne’ miei tesori?</span> <span class="verse"><a name="35">35</a>A me appartiene di far la vendetta, e la retribuzione, Nel giorno che il piè loro vacillerà; Perciocchè il giorno della lor calamità è vicino, E le cose che son loro apparecchiate si affrettano.</span> <span class="verse"><a name="36">36</a>Quando il Signore avrà fatto giudicio del suo popolo, Egli si pentirà per l’amor de’ suoi servitori, Quando egli vedrà che ogni forza sarà venuta meno, E che non vi sarà nè serrato, nè lasciato.</span> <span class="verse"><a name="37">37</a>E dirà: Ove sono i lor dii? La Rocca, nella quale si confidavano?</span> <span class="verse"><a name="38">38</a>Il grasso de’ sacrificii de’ quali essi mangiavano, E il vino delle cui offerte da spandere essi beveano; Levinsi eglino, e soccorranvi, E sienvi per ricetto</span> <span class="verse"><a name="39">39</a>Vedete ora, che io, io son desso, E che non v’è alcun Dio meco; Io fo morire, e rimetto in vita; Io ferisco, e guarisco; E non v’è niuno che possa liberar dalla mia mano.</span> <span class="verse"><a name="40">40</a>Perciocchè io levo la mano al cielo, E dico: Come io vivo in eterno;</span> <span class="verse"><a name="41">41</a>Se io aguzzo la mia folgorante spada, E prendo in mano il giudicio, Io farò la vendetta sopra i miei nemici, E farò la retribuzione a quelli che m’odiano.</span> <span class="verse"><a name="42">42</a>Io inebbrierò le mie saette di sangue, E la mia spada divorerà la carne; Io le inebbrierò del sangue degli uccisi e de’ prigioni, Cominciando dal capo; con vendette da nemico.</span> <span class="verse"><a name="43">43</a>Sclamate d’allegrezza, o nazioni, o suo popolo; Perciocchè egli farà la vendetta del sangue de’ suoi servitori, E farà retribuzion di vendetta a’ suoi avversari, E sarà propizio alla sua terra, al suo popolo</span> <span class="verse"><a name="44">44</a>Mosè adunque, con Hosea, figliuolo di Nun, venne, e pronunziò tutte le parole di questo Cantico, agli orecchi del popolo.</span> <span class="verse"><a name="45">45</a>E, dopo che Mosè ebbe finito di pronunziar tutte queste parole a tutto Israele, egli disse loro:</span> <span class="verse"><a name="46">46</a>Mettete il cuor vostro a tutte le parole, le quali oggi io vi protesto, acciocchè insegniate a’ vostri figliuoli di prender guardia di mettere in opera tutte le parole di questa Legge.</span> <span class="verse"><a name="47">47</a>Conciossiachè non sia una parola vana, della quale non abbiate a curarvi; anzi è la vita vostra; e per essa prolungherete i vostri giorni sopra la terra, alla quale, passato il Giordano, andate per possederla.</span> <span class="verse"><a name="48">48</a>E in quell’istesso giorno il Signore parlò a Mosè, dicendo:</span> <span class="verse"><a name="49">49</a>Sali sopra questo monte di Abarim, al monte di Nebo, che è nel paese di Moab, dirincontro a Gerico, e riguarda il paese di Canaan, il quale io do a possedere a’ figliuoli d’Israele;</span> <span class="verse"><a name="50">50</a>e muori sopra il monte al qual tu sali, e sii raccolto a’ tuoi popoli; come Aaronne, tuo fratello, è morto sul monte di Hor, ed è stato raccolto a’ suoi popoli.</span> <span class="verse"><a name="51">51</a>Perciocchè voi commetteste misfatto contro a me, nel mezzo de’ figliuoli d’Israele, alle acque della contesa di Cades, nel deserto di Sin; perchè voi non mi santificaste nel mezzo de’ figliuoli d’Israele.</span> <span class="verse"><a name="52">52</a>Conciossiachè tu vedrai solamente davanti a te il paese; ma tu non entrerai nel paese ch’io do a’ figliuoli d’Israele</span> </p></div</div></div></body></html>