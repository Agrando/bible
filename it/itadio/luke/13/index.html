<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/luke/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/luke">Luke</a> &gt <strong>Chapter 13</strong></div><p><span class="verse"><a name="1">1</a>IN quello stesso tempo furono quivi alcuni, i quali gli fecer rapporto de’ Galilei, il cui sangue Pilato avea mescolato co’ lor sacrificii.</span> <span class="verse"><a name="2">2</a>E Gesù, rispondendo, disse loro: Pensate voi che que’ Galilei fossero i maggiori peccatori di tutti i Galilei, perciocchè hanno sofferte cotali cose?</span> <span class="verse"><a name="3">3</a>No, vi dico, anzi, se voi non vi ravvedete, tutti perirete simigliantemente.</span> <span class="verse"><a name="4">4</a>Ovvero, pensate voi che que’ diciotto, sopra i quali cadde la torre in Siloe, e li uccise fossero i più colpevoli di tutti gli abitanti di Gerusalemme?</span> <span class="verse"><a name="5">5</a>No, vi dico, anzi, se voi non vi ravvedete, tutti perirete simigliantemente</span> <span class="verse"><a name="6">6</a>OR disse questa parabola: Un uomo avea un fico piantato nella sua vigna; e venne cercandovi del frutto, e non ne trovò.</span> <span class="verse"><a name="7">7</a>Onde disse al vignaiuolo: Ecco, già son tre anni che io vengo, cercando del frutto in questo fico, e non ve ne trovo; taglialo; perchè rende egli ancora inutile la terra?</span> <span class="verse"><a name="8">8</a>Ma egli, rispondendo, gli disse: Signore, lascialo ancora quest’anno, finchè io l’abbia scalzato, e vi abbia messo del letame;</span> <span class="verse"><a name="9">9</a>e se pur fa frutto, bene; se no, nell’avvenire tu lo taglierai</span> <span class="verse"><a name="10">10</a>OR egli insegnava in una delle sinagoghe, in giorno di sabato.</span> <span class="verse"><a name="11">11</a>Ed ecco, quivi era una donna che avea uno spirito d’infermità già per ispazio di diciotto anni, ed era tutta piegata, e non poteva in alcun modo ridirizzarsi.</span> <span class="verse"><a name="12">12</a>E Gesù, vedutala, la chiamò a sè, e le disse: Donna, tu sei liberata dalla tua infermità.</span> <span class="verse"><a name="13">13</a>E pose le mani sopra lei, ed ella in quello stante fu ridirizzata, e glorificava Iddio.</span> <span class="verse"><a name="14">14</a>Ma il capo della sinagoga, sdegnato che Gesù avesse fatta guarigione in giorno di sabato, prese a dire alla moltitudine: Vi son sei giorni, ne’ quali convien lavorare; venite adunque in que’ giorni, e siate guariti; e non nel giorno del sabato.</span> <span class="verse"><a name="15">15</a>Laonde il Signore gli rispose, e disse: Ipocriti! ciascun di voi non iscioglie egli dalla mangiatoia, in giorno di sabato, il suo bue, o il suo asino, e li mena a bere?</span> <span class="verse"><a name="16">16</a>E non conveniva egli scioglier da questo legame, in giorno di sabato, costei, ch’è figliuola d’Abrahamo, la qual Satana avea tenuta legata lo spazio di diciotto anni?</span> <span class="verse"><a name="17">17</a>E mentre egli diceva queste cose, tutti i suoi avversari erano confusi; ma tutta la moltitudine si rallegrava di tutte le opere gloriose che si facevano da lui</span> <span class="verse"><a name="18">18</a>OR egli disse: A che è simile il regno di Dio, ed a che l’assomiglierò io?</span> <span class="verse"><a name="19">19</a>Egli è simile ad un granel di senape, il quale un uomo ha preso, e l’ha gettato nel suo orto; e poi è cresciuto, ed è divenuto albero grande; e gli uccelli del cielo si son ridotti al coperto ne’ suoi rami.</span> <span class="verse"><a name="20">20</a>E di nuovo disse: A che assomiglierò il regno di Dio?</span> <span class="verse"><a name="21">21</a>Egli è simile al lievito, il quale una donna prende, e lo ripone in tre staia di farina, finchè tutta sia levitata.</span> <span class="verse"><a name="22">22</a>POI egli andava attorno per le città, e per le castella, insegnando, e facendo cammino verso Gerusalemme</span> <span class="verse"><a name="23">23</a>Or alcuno gli disse: Signore, sono eglino pochi coloro che son salvati?</span> <span class="verse"><a name="24">24</a>Ed egli disse loro: Sforzatevi d’entrar per la porta stretta, perciocchè io vi dico che molti cercheranno d’entrare, e non potranno.</span> <span class="verse"><a name="25">25</a>Ora, da che il padron della casa si sarà levato, ed avrà serrato l’uscio, voi allora, stando difuori, comincerete a picchiare alla porta, dicendo: Signore, Signore, aprici. Ed egli, rispondendo, vi dirà: Io non so d’onde voi siate.</span> <span class="verse"><a name="26">26</a>Allora prenderete a dire: Noi abbiam mangiato, e bevuto in tua presenza; e tu hai insegnato nelle nostre piazze.</span> <span class="verse"><a name="27">27</a>Ma egli dirà: Io vi dico che non so d’onde voi siate; dipartitevi da me, voi tutti gli operatori d’iniquità.</span> <span class="verse"><a name="28">28</a>Quivi sarà il pianto e lo stridor de’ denti, quando vedrete Abrahamo, Isacco, e Giacobbe, e tutti i profeti, nel regno di Dio; e che voi ne sarete cacciati fuori.</span> <span class="verse"><a name="29">29</a>E che ne verranno d’Oriente, e d’Occidente, e di Settentrione, e di Mezzodì, i quali sederanno a tavola nel regno di Dio.</span> <span class="verse"><a name="30">30</a>Ed ecco, ve ne son degli ultimi che saranno i primi, e de’ primi che saranno gli ultimi</span> <span class="verse"><a name="31">31</a>IN quello stesso giorno vennero alcuni Farisei, dicendogli: Partiti, e vattene di qui, perciocchè Erode ti vuol far morire.</span> <span class="verse"><a name="32">32</a>Ed egli disse loro: Andate, e dite a quella volpe: Ecco, io caccio i demoni, e compio di far guarigioni oggi, e domani, e nel terzo giorno perverrò al mio fine.</span> <span class="verse"><a name="33">33</a>Ma pure, mi convien camminare oggi, domani, e posdomani; poichè non conviene che alcun profeta muoia fuor di Gerusalemme.</span> <span class="verse"><a name="34">34</a>Gerusalemme, Gerusalemme, che uccidi i profeti, e lapidi coloro che ti son mandati! quante volte ho voluto raccogliere i tuoi figliuoli, come la gallina raccoglie i suoi pulcini sotto le ale, e voi non avete voluto!</span> <span class="verse"><a name="35">35</a>Ecco, la vostra casa vi è lasciata deserta. Or io vi dico, che voi non mi vedrete più, finchè venga il tempo che diciate: Benedetto colui che viene nel nome del Signore!</span> </p></div</div></div></body></html>