<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/luke/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/luke">Luke</a> &gt <strong>Chapter 11</strong></div><p><span class="verse"><a name="1">1</a>ED avvenne che, essendo egli in un certo luogo, orando, come fu restato, alcuno de’ suoi discepoli gli disse: Signore, insegnaci ad orare, siccome, ancora Giovanni ha insegnato a’ suoi discepoli.</span> <span class="verse"><a name="2">2</a>Ed egli disse loro: Quando orerete, dite: PADRE NOSTRO, che sei ne’ cieli, sia santificato il tuo nome, il tuo regno venga, la tua volontà sia fatta in terra, come in cielo.</span> <span class="verse"><a name="3">3</a>Dacci di giorno in giorno il nostro pane cotidiano.</span> <span class="verse"><a name="4">4</a>E rimettici i nostri peccati; perciocchè ancor noi rimettiamo i debiti ad ogni nostro debitore; e non indurci in tentazione, ma liberaci dal maligno.</span> <span class="verse"><a name="5">5</a>POI disse loro: Chi è colui d’infra voi che abbia un amico, il quale vada a lui alla mezzanotte, e gli dica:</span> <span class="verse"><a name="6">6</a>Amico, prestami tre pani; perciocchè mi è giunto di viaggio in casa un mio amico, ed io non ho che mettergli dinanzi?</span> <span class="verse"><a name="7">7</a>Se pur colui di dentro risponde, e dice: Non darmi molestia; già è serrata la porta, e i miei fanciulli son meco in letto; io non posso levarmi, e darteli;</span> <span class="verse"><a name="8">8</a>io vi dico che, avvegnachè non si levi, e non glieli dia, perchè è suo amico; pure per l’importunità di esso egli si leverà, e gliene darà quanti ne avrà di bisogno.</span> <span class="verse"><a name="9">9</a>Io altresì vi dico: Chiedete, e vi sarà dato; cercate, e troverete; picchiate, e vi sarà aperto.</span> <span class="verse"><a name="10">10</a>Perciocchè, chiunque chiede riceve, e chi cerca trova, ed è aperto a chi picchia.</span> <span class="verse"><a name="11">11</a>E chi è quel padre tra voi, il quale, se il figliuolo gli chiede del pane, gli dia una pietra? ovvero anche un pesce, e in luogo di pesce, gli dia una serpe?</span> <span class="verse"><a name="12">12</a>Ovvero anche, se gli domanda un uovo, gli dia uno scorpione?</span> <span class="verse"><a name="13">13</a>Se voi dunque, essendo malvagi, sapete dar buoni doni ai vostri figliuoli, quanto più il vostro Padre celeste donerà lo Spirito Santo a coloro che glielo domanderanno?</span> <span class="verse"><a name="14">14</a>Or egli cacciava un demonio, il quale era mutolo; ed avvenne che quando il demonio fu uscito, il mutolo parlò; e le turbe si maravigliarono.</span> <span class="verse"><a name="15">15</a>Ma alcuni di quelle dissero: Egli caccia i demoni per Beelzebub, principe de’ demoni.</span> <span class="verse"><a name="16">16</a>Ed altri, tentandolo, chiedevano da lui un segno dal cielo.</span> <span class="verse"><a name="17">17</a>Ma egli, conoscendo i lor pensieri, disse loro: Ogni regno diviso in parti contrarie è deserto; parimente, ogni casa divisa in parti contrarie, ruina.</span> <span class="verse"><a name="18">18</a>Così anche, se Satana è diviso in parti contrarie, come può durare il suo regno? poichè voi dite che io caccio i demoni per Beelzebub.</span> <span class="verse"><a name="19">19</a>E, se io caccio i demoni per Beelzebub, per cui li cacciano i vostri figliuoli? perciò, essi saranno vostri giudici.</span> <span class="verse"><a name="20">20</a>Ma, se io, per lo dito di Dio, caccio i demoni, il regno di Dio è adunque giunto a voi.</span> <span class="verse"><a name="21">21</a>Quando un possente uomo bene armato guarda il suo palazzo, le cose sue sono in pace.</span> <span class="verse"><a name="22">22</a>Ma se uno, più potente di lui, sopraggiunge, e lo vince, esso gli toglie le sue armi, nelle quali si confidava, e spartisce le sue spoglie.</span> <span class="verse"><a name="23">23</a>Chi non è meco, è contro a me; e chi non raccoglie meco, sparge.</span> <span class="verse"><a name="24">24</a>Quando lo spirito immondo è uscito d’alcun uomo, egli va attorno per luoghi aridi, cercando riposo; e, non trovandone, dice: Io ritornerò a casa mia, onde io uscii.</span> <span class="verse"><a name="25">25</a>E se, essendovi venuto, la trova spazzata, ed adorna;</span> <span class="verse"><a name="26">26</a>allora va, e prende seco sette altri spiriti, peggiori di lui; e quelli entrano là, e vi abitano; e l’ultima condizion di quell’uomo è peggiore della primiera</span> <span class="verse"><a name="27">27</a>Or avvenne che, mentre egli diceva queste cose, una donna della moltitudine alzò la voce, e gli disse: Beato il seno che ti portò, e le mammelle che tu poppasti.</span> <span class="verse"><a name="28">28</a>Ma egli disse: Anzi, beati coloro che odono la parola di Dio, e l’osservano</span> <span class="verse"><a name="29">29</a>ORA, raunandosi le turbe, egli prese a dire: Questa generazione è malvagia; ella chiede un segno; ma segno alcuno non le sarà dato, se non il segno del profeta Giona.</span> <span class="verse"><a name="30">30</a>Perciocchè, siccome Giona fu segno a’ Niniviti, così ancora il Figliuol dell’uomo sarà segno a questa generazione.</span> <span class="verse"><a name="31">31</a>La regina del Mezzodì risusciterà nel giudicio con gli uomini di questa generazione, e li condannerà; perciocchè ella venne dagli estremi termini della terra, per udir la sapienza di Salomone; ed ecco, qui è alcuno da più di Salomone.</span> <span class="verse"><a name="32">32</a>I Niniviti risorgeranno nel giudicio con questa generazione, e la condanneranno; perciocchè essi si ravvidero alla predicazione di Giona; ed ecco, qui è alcuno da più di Giona.</span> <span class="verse"><a name="33">33</a>OR niuno, avendo accesa una lampana, la mette in luogo nascosto, nè sotto il moggio; anzi sopra il candelliere, acciocchè coloro che entrano veggan la luce.</span> <span class="verse"><a name="34">34</a>La lampana del corpo è l’occhio, se dunque l’occhio tuo è puro, tutto il tuo corpo sarà illuminato; ma se l’occhio tuo è viziato, tutto il tuo corpo ancora sarà tenebroso.</span> <span class="verse"><a name="35">35</a>Riguarda adunque, se la luce che è in te non è tenebre.</span> <span class="verse"><a name="36">36</a>Se dunque tutto il tuo corpo è illuminato, non avendo parte alcuna tenebrosa, tutto sarà rischiarato, come quando la lampana ti illumina col suo splendore</span> <span class="verse"><a name="37">37</a>ORA, mentre egli parlava, un certo Fariseo lo pregò che desinasse in casa sua. Ed egli vi entrò, e si mise a tavola.</span> <span class="verse"><a name="38">38</a>E il Fariseo, veduto che prima, avanti il desinare, egli non si era lavato, se ne maravigliò.</span> <span class="verse"><a name="39">39</a>E il Signore gli disse: Ora voi Farisei nettate il difuori della coppa e del piatto; ma il didentro di voi è pieno di rapina e di malvagità.</span> <span class="verse"><a name="40">40</a>Stolti, non ha colui che ha fatto il difuori, fatto eziandio il didentro?</span> <span class="verse"><a name="41">41</a>Ma date per limosina quant’è in poter vostro; ed ecco, ogni cosa vi sarà netta.</span> <span class="verse"><a name="42">42</a>Ma, guai a voi, Farisei! perciocchè voi decimate la menta, e la ruta, ed ogni erba, e lasciate addietro il giudicio, e la carità di Dio; ei si conveniva far queste cose, e non lasciar quell’altre.</span> <span class="verse"><a name="43">43</a>Guai a voi, Farisei! perciocchè voi amate i primi seggi nelle raunanze, e le salutazioni nelle piazze.</span> <span class="verse"><a name="44">44</a>Guai a voi, Scribi, e Farisei ipocriti! perciocchè voi siete come i sepolcri che non si vedono; e gli uomini che ci camminan di sopra non ne sanno nulla.</span> <span class="verse"><a name="45">45</a>Allora uno de’ dottori della legge, rispondendo, gli disse: Maestro, dicendo queste cose, tu ingiurii ancor noi.</span> <span class="verse"><a name="46">46</a>Ed egli gli disse: Guai ancora a voi, dottori della legge! perciocchè voi caricate gli uomini di pesi importabili, e voi non toccate que’ pesi pur con l’uno de’ vostri diti.</span> <span class="verse"><a name="47">47</a>Guai a voi! perciocchè voi edificate i monumenti de’ profeti; e i vostri padri li uccisero.</span> <span class="verse"><a name="48">48</a>Voi dunque testimoniate de’ fatti de’ vostri padri, e li approvate; perciocchè essi uccisero i profeti, e voi edificate i lor monumenti.</span> <span class="verse"><a name="49">49</a>Perciò ancora la sapienza di Dio ha detto: Io manderò loro de’ profeti e degli apostoli; ed essi ne uccideranno gli uni, e ne perseguiteranno gli altri.</span> <span class="verse"><a name="50">50</a>Acciocchè sia ridomandato a questa generazione il sangue di tutti i profeti, che è stato sparso fin dalla fondazione del mondo;</span> <span class="verse"><a name="51">51</a>dal sangue di Abele, infino al sangue di Zaccaria, che fu ucciso tra l’altare e il tempio; certo, io vi dico, che sarà ridomandato a questa generazione.</span> <span class="verse"><a name="52">52</a>Guai a voi, dottori della legge! perciocchè avete tolta la chiave della scienza; voi medesimi non siete entrati, ed avete impediti coloro che entravano.</span> <span class="verse"><a name="53">53</a>Ora, mentre egli diceva lor queste cose, gli Scribi e i Farisei cominciarono ad esser fieramente inanimati contro a lui, ed a trargli di bocca risposta intorno a molte cose;</span> <span class="verse"><a name="54">54</a>spiandolo, e cercando di coglierlo in qualche cosa che gli uscirebbe di bocca, per accusarlo</span> </p></div</div></div></body></html>