<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/luke/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/luke">Luke</a> &gt <strong>Chapter 6</strong></div><p><span class="verse"><a name="1">1</a>OR avvenne, nel primo sabato dal dì appresso la pasqua, ch’egli camminava per le biade; e i suoi discepoli svellevano delle spighe, e le mangiavano, sfregandole con le mani.</span> <span class="verse"><a name="2">2</a>Ed alcuni de’ Farisei disser loro: Perchè fate ciò che non è lecito di fare nei giorni di sabato?</span> <span class="verse"><a name="3">3</a>E Gesù, rispondendo, disse loro: Non avete voi pur letto ciò che fece Davide, quando ebbe fame, egli, e coloro ch’eran con lui?</span> <span class="verse"><a name="4">4</a>Come egli entrò nella casa di Dio, e prese i pani di presentazione, e ne mangiò, e ne diede ancora a coloro ch’eran con lui; i quali però non è lecito di mangiare, se non a’ sacerdoti soli?</span> <span class="verse"><a name="5">5</a>Poi disse loro: Il Figliuol dell’uomo è Signore eziandio del sabato.</span> <span class="verse"><a name="6">6</a>OR avvenne, in un altro sabato, ch’egli entrò nella sinagoga, ed insegnava; e quivi era un uomo, la cui man destra era secca.</span> <span class="verse"><a name="7">7</a>E i Farisei e gli Scribi l’osservavano, se lo guarirebbe nel sabato; per trovar di che accusarlo.</span> <span class="verse"><a name="8">8</a>Ma egli conosceva i lor pensieri, e disse all’uomo che avea la man secca: Levati, e sta’ in piè ivi in mezzo. Ed egli, levatosi, stette in piè.</span> <span class="verse"><a name="9">9</a>Gesù adunque disse loro: Io vi domando: Che? è egli lecito di far bene o male, ne’ sabati? di salvar una persona, o d’ucciderla?</span> <span class="verse"><a name="10">10</a>E guardatili tutti d’intorno, disse a quell’uomo: Distendi la tua mano. Ed egli fece così. E la sua mano fu resa sana come l’altra.</span> <span class="verse"><a name="11">11</a>Ed essi furono ripieni di furore, e ragionavano fra loro, che cosa farebbero a Gesù</span> <span class="verse"><a name="12">12</a>OR avvenne, in que’ giorni, ch’egli uscì al monte, per orare, e passò la notte in orazione a Dio.</span> <span class="verse"><a name="13">13</a>E quando fu giorno, chiamò a sè i suoi discepoli, e ne elesse dodici, i quali ancora nominò Apostoli;</span> <span class="verse"><a name="14">14</a>cioè: Simone, il quale ancora nominò Pietro, ed Andrea, suo fratello; Giacomo, e Giovanni; Filippo, e Bartolomeo;</span> <span class="verse"><a name="15">15</a>Matteo, e Toma; Giacomo di Alfeo, e Simone, chiamato Zelote;</span> <span class="verse"><a name="16">16</a>Giuda, fratel di Giacomo, e Giuda Iscariot, il quale ancora fu traditore.</span> <span class="verse"><a name="17">17</a>POI, sceso con loro, si fermò in una pianura, con la moltitudine dei suoi discepoli, e con gran numero di popolo di tutta la Giudea, e di Gerusalemme, e della marina di Tiro, e di Sidon, i quali eran venuti per udirlo, e per esser guariti delle loro infermità;</span> <span class="verse"><a name="18">18</a>insieme con coloro ch’erano tormentati da spiriti immondi; e furon guariti.</span> <span class="verse"><a name="19">19</a>E tutta la moltitudine cercava di toccarlo, perciocchè virtù usciva di lui, e li sanava tutti</span> <span class="verse"><a name="20">20</a>Ed egli, alzati gli occhi verso i suoi discepoli, diceva: Beati voi, poveri, perciocchè il regno di Dio è vostro.</span> <span class="verse"><a name="21">21</a>Beati voi, che ora avete fame, perciocchè sarete saziati. Beati voi, che ora piangete, perciocchè voi riderete.</span> <span class="verse"><a name="22">22</a>Voi sarete beati, quando gli uomini vi avranno odiati, e vi avranno scomunicati, e vituperati, ed avranno bandito il vostro nome, come malvagio, per cagion del Figliuol dell’uomo.</span> <span class="verse"><a name="23">23</a>Rallegratevi, e saltate di letizia in quel giorno; perciocchè, ecco, il vostro premio è grande nei cieli; poichè il simigliante fecero i padri loro a’ profeti.</span> <span class="verse"><a name="24">24</a>Ma, guai a voi, ricchi! perciocchè voi avete la vostra consolazione.</span> <span class="verse"><a name="25">25</a>Guai a voi, che siete ripieni! perciocchè voi avrete fame. Guai a voi, che ora ridete! perciocchè voi farete cordoglio, e piangerete.</span> <span class="verse"><a name="26">26</a>Guai a voi, quando tutti gli uomini diranno bene di voi! poichè il simigliante fecero i padri loro a’ falsi profeti</span> <span class="verse"><a name="27">27</a>Ma io dico a voi che udite: Amate i vostri nemici; fate bene a coloro che vi odiano;</span> <span class="verse"><a name="28">28</a>benedite coloro che vi maledicono; e pregate per coloro che vi molestano.</span> <span class="verse"><a name="29">29</a>Se alcuno ti percuote su di una guancia, porgigli eziandio l’altra; e non divietar colui che ti toglie il mantello di prendere ancora la tonica.</span> <span class="verse"><a name="30">30</a>E da’ a chiunque ti chiede; e se alcuno ti toglie il tuo, non ridomandarglielo.</span> <span class="verse"><a name="31">31</a>E, come voi volete che gli uomini vi facciano, fate ancor loro simigliantemente.</span> <span class="verse"><a name="32">32</a>E se amate coloro che vi amano, che grazia ne avrete? poichè i peccatori ancora amano coloro che li amano.</span> <span class="verse"><a name="33">33</a>E se fate bene a coloro che fan bene a voi, che grazia ne avrete? poichè i peccatori fanno il simigliante.</span> <span class="verse"><a name="34">34</a>E se prestate a coloro da’ quali sperate riaverlo, che grazie ne avrete? poichè i peccatori prestano a’ peccatori, per riceverne altrettanto.</span> <span class="verse"><a name="35">35</a>Ma voi, amate i vostri nemici, e fate bene, e prestate, non isperandone nulla; e il vostro premio sarà grande, e sarete i figliuoli dell’Altissimo; poichè egli è benigno inverso gl’ingrati, e malvagi.</span> <span class="verse"><a name="36">36</a>Siate adunque misericordiosi, siccome ancora il Padre vostro è misericordioso</span> <span class="verse"><a name="37">37</a>E non giudicate, e non sarete giudicati; non condannate, e non sarete condannati; rimettete, e vi sarà rimesso.</span> <span class="verse"><a name="38">38</a>Date, e vi sarà dato; buona misura, premuta, scossa, e traboccante, vi sarà data in seno; perciocchè, di qual misura misurate, sarà altresì misurato a voi.</span> <span class="verse"><a name="39">39</a>Or egli disse loro una similitudine. Può un cieco guidar per la via un altro cieco? non caderanno essi amendue nella fossa?</span> <span class="verse"><a name="40">40</a>Niun discepolo è da più del suo maestro; ma ogni discepolo perfetto dev’essere come il suo maestro.</span> <span class="verse"><a name="41">41</a>Ora, che guardi tu il fuscello ch’è nell’occhio del tuo fratello, e non iscorgi la trave ch’è nell’occhio tuo proprio?</span> <span class="verse"><a name="42">42</a>Ovvero, come puoi dire al tuo fratello: Fratello, lascia che io ti tragga il fuscello ch’è nell’occhio tuo; non veggendo tu stesso la trave ch’è nell’occhio tuo proprio? Ipocrita, trai prima dell’occhio tuo la trave, ed allora ci vedrai bene per trarre il fuscello, ch’è nell’occhio del tuo fratello.</span> <span class="verse"><a name="43">43</a>Perciocchè non vi è buon albero, che faccia frutto cattivo; nè albero cattivo, che faccia buon frutto.</span> <span class="verse"><a name="44">44</a>Perciocchè ogni albero è riconosciuto dal proprio frutto; poichè non si colgono fichi dalle spine, e non si vendemmiano uve dal pruno.</span> <span class="verse"><a name="45">45</a>L’uomo buono, dal buon tesoro del suo cuore, reca fuori il bene; e l’uomo malvagio, dal malvagio tesoro del suo cuore, reca fuori il male; perciocchè la sua bocca parla di ciò che gli soprabbonda nel cuore.</span> <span class="verse"><a name="46">46</a>Ora, perchè mi chiamate Signore, e non fate le cose che io dico?</span> <span class="verse"><a name="47">47</a>Chiunque viene a me, e ode le mie parole, e le mette ad effetto, io vi mostrerò a cui egli è simile.</span> <span class="verse"><a name="48">48</a>Egli è simile ad un uomo che edifica una casa, il quale ha cavato, e profondato, ed ha posto il fondamento sopra la pietra; ed essendo venuta una piena, il torrente ha urtata quella casa, e non l’ha potuta scrollare, perciocchè era fondata in su la pietra.</span> <span class="verse"><a name="49">49</a>Ma chi le ha udite, e non le ha messe ad effetto, è simile ad un uomo che ha edificata una casa sopra la terra, senza fondamento; la quale il torrente avendo urtata, ella è di subito caduta, e la sua ruina è stata grande</span> </p></div</div></div></body></html>