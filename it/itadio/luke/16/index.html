<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/luke/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/luke">Luke</a> &gt <strong>Chapter 16</strong></div><p><span class="verse"><a name="1">1</a>OR egli disse ancora a’ suoi discepoli: Vi era un uomo ricco, che avea un fattore; ed esso fu accusato dinanzi a lui, come dissipando i suoi beni.</span> <span class="verse"><a name="2">2</a>Ed egli lo chiamò, e gli disse: Che cosa è questo che io odo di te? rendi ragione del tuo governo, perciocchè tu non puoi più essere mio fattore.</span> <span class="verse"><a name="3">3</a>E il fattore disse fra sè medesimo: Che farò? poichè il mio signore mi toglie il governo; io non posso zappare, e di mendicar mi vergogno.</span> <span class="verse"><a name="4">4</a>Io so ciò che io farò, acciocchè, quando io sarò rimosso dal governo, altri mi riceva in casa sua.</span> <span class="verse"><a name="5">5</a>Chiamati adunque ad uno ad uno i debitori del suo signore, disse al primo:</span> <span class="verse"><a name="6">6</a>Quanto devi al mio signore? Ed egli disse: Cento bati d’olio. Ed egli gli disse: Prendi la tua scritta, e siedi, e scrivine prestamente cinquanta.</span> <span class="verse"><a name="7">7</a>Poi disse ad un altro: E tu, quanto devi? Ed egli disse: Cento cori di grano. Ed egli gli disse: Prendi la tua scritta, e scrivine ottanta.</span> <span class="verse"><a name="8">8</a>E il signore lodò l’ingiusto fattore, perciocchè avea fatto avvedutamente; poichè i figliuoli di questo secolo sono più avveduti, nella lor generazione, che i figliuoli della luce.</span> <span class="verse"><a name="9">9</a>Io altresì vi dico: Fatevi degli amici delle ricchezze ingiuste; acciocchè quando verrete meno, vi ricevano ne’ tabernacoli eterni.</span> <span class="verse"><a name="10">10</a>Chi è leale nel poco, è anche leale nell’assai; e chi è ingiusto nel poco, è anche ingiusto nell’assai.</span> <span class="verse"><a name="11">11</a>Se dunque voi non siete stati leali nelle ricchezze ingiuste, chi vi fiderà le vere?</span> <span class="verse"><a name="12">12</a>E se non siete stati leali nell’altrui, chi vi darà il vostro?</span> <span class="verse"><a name="13">13</a>Niun famiglio può servire a due signori; perciocchè, o ne odierà l’uno, ed amerà l’altro; ovvero, si atterrà all’uno, e sprezzerà l’altro; voi non potete servire a Dio, ed a Mammona.</span> <span class="verse"><a name="14">14</a>OR i Farisei, ch’erano avari, udivano anch’essi tutte queste cose, e lo beffavano.</span> <span class="verse"><a name="15">15</a>Ed egli disse loro: Voi siete que’ che giustificate voi stessi davanti agli uomini, ma Iddio conosce i vostri cuori; perciocchè quel ch’è eccelso appo gli uomini è cosa abominevole nel cospetto di Dio.</span> <span class="verse"><a name="16">16</a>La legge e i profeti sono stati infino a Giovanni; da quel tempo il regno di Dio è evangelizzato, ed ognuno vi entra per forza.</span> <span class="verse"><a name="17">17</a>Or egli è più agevole che il cielo e la terra passino, che non che un sol punto della legge cada.</span> <span class="verse"><a name="18">18</a>Chiunque manda via la sua moglie, e ne sposa un’altra, commette adulterio; e chiunque sposa la donna mandata via dal marito commette adulterio</span> <span class="verse"><a name="19">19</a>OR vi era un uomo ricco, il qual si vestiva di porpora e di bisso, ed ogni giorno godeva splendidamente.</span> <span class="verse"><a name="20">20</a>Vi era altresì un mendico, chiamato Lazaro, il quale giaceva alla porta d’esso, pieno d’ulceri.</span> <span class="verse"><a name="21">21</a>E desiderava saziarsi delle miche che cadevano dalla tavola del ricco; anzi ancora i cani venivano, e leccavano le sue ulceri.</span> <span class="verse"><a name="22">22</a>Or avvenne che il mendico morì, e fu portato dagli angeli nel seno d’Abrahamo; e il ricco morì anch’egli, e fu seppellito.</span> <span class="verse"><a name="23">23</a>Ed essendo ne’ tormenti nell’inferno, alzò gli occhi, e vide da lungi Abrahamo, e Lazaro nel seno d’esso.</span> <span class="verse"><a name="24">24</a>Ed egli, gridando, disse: Padre Abrahamo, abbi pietà di me, e manda Lazaro, acciocchè intinga la punta del dito nell’acqua; e mi rinfreschi la lingua; perciocchè io son tormentato in questa fiamma.</span> <span class="verse"><a name="25">25</a>Ma Abrahamo disse: Figliuolo, ricordati che tu hai ricevuti i tuoi beni in vita tua, e Lazaro altresì i mali; ma ora egli è consolato, e tu sei tormentato.</span> <span class="verse"><a name="26">26</a>Ed oltre a tutto ciò, fra noi e voi è posta una gran voragine, talchè coloro che vorrebbero di qui passare a voi non possono; parimente coloro che son di là non passano a noi.</span> <span class="verse"><a name="27">27</a>Ed egli disse: Ti prego adunque, o padre, che tu lo mandi in casa di mio padre;</span> <span class="verse"><a name="28">28</a>perciocchè io ho cinque fratelli; acciocchè testifichi loro; che talora anch’essi non vengano in questo luogo di tormento.</span> <span class="verse"><a name="29">29</a>Abrahamo gli disse: Hanno Mosè i profeti, ascoltin quelli.</span> <span class="verse"><a name="30">30</a>Ed egli disse: No, padre Abrahamo; ma, se alcun de’ morti va a loro, si ravvedranno.</span> <span class="verse"><a name="31">31</a>Ed egli gli disse: Se non ascoltano Mosè e i profeti, non pur crederanno, avvegnachè alcun de’ morti risusciti</span> </p></div</div></div></body></html>