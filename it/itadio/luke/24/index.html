<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/luke/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/luke">Luke</a> &gt <strong>Chapter 24</strong></div><p><span class="verse"><a name="1">1</a>E NEL primo giorno della settimana, la mattina molto per tempo, esse, e certe altre con loro, vennero al monumento, portando gli aromati che aveano preparati.</span> <span class="verse"><a name="2">2</a>E trovarono la pietra rotolata dal monumento.</span> <span class="verse"><a name="3">3</a>Ed entrate dentro, non trovarono il corpo del Signore Gesù.</span> <span class="verse"><a name="4">4</a>E mentre stavano perplesse di ciò, ecco, due uomini sopraggiunsero loro, in vestimenti folgoranti.</span> <span class="verse"><a name="5">5</a>I quali, essendo esse impaurite, e chinando la faccia a terra, disser loro: Perchè cercate il vivente tra i morti?</span> <span class="verse"><a name="6">6</a>Egli non è qui, ma è risuscitato; ricordatevi come egli vi parlò, mentre era ancora in Galilea;</span> <span class="verse"><a name="7">7</a>dicendo che conveniva che il Figliuol dell’uomo fosse dato nelle mani degli uomini peccatori, e fosse crocifisso, ed al terzo giorno risuscitasse.</span> <span class="verse"><a name="8">8</a>Ed esse si ricordarono delle parole di esso.</span> <span class="verse"><a name="9">9</a>Ed essendosene tornate dal monumento, rapportarono tutte queste cose agli undici, ed a tutti gli altri.</span> <span class="verse"><a name="10">10</a>Or quelle che dissero queste cose agli apostoli erano Maria Maddalena, e Giovanna, e Maria, madre di Giacomo; e le altre ch’eran con loro.</span> <span class="verse"><a name="11">11</a>Ma le lor parole parvero loro un vaneggiare, e non credettero loro.</span> <span class="verse"><a name="12">12</a>Ma pur Pietro, levatosi, corse al monumento; ed avendo guardato dentro, non vide altro che le lenzuola, che giacevano quivi; e se ne andò, maravigliandosi tra sè stesso di ciò ch’era avvenuto</span> <span class="verse"><a name="13">13</a>OR ecco, due di loro in quello stesso giorno andavano in un castello, il cui nome era Emmaus, distante da Gerusalemme sessanta stadi.</span> <span class="verse"><a name="14">14</a>Ed essi ragionavan fra loro di tutte queste cose, ch’erano avvenute.</span> <span class="verse"><a name="15">15</a>Ed avvenne che mentre ragionavano e discorrevano insieme, Gesù si accostò, e si mise a camminar con loro.</span> <span class="verse"><a name="16">16</a>Or gli occhi loro erano ritenuti, per non conoscerlo.</span> <span class="verse"><a name="17">17</a>Ed egli disse loro: Quali son questi ragionamenti, che voi tenete tra voi, camminando? e perchè siete mesti?</span> <span class="verse"><a name="18">18</a>E l’uno, il cui nome era Cleopa, rispondendo, gli disse: Tu solo, dimorando in Gerusalemme, non sai le cose che in essa sono avvenute in questi giorni?</span> <span class="verse"><a name="19">19</a>Ed egli disse loro: Quali? Ed essi gli dissero: Il fatto di Gesù Nazareno, il quale era un uomo profeta, potente in opere, e in parole, davanti a Dio, e davanti a tutto il popolo.</span> <span class="verse"><a name="20">20</a>E come i principali sacerdoti, ed i nostri magistrati l’hanno dato ad esser giudicato a morte, e l’hanno crocifisso.</span> <span class="verse"><a name="21">21</a>Or noi speravamo ch’egli fosse colui che avesse a riscattare Israele; ma ancora, oltre a tutto ciò, benchè sieno tre giorni che queste cose sono avvenute,</span> <span class="verse"><a name="22">22</a>certe donne d’infra noi ci hanno fatti stupire; perciocchè, essendo andate la mattina a buon’ora al monumento,</span> <span class="verse"><a name="23">23</a>e non avendo trovato il corpo d’esso, son venute, dicendo d’aver veduta una visione d’angeli, i quali dicono ch’egli vive.</span> <span class="verse"><a name="24">24</a>Ed alcuni de’ nostri sono andati al monumento, ed hanno trovato così, come le donne avean detto; ma non han veduto Gesù.</span> <span class="verse"><a name="25">25</a>Allora egli disse loro: O insensati, e tardi di cuore a credere a tutte le cose che i profeti hanno dette!</span> <span class="verse"><a name="26">26</a>Non conveniva egli che il Cristo sofferisse queste cose, e così entrasse nella sua gloria?</span> <span class="verse"><a name="27">27</a>E cominciando da Mosè, e seguendo per tutti i profeti, dichiarò loro in tutte le scritture le cose ch’erano di lui.</span> <span class="verse"><a name="28">28</a>Ed essendo giunti al castello, ove andavano, egli fece vista d’andar più lungi.</span> <span class="verse"><a name="29">29</a>Ma essi gli fecer forza, dicendo: Rimani con noi, perciocchè ei si fa sera, e il giorno è già dichinato. Egli adunque entrò nell’albergo, per rimaner con loro.</span> <span class="verse"><a name="30">30</a>E quando egli si fu messo a tavola con loro, prese il pane, e fece la benedizione; e rottolo, lo distribuì loro.</span> <span class="verse"><a name="31">31</a>E gli occhi loro furono aperti, e lo riconobbero; ma egli sparì da loro.</span> <span class="verse"><a name="32">32</a>Ed essi dissero l’uno all’altro: Non ardeva il cuor nostro in noi, mentre egli ci parlava per la via, e ci apriva le scritture?</span> <span class="verse"><a name="33">33</a>E in quella stessa ora si levarono, e ritornarono in Gerusalemme, e trovarono raunati gli undici, e quelli ch’erano con loro.</span> <span class="verse"><a name="34">34</a>I quali dicevano: Il Signore è veramente risuscitato, ed è apparito a Simone.</span> <span class="verse"><a name="35">35</a>Ed essi ancora raccontarono le cose avvenute loro per la via, e come egli era stato riconosciuto da loro nel rompere il pane</span> <span class="verse"><a name="36">36</a>ORA, mentre essi ragionavano queste cose, Gesù stesso comparve nel mezzo di loro, e disse loro: Pace a voi.</span> <span class="verse"><a name="37">37</a>Ma essi, smarriti, ed impauriti, pensavano vedere uno spirito.</span> <span class="verse"><a name="38">38</a>Ed egli disse loro: Perchè siete turbati? e perchè salgono ragionamenti ne’ cuori vostri?</span> <span class="verse"><a name="39">39</a>Vedete le mie mani, e i miei piedi; perciocchè io son desso; palpatemi, e vedete; poichè uno spirito non ha carne, nè ossa, come mi vedete avere.</span> <span class="verse"><a name="40">40</a>E detto questo, mostrò loro le mani, e i piedi.</span> <span class="verse"><a name="41">41</a>Ma, non credendo essi ancora per l’allegrezza, e maravigliandosi, egli disse loro: Avete voi qui alcuna cosa da mangiare?</span> <span class="verse"><a name="42">42</a>Ed essi gli diedero un pezzo di pesce arrostito, e di un fiale di miele.</span> <span class="verse"><a name="43">43</a>Ed egli presolo, mangiò in lor presenza.</span> <span class="verse"><a name="44">44</a>Poi disse loro: Questi sono i ragionamenti che io vi teneva, essendo ancora con voi: che conveniva che tutte le cose scritte di me nella legge di Mosè, e ne’ profeti, e ne’ salmi, fossero adempiute.</span> <span class="verse"><a name="45">45</a>Allora egli aperse loro la mente, per intendere le scritture.</span> <span class="verse"><a name="46">46</a>E disse loro: Così è scritto, e così conveniva che il Cristo sofferisse, ed al terzo giorno risuscitasse da’ morti;</span> <span class="verse"><a name="47">47</a>e che nel suo nome si predicasse ravvedimento, e remission dei peccati, fra tutte le genti, cominciando da Gerusalemme.</span> <span class="verse"><a name="48">48</a>Or voi siete testimoni di queste cose.</span> <span class="verse"><a name="49">49</a>Ed ecco, io mando sopra voi la promessa del Padre mio; or voi, dimorate nella città di Gerusalemme, finchè siate rivestiti della virtù da alto</span> <span class="verse"><a name="50">50</a>POI li menò fuori fino in Betania; e, levate le mani in alto, li benedisse.</span> <span class="verse"><a name="51">51</a>Ed avvenne che mentre egli li benediceva, si dipartì da loro, ed era portato in su nel cielo.</span> <span class="verse"><a name="52">52</a>Ed essi, adoratolo, ritornarono in Gerusalemme con grande allegrezza.</span> <span class="verse"><a name="53">53</a>Ed erano del continuo nel tempio, lodando, e benedicendo Iddio. Amen</span> </p></div</div></div></body></html>