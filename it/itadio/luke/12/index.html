<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/luke/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/luke">Luke</a> &gt <strong>Chapter 12</strong></div><p><span class="verse"><a name="1">1</a>Intanto, essendosi raunata la moltitudine a migliaia, talchè si calpestavano gli uni gli altri, Gesù prese a dire a’ suoi discepoli: Guardatevi imprima dal lievito de’ Farisei, ch’è ipocrisia.</span> <span class="verse"><a name="2">2</a>Or niente è coperto, che non abbia a scoprirsi; nè occulto, che non abbia a venire a notizia.</span> <span class="verse"><a name="3">3</a>Perciò, tutte le cose che avete dette nelle tenebre saranno udite alla luce; e ciò che avete detto all’orecchio nelle camerette sarà predicato sopra i tetti delle case.</span> <span class="verse"><a name="4">4</a>OR a voi, miei amici, dico: Non temiate di coloro che uccidono il corpo, e, dopo ciò, non possono far altro di più.</span> <span class="verse"><a name="5">5</a>Ma io vi mostrerò chi dovete temere: temete colui, il quale, dopo aver ucciso, ha la podestà di gettar nella geenna; certo, io vi dico, temete lui.</span> <span class="verse"><a name="6">6</a>Cinque passere non si vendono elleno per due quattrini? e pur niuna di esse è dimenticata appo Iddio.</span> <span class="verse"><a name="7">7</a>Anzi eziandio i capelli del vostro capo son tutti annoverati; non temiate adunque; voi siete da più di molte passere.</span> <span class="verse"><a name="8">8</a>Or io vi dico: Chiunque mi avrà riconosciuto davanti agli uomini, il Figliuol dell’uomo altresì lo riconoscerà davanti agli angeli di Dio.</span> <span class="verse"><a name="9">9</a>Ma chi mi avrà rinnegato davanti agli uomini sarà rinnegato davanti agli angeli di Dio.</span> <span class="verse"><a name="10">10</a>Ed a chiunque avrà detta alcuna parola contro al Figliuol dell’uomo sarà perdonato; ma, a chi avrà bestemmiato contro allo Spirito Santo non sarà perdonato.</span> <span class="verse"><a name="11">11</a>Ora, quando vi avranno condotti davanti alle raunanze, e a’ magistrati, ed alle podestà, non istate in sollecitudine come, o che avrete a rispondere a vostra difesa, o che avrete a dire.</span> <span class="verse"><a name="12">12</a>Perciocchè lo Spirito Santo, in quell’ora stessa, v’insegnerà ciò che vi converrà dire</span> <span class="verse"><a name="13">13</a>OR alcuno della moltitudine gli disse: Maestro, di’ a mio fratello che partisca meco l’eredità.</span> <span class="verse"><a name="14">14</a>Ma egli disse: O uomo, chi mi ha costituito sopra voi giudice, o partitore?</span> <span class="verse"><a name="15">15</a>Poi disse loro: Badate, e guardatevi dall’avarizia; perciocchè, benchè alcuno abbondi, egli non ha però la vita per li suoi beni.</span> <span class="verse"><a name="16">16</a>Ed egli disse loro una parabola: Le possessioni d’un uomo ricco fruttarono copiosamente.</span> <span class="verse"><a name="17">17</a>Ed egli ragionava fra sè medesimo, dicendo: Che farò? poichè io non ho ove riporre i miei frutti.</span> <span class="verse"><a name="18">18</a>Poi disse: Questo farò: io disfarò i miei granai, e ne edificherò di maggiori, e quivi riporrò tutte le mie entrate, e i miei beni.</span> <span class="verse"><a name="19">19</a>E dirò all’anima mia: Anima, tu hai molti beni, riposti per molti anni, quietati, mangia, bevi, e godi.</span> <span class="verse"><a name="20">20</a>Ma Iddio gli disse: Stolto, questa stessa notte, l’anima tua ti sarà ridomandata; e di cui saranno le cose che tu hai apparecchiate?</span> <span class="verse"><a name="21">21</a>Così avviene a chi fa tesoro a sè stesso, e non è ricco in Dio</span> <span class="verse"><a name="22">22</a>POI disse a’ suoi discepoli: Perciò io vi dico: Non siate solleciti per la vita vostra, che mangerete; nè per lo corpo vostro, di che sarete vestiti.</span> <span class="verse"><a name="23">23</a>La vita è più che il nudrimento, e il corpo più che il vestimento.</span> <span class="verse"><a name="24">24</a>Ponete mente a’ corvi, perciocchè non seminano, e non mietono, e non hanno conserva, nè granaio; e pure Iddio li nudrisce; da quanto siete voi più degli uccelli?</span> <span class="verse"><a name="25">25</a>E chi di voi può, con la sua sollecitudine, aggiungere alla sua statura pure un cubito?</span> <span class="verse"><a name="26">26</a>Se dunque non potete pur ciò ch’è minimo, perchè siete solleciti del rimanente?</span> <span class="verse"><a name="27">27</a>Considerate i gigli, come crescono; essi non lavorano, e non filano; e pure io vi dico, che Salomone stesso, con tutta la sua gloria, non fu vestito al par dell’uno di essi.</span> <span class="verse"><a name="28">28</a>Ora, se Iddio riveste così l’erba che oggi è nel campo, e domani è gettata nel forno, quanto maggiormente rivestirà egli voi, o uomini di poca fede?</span> <span class="verse"><a name="29">29</a>Voi ancora non ricercate che mangerete, o che berrete, e non ne state sospesi.</span> <span class="verse"><a name="30">30</a>Perciocchè le genti del mondo procacciano tutte queste cose, ma il Padre vostro sa che voi ne avete bisogno.</span> <span class="verse"><a name="31">31</a>Anzi, cercate il regno di Dio, e tutte queste cose vi saranno sopraggiunte.</span> <span class="verse"><a name="32">32</a>Non temere, o piccola greggia, perciocchè al Padre vostro è piaciuto di darvi il regno.</span> <span class="verse"><a name="33">33</a>Vendete i vostri beni, e fatene limosina; fatevi delle borse che non invecchiano; un tesoro in cielo, che non vien giammai meno; ove il ladro non giunge, ed ove la tignuola non guasta.</span> <span class="verse"><a name="34">34</a>Perciocchè, dov’è il vostro tesoro, quivi eziandio sarà il vostro cuore.</span> <span class="verse"><a name="35">35</a>I VOSTRI lombi sieno cinti, e le vostre lampane accese.</span> <span class="verse"><a name="36">36</a>E voi, siate simili a coloro che aspettano il lor signore, quando egli ritornerà dalle nozze; acciocchè, quando egli verrà, e picchierà, subito gli aprano.</span> <span class="verse"><a name="37">37</a>Beati quei servitori, i quali il Signore troverà vegliando, quando egli verrà. Io vi dico in verità, ch’egli si cingerà, e li farà mettere a tavola, ed egli stesso verrà a servirli.</span> <span class="verse"><a name="38">38</a>E s’egli viene nella seconda vigilia, o nella terza, e li trova in questo stato, beati que’ servitori.</span> <span class="verse"><a name="39">39</a>Or sappiate questo, che se il padron della casa sapesse a quale ora il ladro verrà, egli veglierebbe, e non si lascerebbe sconficcar la casa.</span> <span class="verse"><a name="40">40</a>Ancora voi dunque siate presti, perciocchè, nell’ora che voi non pensate, il Figliuol dell’uomo verrà</span> <span class="verse"><a name="41">41</a>E Pietro gli disse: Signore, dici tu a noi questa parabola, ovvero anche a tutti?</span> <span class="verse"><a name="42">42</a>E il Signore disse: Qual è pur quel dispensator leale ed avveduto, il quale il suo signore abbia costituito sopra i suoi famigliari, per dar loro a suo tempo la porzione del viver loro?</span> <span class="verse"><a name="43">43</a>Beato quel servitore il quale il suo signore troverà facendo così, quando egli verrà.</span> <span class="verse"><a name="44">44</a>Io vi dico in verità, ch’egli lo costituirà sopra tutti i suoi beni.</span> <span class="verse"><a name="45">45</a>Ma, se quel servitore dice nel cuor suo: Il mio signore mette indugio a venire; e prende a battere i servitori, e le serventi;</span> <span class="verse"><a name="46">46</a>ed a mangiare, ed a bere, e ad inebriarsi, il signore di quel servitore verrà nel giorno ch’egli non l’aspetta, e nell’ora ch’egli non sa; e lo riciderà, e metterà la sua parte con gl’infedeli.</span> <span class="verse"><a name="47">47</a>Or il servitore che ha saputa la volontà del suo signore, e non si è disposto a far secondo la volontà d’esso, sarà battuto di molte battiture.</span> <span class="verse"><a name="48">48</a>Ma colui che non l’ha saputa, se fa cose degne di battitura, sarà battuto di poche battiture; ed a chiunque è stato dato assai sarà ridomandato assai; ed appo cui è stato messo assai in deposito, da lui ancora sarà tanto più richiesto.</span> <span class="verse"><a name="49">49</a>IO son venuto a mettere il fuoco in terra; e che voglio, se già è acceso?</span> <span class="verse"><a name="50">50</a>Or io ho ad esser battezzato d’un battesimo; e come son io distretto, finchè sia compiuto!</span> <span class="verse"><a name="51">51</a>Pensate voi che io sia venuto a metter pace in terra? No, vi dico, anzi discordia.</span> <span class="verse"><a name="52">52</a>Perciocchè, da ora innanzi cinque saranno in una casa, divisi tre contro a due, e due contro a tre.</span> <span class="verse"><a name="53">53</a>Il padre sarà diviso contro al figliuolo, e il figliuolo contro al padre; la madre contro alla figliuola, e la figliuola contro alla madre; la suocera contro alla sua nuora, e la nuora contro alla sua suocera</span> <span class="verse"><a name="54">54</a>OR egli disse ancora alle turbe: Quando voi vedete la nuvola che si leva dal Ponente, subito dite: La pioggia viene; e così è.</span> <span class="verse"><a name="55">55</a>E quando sentite soffiar l’Austro, dite: Farà caldo; e così avviene.</span> <span class="verse"><a name="56">56</a>Ipocriti! voi sapete discerner l’aspetto del cielo e della terra, e come non discernete voi questo tempo?</span> <span class="verse"><a name="57">57</a>E perchè da voi stessi non giudicate ciò ch’è giusto?</span> <span class="verse"><a name="58">58</a>Perciocchè, quando tu vai col tuo avversario al rettore, tu dei dare opera per cammino che tu sii liberato da lui; che talora egli non ti tragga al giudice, e il giudice ti dia in man del sergente, e il sergente ti cacci in prigione.</span> <span class="verse"><a name="59">59</a>Io ti dico, che tu non ne uscirai, finchè tu abbia pagato fino all’ultimo picciolo</span> </p></div</div></div></body></html>