<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/luke/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/luke">Luke</a> &gt <strong>Chapter 18</strong></div><p><span class="verse"><a name="1">1</a>OR propose loro ancora una parabola, per mostrare che convien del continuo orare, e non istancarsi,</span> <span class="verse"><a name="2">2</a>dicendo: Vi era un giudice in una città, il quale non temeva Iddio, e non avea rispetto ad alcun uomo.</span> <span class="verse"><a name="3">3</a>Or in quella stessa città vi era una vedova, la qual venne a lui, dicendo: Fammi ragione del mio avversario.</span> <span class="verse"><a name="4">4</a>Ed egli, per un tempo, non volle farlo; ma pur poi appresso disse fra sè medesimo: Quantunque io non tema Iddio, e non abbia rispetto ad alcun uomo,</span> <span class="verse"><a name="5">5</a>nondimeno, perciocchè questa vedova mi dà molestia, io le farò ragione; che talora non venga tante volte che alla fine mi stanchi.</span> <span class="verse"><a name="6">6</a>E il Signore disse: Ascoltate ciò che dice il giudice iniquo.</span> <span class="verse"><a name="7">7</a>E Iddio non vendicherà egli i suoi eletti, i quali giorno e notte gridano a lui; benchè sia lento ad adirarsi per loro?</span> <span class="verse"><a name="8">8</a>Certo, io vi dico, che tosto li vendicherà. Ma, quando il Figliuol dell’uomo verrà, troverà egli pur la fede in terra?</span> <span class="verse"><a name="9">9</a>DISSE ancora questa parabola a certi, che si confidavano in loro stessi d’esser giusti, e sprezzavano gli altri.</span> <span class="verse"><a name="10">10</a>Due uomini salirono al tempio, per orare; l’uno era Fariseo, e l’altro pubblicano.</span> <span class="verse"><a name="11">11</a>Il Fariseo, stando in piè, orava in disparte, in questa maniera: O Dio, io ti ringrazio che io non son come gli altri uomini: rapaci, ingiusti, adulteri; nè anche come quel pubblicano.</span> <span class="verse"><a name="12">12</a>Io digiuno due volte la settimana, io pago la decima di tutto ciò che posseggo.</span> <span class="verse"><a name="13">13</a>Ma il pubblicano, stando da lungi, non ardiva neppure d’alzar gli occhi al cielo; anzi si batteva il petto, dicendo: O Dio, sii placato inverso me peccatore.</span> <span class="verse"><a name="14">14</a>Io vi dico, che costui ritornò in casa sua giustificato, più tosto che quell’altro; perciocchè chiunque s’innalza sarà abbassato, e chi si abbassa sarà innalzato</span> <span class="verse"><a name="15">15</a>OR gli furono presentati ancora dei piccoli fanciulli, acciocchè li toccasse; e i discepoli, veduto ciò, sgridavano coloro che li presentavano.</span> <span class="verse"><a name="16">16</a>Ma Gesù, chiamati a sè i fanciulli, disse: Lasciate i piccoli fanciulli venire a me, e non li divietate; perciocchè di tali è il regno di Dio.</span> <span class="verse"><a name="17">17</a>Io vi dico in verità, che chi non avrà ricevuto il regno di Dio come piccol fanciullo, non entrerà in esso</span> <span class="verse"><a name="18">18</a>ED un certo de’ principali lo domandò, dicendo: Maestro buono, facendo che, erederò la vita eterna?</span> <span class="verse"><a name="19">19</a>E Gesù gli disse: Perchè mi chiami buono? niuno è buono, se non un solo, cioè Iddio.</span> <span class="verse"><a name="20">20</a>Tu sai i comandamenti: Non commettere adulterio. Non uccidere. Non furare. Non dir falsa testimonianza. Onora tuo padre e tua madre.</span> <span class="verse"><a name="21">21</a>E colui disse: Tutte queste cose ho osservate fin dalla mia giovanezza.</span> <span class="verse"><a name="22">22</a>E Gesù, udito questo, gli disse: Una cosa ti manca ancora: vendi tutto ciò che tu hai, e distribuiscilo a’ poveri, ed avrai un tesoro nel cielo; poi vieni, e seguitami.</span> <span class="verse"><a name="23">23</a>Ma egli, udite queste cose, ne fu grandemente attristato, perciocchè era molto ricco.</span> <span class="verse"><a name="24">24</a>E Gesù, veduto ch’egli si era attristato, disse: O quanto malagevolmente coloro che hanno delle ricchezze entreranno nel regno di Dio!</span> <span class="verse"><a name="25">25</a>Perciocchè, egli è più agevole che un cammello entri per la cruna d’un ago, che non che un ricco entri nel regno di Dio.</span> <span class="verse"><a name="26">26</a>E coloro che l’udirono dissero: Chi adunque può esser salvato?</span> <span class="verse"><a name="27">27</a>Ed egli disse: Le cose impossibili agli uomini son possibili a Dio.</span> <span class="verse"><a name="28">28</a>E Pietro disse: Ecco, noi abbiam lasciato ogni cosa, e ti abbiam seguitato.</span> <span class="verse"><a name="29">29</a>Ed egli disse loro: Io vi dico in verità, che non vi è alcuno, che abbia lasciato casa, o padre e madre, o fratelli, o moglie, o figliuoli, per lo regno di Dio;</span> <span class="verse"><a name="30">30</a>il qual non ne riceva molti cotanti in questo tempo, e nel secolo a venire la vita eterna</span> <span class="verse"><a name="31">31</a>POI, presi seco i dodici, disse loro: Ecco, noi saliamo in Gerusalemme, e tutte le cose scritte da’ profeti intorno al Figliuol dell’uomo saranno adempiute.</span> <span class="verse"><a name="32">32</a>Perciocchè egli sarà dato in man de’ Gentili, e sarà schernito, ed oltraggiato; e gli sarà sputato nel volto.</span> <span class="verse"><a name="33">33</a>Ed essi, dopo averlo flagellato, l’uccideranno; ma egli risusciterà al terzo giorno.</span> <span class="verse"><a name="34">34</a>Ed essi non compresero nulla di queste cose; anzi questo ragionamento era loro occulto, e non intendevano le cose ch’eran loro dette</span> <span class="verse"><a name="35">35</a>ORA, come egli s’avvicinava a Gerico, un certo cieco sedeva presso della via, mendicando.</span> <span class="verse"><a name="36">36</a>E udita la moltitudine che passava, domandò che cosa ciò fosse.</span> <span class="verse"><a name="37">37</a>E gli fu fatto assapere che Gesù il Nazareo passava.</span> <span class="verse"><a name="38">38</a>Ed egli gridò, dicendo: Gesù, Figliuol di Davide, abbi pietà di me.</span> <span class="verse"><a name="39">39</a>E coloro che andavano avanti lo sgridavano, acciocchè tacesse; ma egli vie più gridava: Figliuol di Davide, abbi pietà di me.</span> <span class="verse"><a name="40">40</a>E Gesù, fermatosi, comandò che gli fosse menato. E come fu presso di lui, lo domandò, dicendo:</span> <span class="verse"><a name="41">41</a>Che vuoi che io ti faccia? Ed egli disse: Signore, che io ricoveri la vista.</span> <span class="verse"><a name="42">42</a>E Gesù gli disse: Ricovera la vista; la tua fede ti ha salvato.</span> <span class="verse"><a name="43">43</a>Ed egli in quello stante ricoverò la vista, e lo seguitava, glorificando Iddio. E tutto il popolo, veduto ciò, diede lode a Dio</span> </p></div</div></div></body></html>