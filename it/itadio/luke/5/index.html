<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/luke/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/luke">Luke</a> &gt <strong>Chapter 5</strong></div><p><span class="verse"><a name="1">1</a>OR avvenne che, essendogli la moltitudine addosso, per udir la parola di Dio, e stando egli in piè presso del lago di Gennesaret;</span> <span class="verse"><a name="2">2</a>vide due navicelle ch’erano presso della riva del lago, delle quali erano smontati i pescatori, e lavavano le lor reti.</span> <span class="verse"><a name="3">3</a>Ed essendo montato in una di quelle, la quale era di Simone, lo pregò che si allargasse un poco lungi da terra. E postosi a sedere, ammaestrava le turbe d’in su la navicella.</span> <span class="verse"><a name="4">4</a>E come fu restato di parlare, disse a Simone: Allargati in acqua, e calate le vostre reti per pescare.</span> <span class="verse"><a name="5">5</a>E Simone, rispondendo, gli disse: Maestro, noi ci siamo affaticati tutta la notte, e non abbiam preso nulla; ma pure, alla tua parola, io calerò la rete.</span> <span class="verse"><a name="6">6</a>E fatto questo, rinchiusero gran moltitudine di pesci; e la lor rete si rompeva.</span> <span class="verse"><a name="7">7</a>Ed accennarono a’ lor compagni, ch’erano nell’altra navicella, che venissero per aiutarli. Ed essi vennero, ed empierono amendue le navicelle, talchè affondavano.</span> <span class="verse"><a name="8">8</a>E Simon Pietro, veduto questo, si gettò alle ginocchia di Gesù, dicendo: Signore, dipartiti da me; perciocchè io son uomo peccatore.</span> <span class="verse"><a name="9">9</a>Poichè spavento aveva occupato lui, e tutti coloro che eran con lui, per la presa de’ pesci che aveano fatta.</span> <span class="verse"><a name="10">10</a>Simigliantemente ancora Giacomo, e Giovanni, figliuol di Zebedeo, ch’eran compagni di Simone. E Gesù disse a Simone: Non temere; da ora innanzi tu sarai prenditore d’uomini vivi.</span> <span class="verse"><a name="11">11</a>Ed essi, condotte le navicelle a terra, lasciarono ogni cosa, e lo seguitarono</span> <span class="verse"><a name="12">12</a>OR avvenne che mentre egli era in una di quelle città, ecco un uomo pien di lebbra, il quale, veduto Gesù, e gettatosi sopra la faccia in terra, lo pregò, dicendo: Signore, se tu vuoi, tu puoi mondarmi.</span> <span class="verse"><a name="13">13</a>Ed egli, distesa la mano, lo toccò, dicendo: Sì, io lo voglio, sii netto. E subito la lebbra si partì da lui.</span> <span class="verse"><a name="14">14</a>Ed egli gli comandò di non dirlo ad alcuno; anzi va’, diss’egli, mostrati al sacerdote, ed offerisci, per la tua purificazione, secondo che Mosè ha ordinato in testimonianza a loro.</span> <span class="verse"><a name="15">15</a>E la fama di lui si spandeva vie più; e molte turbe si raunavano per udirlo, e per esser da lui guarite delle loro infermità.</span> <span class="verse"><a name="16">16</a>Ma egli si sottraeva ne’ deserti, ed orava</span> <span class="verse"><a name="17">17</a>ED avvenne un di que’ giorni, ch’egli insegnava; e quivi sedevano de’ Farisei, e de’ dottori della legge, i quali eran venuti di tutte le castella della Galilea, e della Giudea, e di Gerusalemme; e la virtù del Signore era quivi presente, per sanarli.</span> <span class="verse"><a name="18">18</a>Ed ecco certi uomini, che portavano sopra un letto un uomo paralitico, e cercavano di portarlo dentro, e di metterlo davanti a lui.</span> <span class="verse"><a name="19">19</a>E non trovando onde lo potessero metter dentro, per la moltitudine, salirono sopra il tetto della casa, e lo calaron pe’ tegoli, insieme col letticello, ivi in mezzo, davanti a Gesù.</span> <span class="verse"><a name="20">20</a>Ed egli, veduta la lor fede, disse a colui: Uomo, i tuoi peccati ti son rimessi.</span> <span class="verse"><a name="21">21</a>E gli Scribi e i Farisei presero a ragionare, dicendo: Chi è costui che pronunzia bestemmie? chi può rimettere i peccati, se non Iddio solo?</span> <span class="verse"><a name="22">22</a>Ma Gesù, riconosciuti i lor ragionamenti, fece lor motto, e disse: Che ragionate voi ne’ vostri cuori?</span> <span class="verse"><a name="23">23</a>Quale è più agevole, dire: I tuoi peccati ti son rimessi, ovver dire: Levati, e cammina?</span> <span class="verse"><a name="24">24</a>Ora, acciocchè voi sappiate che il Figliuol dell’uomo ha autorità in terra di rimettere i peccati: Io ti dico disse egli al paralitico: Levati, e togli il tuo letticello, e vattene a casa tua.</span> <span class="verse"><a name="25">25</a>Ed egli, in quello stante, levatosi nel lor cospetto, e tolto in su le spalle ciò sopra di che giaceva, se ne andò a casa sua, glorificando Iddio.</span> <span class="verse"><a name="26">26</a>E stupore occupò tutti, e glorificavano Iddio, ed eran pieni di paura, dicendo: Oggi noi abbiam vedute cose strane</span> <span class="verse"><a name="27">27</a>E DOPO queste cose, egli uscì, e vide un pubblicano, detto per nome Levi, che sedeva al banco della gabella, e gli disse: Seguitami.</span> <span class="verse"><a name="28">28</a>Ed egli, lasciato ogni cosa, si levò, e lo seguitò.</span> <span class="verse"><a name="29">29</a>E Levi gli fece un gran convito in casa sua; e la moltitudine di pubblicani, e di altri, ch’eran con loro a tavola, era grande.</span> <span class="verse"><a name="30">30</a>E gli Scribi e i Farisei di quel luogo mormoravano contro a’ discepoli di Gesù, dicendo: Perchè mangiate, e bevete co’ pubblicani, e co’ peccatori?</span> <span class="verse"><a name="31">31</a>E Gesù, rispondendo, disse loro: I sani non han bisogno di medico, ma i malati.</span> <span class="verse"><a name="32">32</a>Io non son venuto per chiamare i giusti, anzi i peccatori, a ravvedimento.</span> <span class="verse"><a name="33">33</a>ED essi gli dissero: Perchè i discepoli di Giovanni, e simigliantemente que’ de’ Farisei, digiunano eglino, e fanno spesso orazioni, ed i tuoi mangiano, e bevono?</span> <span class="verse"><a name="34">34</a>Ed egli disse loro: Potete voi far digiunare quei della camera delle nozze, mentre lo sposo è con loro?</span> <span class="verse"><a name="35">35</a>Ma i giorni verranno, che lo sposo sarà loro tolto, ed allora in que’ giorni digiuneranno.</span> <span class="verse"><a name="36">36</a>Disse loro, oltre a ciò, una similitudine: Niuno straccia un pezzo da un vestimento nuovo per metterlo sopra un vestimento vecchio; altrimenti, egli straccia quel nuovo, e la pezza tolta dal nuovo non si confà al vecchio.</span> <span class="verse"><a name="37">37</a>Parimente, niuno mette vin nuovo in otri vecchi; altrimenti, il vin nuovo rompe gli otri, ed esso si spande, e gli otri si perdono.</span> <span class="verse"><a name="38">38</a>Ma convien mettere il vin nuovo in otri nuovi, ed amendue si conserveranno.</span> <span class="verse"><a name="39">39</a>Niuno ancora, avendo bevuto del vin vecchio, vuol subito del nuovo; perciocchè egli dice: Il vecchio val meglio</span> </p></div</div></div></body></html>