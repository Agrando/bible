<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/luke/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/luke">Luke</a> &gt <strong>Chapter 23</strong></div><p><span class="verse"><a name="1">1</a>ALLORA tutta la moltitudine di loro si levò, e lo menò a Pilato.</span> <span class="verse"><a name="2">2</a>E cominciarono ad accusarlo, dicendo: Noi abbiam trovato costui sovvertendo la nazione, e divietando di dare i tributi a Cesare, dicendo sè esser il Cristo, il Re.</span> <span class="verse"><a name="3">3</a>E Pilato lo domandò, dicendo: Sei tu il Re de’ Giudei? Ed egli, rispondendogli, disse: Tu lo dici.</span> <span class="verse"><a name="4">4</a>E Pilato disse a’ principali sacerdoti, ed alle turbe: Io non trovo maleficio alcuno in quest’uomo.</span> <span class="verse"><a name="5">5</a>Ma essi facevan forza, dicendo: Egli commuove il popolo, insegnando per tutta la Giudea, avendo cominciato da Galilea fin qua.</span> <span class="verse"><a name="6">6</a>Allora Pilato, avendo udito nominar Galilea, domandò se quell’uomo era Galileo.</span> <span class="verse"><a name="7">7</a>E, risaputo ch’egli era della giurisdizione di Erode, lo rimandò ad Erode, il quale era anche egli in Gerusalemme a que’ dì.</span> <span class="verse"><a name="8">8</a>Ed Erode, veduto Gesù, se ne rallegrò grandemente; perciocchè da molto tempo desiderava di vederlo; perchè avea udite molte cose di lui, e sperava veder fargli qualche miracolo.</span> <span class="verse"><a name="9">9</a>E lo domandò per molti ragionamenti; ma egli non gli rispose nulla.</span> <span class="verse"><a name="10">10</a>Ed i principali sacerdoti, e gli Scribi, comparvero quivi, accusandolo con grande sforzo.</span> <span class="verse"><a name="11">11</a>Ma Erode, co’ suoi soldati, dopo averlo sprezzato, e schernito, lo vestì d’una veste bianca, e lo rimandò a Pilato.</span> <span class="verse"><a name="12">12</a>Ed Erode e Pilato divennero amici insieme in quel giorno; perciocchè per l’addietro erano stati in inimicizia fra loro</span> <span class="verse"><a name="13">13</a>E Pilato, chiamati insieme i principali sacerdoti, ed i magistrati, e il popolo, disse loro:</span> <span class="verse"><a name="14">14</a>Voi mi avete fatto comparir quest’uomo davanti, come se egli sviasse il popolo; ed ecco, avendolo io in presenza vostra esaminato, non ho trovato in lui alcun maleficio di quelli de’ quali l’accusate.</span> <span class="verse"><a name="15">15</a>Ma non pure Erode; poichè io vi ho mandati a lui; ed ecco, non gli è stato fatto nulla, onde egli sia giudicato degno di morte.</span> <span class="verse"><a name="16">16</a>Io adunque lo castigherò, e poi lo libererò.</span> <span class="verse"><a name="17">17</a>Or gli conveniva di necessità liberar loro uno, ogni dì di festa.</span> <span class="verse"><a name="18">18</a>E tutta la moltitudine gridò, dicendo: Togli costui, e liberaci Barabba.</span> <span class="verse"><a name="19">19</a>Costui era stato incarcerato per una sedizione, fatta nella città, con omicidio.</span> <span class="verse"><a name="20">20</a>Perciò Pilato da capo parlò loro, desiderando liberar Gesù.</span> <span class="verse"><a name="21">21</a>Ma essi gridavano in contrario, dicendo: Crocifiggilo, crocifiggilo.</span> <span class="verse"><a name="22">22</a>Ed egli, la terza volta, disse loro: Ma pure, che male ha fatto costui? io non ho trovato in lui maleficio alcuno degno di morte. Io adunque lo castigherò, e poi lo libererò.</span> <span class="verse"><a name="23">23</a>Ma essi facevano istanza con gran grida, chiedendo che fosse crocifisso; e le lor grida e quelle de’ principali sacerdoti, si rinforzavano.</span> <span class="verse"><a name="24">24</a>E Pilato pronunziò che fosse fatto ciò che chiedevano.</span> <span class="verse"><a name="25">25</a>E liberò loro colui ch’era stato incarcerato per sedizione, e per omicidio, il quale essi aveano chiesto; e rimise Gesù alla lor volontà</span> <span class="verse"><a name="26">26</a>E COME essi lo menavano, presero un certo Simon Cireneo, che veniva da’ campi, e gli misero addosso la croce, per portarla dietro a Gesù.</span> <span class="verse"><a name="27">27</a>Or una gran moltitudine di popolo, e di donne, lo seguitava, le quali ancora facevano cordoglio, e lo lamentavano.</span> <span class="verse"><a name="28">28</a>Ma Gesù, rivoltosi a loro, disse: Figliuole di Gerusalemme, non piangete per me; anzi, piangete per voi stesse, e per li vostri figliuoli.</span> <span class="verse"><a name="29">29</a>Perciocchè, ecco, i giorni vengono che altri dirà: Beate le sterili! e beati i corpi che non hanno partorito, e le mammelle che non hanno lattato!</span> <span class="verse"><a name="30">30</a>Allora prenderanno a dire ai monti: Cadeteci addosso; ed a’ colli: Copriteci.</span> <span class="verse"><a name="31">31</a>Perciocchè, se fanno queste cose al legno verde, che sarà egli fatto al secco?</span> <span class="verse"><a name="32">32</a>Or due altri ancora, ch’erano malfattori, erano menati con lui, per esser fatti morire.</span> <span class="verse"><a name="33">33</a>E QUANDO furono andati al luogo, detto del Teschio, crocifissero quivi lui, e i malfattori, l’uno a destra, e l’altro a sinistra.</span> <span class="verse"><a name="34">34</a>E Gesù diceva: Padre, perdona loro, perciocchè non sanno quel che fanno. Poi, avendo fatte delle parti de’ suoi vestimenti, trassero le sorti.</span> <span class="verse"><a name="35">35</a>E il popolo stava quivi, riguardando; ed anche i rettori, insiem col popolo, lo beffavano, dicendo: Egli ha salvati gli altri, salvi sè stesso, se pur costui è il Cristo, l’Eletto di Dio.</span> <span class="verse"><a name="36">36</a>Or i soldati ancora lo schernivano, accostandosi, e presentandogli dell’aceto; e dicendo:</span> <span class="verse"><a name="37">37</a>Se tu sei il Re de’ Giudei, salva te stesso.</span> <span class="verse"><a name="38">38</a>Or vi era anche questo titolo, di sopra al suo capo, scritto in lettere greche, romane, ed ebraiche: COSTUI È IL RE DE’ GIUDEI.</span> <span class="verse"><a name="39">39</a>Or l’uno de’ malfattori appiccati lo ingiuriava, dicendo: Se tu sei il Cristo, salva te stesso, e noi.</span> <span class="verse"><a name="40">40</a>Ma l’altro, rispondendo, lo sgridava, dicendo: Non hai tu timore, non pur di Dio, essendo nel medesimo supplizio?</span> <span class="verse"><a name="41">41</a>E noi di vero vi siam giustamente, perciocchè riceviamo la condegna pena de’ nostri fatti; ma costui non ha commesso alcun misfatto.</span> <span class="verse"><a name="42">42</a>Poi disse a Gesù: Signore, ricordati di me, quando sarai venuto nel tuo regno.</span> <span class="verse"><a name="43">43</a>E Gesù gli disse: Io ti dico in verità, che oggi tu sarai meco in paradiso</span> <span class="verse"><a name="44">44</a>Or era intorno delle sei ore, e si fecer tenebre sopra tutta la terra, infino alle nove.</span> <span class="verse"><a name="45">45</a>E il sole scurò, e la cortina del tempio si fendè per lo mezzo.</span> <span class="verse"><a name="46">46</a>E Gesù, dopo aver gridato con gran voce, disse: Padre, io rimetto lo spirito mio nelle tue mani. E detto questo, rendè lo spirito.</span> <span class="verse"><a name="47">47</a>E il centurione, veduto ciò ch’era avvenuto, glorificò Iddio, dicendo: Veramente quest’uomo era giusto.</span> <span class="verse"><a name="48">48</a>E tutte le turbe, che si erano raunate a questo spettacolo, vedute le cose ch’erano avvenute, se ne tornarono, battendosì il petto.</span> <span class="verse"><a name="49">49</a>ORA, tutti i suoi conoscenti, e le donne che l’aveano insieme seguitato da Galilea, si fermarono da lontano, riguardando queste cose</span> <span class="verse"><a name="50">50</a>Ed ecco un certo uomo, chiamato per nome Giuseppe, ch’era consigliere, uomo da bene, e diritto;</span> <span class="verse"><a name="51">51</a>il qual non avea acconsentito al consiglio, nè all’atto loro; ed era da Arimatea, città de’ Giudei; ed aspettava anch’egli il regno di Dio;</span> <span class="verse"><a name="52">52</a>costui venne a Pilato, e chiese il corpo di Gesù.</span> <span class="verse"><a name="53">53</a>E trattolo giù di croce, l’involse in un lenzuolo, e lo mise in un monumento tagliato in una roccia, nel quale niuno era stato ancora posto.</span> <span class="verse"><a name="54">54</a>Or quel giorno era la preparazion della festa, e il sabato soprastava.</span> <span class="verse"><a name="55">55</a>E le donne, le quali eran venute insieme da Galilea con Gesù, avendo seguitato Giuseppe, riguardarono il monumento, e come il corpo d’esso vi era posto.</span> <span class="verse"><a name="56">56</a>Ed essendosene tornate, apparecchiarono degli aromati, e degli olii odoriferi, e si riposarono il sabato, secondo il comandamento</span> </p></div</div></div></body></html>