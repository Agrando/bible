<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/luke/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/luke">Luke</a> &gt <strong>Chapter 20</strong></div><p><span class="verse"><a name="1">1</a>ED avvenne un di que’ giorni, che, mentre egli insegnava il popolo nel tempio, ed evangelizzava, i principali sacerdoti, e gli Scribi, con gli anziani, sopraggiunsero.</span> <span class="verse"><a name="2">2</a>E gli dissero: Dicci di quale autorità tu fai coteste cose; o, chi è colui che ti ha data cotesta autorità.</span> <span class="verse"><a name="3">3</a>Ed egli, rispondendo, disse loro: Anch’io vi domanderò una cosa; e voi ditemela:</span> <span class="verse"><a name="4">4</a>Il battesimo di Giovanni era egli dal cielo, o dagli uomini?</span> <span class="verse"><a name="5">5</a>Ed essi ragionavan fra loro, dicendo: Se diciamo che era dal cielo, egli ci dirà: Perchè dunque non gli credeste?</span> <span class="verse"><a name="6">6</a>Se altresì diciamo che era dagli uomini, tutto il popolo ci lapiderà; perciocchè egli è persuaso che Giovanni era profeta.</span> <span class="verse"><a name="7">7</a>Risposero adunque che non sapevano onde egli fosse.</span> <span class="verse"><a name="8">8</a>E Gesù disse loro: Io ancora non vi dirò di quale autorità io fo queste cose</span> <span class="verse"><a name="9">9</a>POI prese a dire al popolo questa parabola. Un uomo piantò una vigna, e l’allogò a certi lavoratori, e se ne andò in viaggio, e dimorò fuori lungo tempo.</span> <span class="verse"><a name="10">10</a>E nella stagione mandò un servitore a que’ lavoratori, acciocchè gli desser del frutto della vigna; ma i lavoratori, battutolo, lo rimandarono vuoto.</span> <span class="verse"><a name="11">11</a>Ed egli di nuovo vi mandò un altro servitore; ma essi, battuto ancora lui, e vituperatolo, lo rimandarono vuoto.</span> <span class="verse"><a name="12">12</a>Ed egli ne mandò ancora un terzo; ma essi, ferito ancora costui, lo cacciarono.</span> <span class="verse"><a name="13">13</a>E il signor della vigna disse: Che farò? io vi manderò il mio diletto figliuolo; forse, quando lo vedranno, gli porteranno rispetto.</span> <span class="verse"><a name="14">14</a>Ma i lavoratori, vedutolo, ragionaron fra loro, dicendo: Costui è l’erede; venite, uccidiamolo, acciocchè l’eredità divenga nostra.</span> <span class="verse"><a name="15">15</a>E, cacciatolo fuor della vigna, l’uccisero. Che farà loro adunque il signor della vigna?</span> <span class="verse"><a name="16">16</a>Egli verrà, e distruggerà que’ lavoratori, e darà la vigna ad altri. Ma essi, udito ciò, dissero: Così non sia.</span> <span class="verse"><a name="17">17</a>Ed egli, riguardatili in faccia, disse: Che cosa adunque è questo ch’è scritto: La pietra che gli edificatori hanno riprovata è divenuta il capo del cantone?</span> <span class="verse"><a name="18">18</a>Chiunque caderà sopra quella pietra sarà fiaccato, ed ella triterà colui sopra cui ella caderà.</span> <span class="verse"><a name="19">19</a>ED i principali sacerdoti, e gli Scribi, cercavano in quella stessa ora di mettergli le mani addosso, perciocchè riconobbero ch’egli avea detta quella parabola contro a loro; ma temettero il popolo</span> <span class="verse"><a name="20">20</a>E, spiandolo, gli mandarono degl’insidiatori, che simulassero d’esser giusti, per soprapprenderlo in parole; per darlo in man della signoria, ed alla podestà del governatore.</span> <span class="verse"><a name="21">21</a>E quelli gli fecero una domanda, dicendo: Maestro, noi sappiamo che tu parli ed insegni dirittamente, e che non hai riguardo alla qualità delle persone, ma insegni la via di Dio in verità;</span> <span class="verse"><a name="22">22</a>ecci egli lecito di pagare il tributo a Cesare, o no?</span> <span class="verse"><a name="23">23</a>Ed egli, avvedutosi della loro astuzia, disse loro: Perchè mi tentate?</span> <span class="verse"><a name="24">24</a>Mostratemi un denaro; di cui porta egli la figura, e la soprascritta? Ed essi, rispondendo, dissero: Di Cesare.</span> <span class="verse"><a name="25">25</a>Ed egli disse loro: Rendete adunque a Cesare le cose di Cesare, e a Dio le cose di Dio.</span> <span class="verse"><a name="26">26</a>E non lo poterono soprapprendere in parole davanti al popolo; e, maravigliatisi della sua risposta, si tacquero</span> <span class="verse"><a name="27">27</a>OR alcuni de’ Sadducei, i quali pretendono non esservi risurrezione, accostatisi, lo domandarono, dicendo:</span> <span class="verse"><a name="28">28</a>Maestro, Mosè ci ha scritto, che se il fratello d’alcuno muore avendo moglie, e muore senza figliuoli, il suo fratello prenda la moglie, e susciti progenie al suo fratello.</span> <span class="verse"><a name="29">29</a>Or vi furono sette fratelli; e il primo, presa moglie, morì senza figliuoli.</span> <span class="verse"><a name="30">30</a>E il secondo prese quella moglie, e morì anch’egli senza figliuoli.</span> <span class="verse"><a name="31">31</a>Poi il terzo la prese; e simigliantemente tutti e sette; e morirono senza aver lasciati figliuoli.</span> <span class="verse"><a name="32">32</a>Ora, dopo tutti, morì anche la donna.</span> <span class="verse"><a name="33">33</a>Nella risurrezione adunque, di chi di loro sarà ella moglie? poichè tutti e sette l’hanno avuta per moglie.</span> <span class="verse"><a name="34">34</a>E Gesù, rispondendo, disse loro: I figliuoli di questo secolo sposano, e son maritati;</span> <span class="verse"><a name="35">35</a>ma coloro che saranno reputati degni d’ottener quel secolo, e la risurrezion de’ morti, non isposano, e non son maritati.</span> <span class="verse"><a name="36">36</a>Perciocchè ancora non possono più morire; poichè siano pari agli angeli; e son figliuoli di Dio, essendo figliuoli della risurrezione.</span> <span class="verse"><a name="37">37</a>Or che i morti risuscitino, Mosè stesso lo dichiarò presso al pruno, quando egli nomina il Signore l’Iddio d’Abrahamo, e l’Iddio d’Isacco, e l’Iddio di Giacobbe.</span> <span class="verse"><a name="38">38</a>Or egli non è Dio de’ morti, anzi de’ viventi; poichè tutti vivono per lui</span> <span class="verse"><a name="39">39</a>Ed alcuni degli Scribi gli fecer motto, e dissero: Maestro, bene hai detto.</span> <span class="verse"><a name="40">40</a>E non ardirono più fargli alcuna domanda.</span> <span class="verse"><a name="41">41</a>ED egli disse loro: Come dicono che il Cristo sia figliuolo di Davide?</span> <span class="verse"><a name="42">42</a>E pur Davide stesso, nel libro de’ Salmi, dice: Il Signore ha detto al mio Signore: Siedi alla mia destra,</span> <span class="verse"><a name="43">43</a>finchè io abbia posti i tuoi nemici per iscannello de’ tuoi piedi.</span> <span class="verse"><a name="44">44</a>Davide adunque lo chiama Signore. E come è egli suo figliuolo?</span> <span class="verse"><a name="45">45</a>ORA, mentre tutto il popolo stava ascoltando, egli disse a’ suoi discepoli.</span> <span class="verse"><a name="46">46</a>Guardatevi dagli Scribi, i quali volentieri passeggiano in vesti lunghe, ed amano le salutazioni nelle piazze, e i primi seggi nelle raunanze, e i primi luoghi ne’ conviti.</span> <span class="verse"><a name="47">47</a>I quali divorano le case delle vedove, eziandio sotto specie di far lunghe orazioni; essi ne riceveranno maggior condannazione</span> </p></div</div></div></body></html>