<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/luke/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/luke">Luke</a> &gt <strong>Chapter 10</strong></div><p><span class="verse"><a name="1">1</a>ORA, dopo queste cose, il Signore ne ordinò ancora altri settanta, e li mandò a due a due dinanzi a sè, in ogni città, e luogo, ove egli avea da venire.</span> <span class="verse"><a name="2">2</a>Diceva loro adunque: Bene è la ricolta grande, ma gli operai son pochi; pregate adunque il Signor della ricolta che spinga degli operai nella sua ricolta.</span> <span class="verse"><a name="3">3</a>Andate; ecco, io vi mando come agnelli in mezzo de’ lupi.</span> <span class="verse"><a name="4">4</a>Non portate borsa, nè tasca, nè scarpe; e non salutate alcuno per lo cammino.</span> <span class="verse"><a name="5">5</a>Ed in qualunque casa sarete entrati, dite imprima: Pace sia a questa casa.</span> <span class="verse"><a name="6">6</a>E se quivi è alcun figliuolo di pace, la vostra pace si poserà sopra esso; se no, ella ritornerà a voi.</span> <span class="verse"><a name="7">7</a>Ora, dimorate in quella stessa casa, mangiando, e bevendo di quello che vi sarà; perciocchè l’operaio è degno del suo premio; non passate di casa in casa.</span> <span class="verse"><a name="8">8</a>E in qualunque città sarete entrati, se vi ricevono, mangiate di ciò che vi sarà messo davanti.</span> <span class="verse"><a name="9">9</a>E guarite gl’infermi, che saranno in essa, e dite loro: Il regno di Dio si è avvicinato a voi.</span> <span class="verse"><a name="10">10</a>Ma in qualunque città sarete entrati, se non vi ricevono, uscite nelle piazze di quella, e dite:</span> <span class="verse"><a name="11">11</a>Noi vi spazziamo eziandio la polvere che si è attaccata a noi dalla vostra città; ma pure sappiate questo, che il regno di Dio si è avvicinato a voi.</span> <span class="verse"><a name="12">12</a>Or io vi dico, che in quel giorno Sodoma sarà più tollerabilmente trattata che quella città.</span> <span class="verse"><a name="13">13</a>Guai a te, Chorazin! guai a te, Betsaida! perciocchè, se in Tiro, ed in Sidon, fossero state fatte le potenti operazioni che sono state fatte in voi, già anticamente, giacendo in sacco, e cenere, si sarebbero pentite.</span> <span class="verse"><a name="14">14</a>Ma pure Tiro e Sidon, saranno più tollerabilmente trattate nel giudicio, che voi.</span> <span class="verse"><a name="15">15</a>E tu, Capernaum, che sei stata innalzata infino al cielo, sarai abbassata fin nell’inferno.</span> <span class="verse"><a name="16">16</a>Chi ascolta voi ascolta me, chi sprezza voi sprezza me, e chi sprezza me sprezza colui che mi ha mandato</span> <span class="verse"><a name="17">17</a>Or que’ settanta tornarono con allegrezza, dicendo: Signore, anche i demoni ci son sottoposti nel nome tuo.</span> <span class="verse"><a name="18">18</a>Ed egli disse loro: Io riguardava Satana cader del cielo, a guisa di folgore.</span> <span class="verse"><a name="19">19</a>Ecco, io vi do la podestà di calcar serpenti, e scorpioni; vi do eziandio potere sopra ogni potenza del nemico; e nulla vi offenderà.</span> <span class="verse"><a name="20">20</a>Ma pure non vi rallegrate di ciò che gli spiriti vi son sottoposti; anzi rallegratevi che i vostri nomi sono scritti ne’ cieli.</span> <span class="verse"><a name="21">21</a>In quella stessa ora, Gesù giubilò in ispirito, e disse: Io ti rendo onore, e lode, o Padre, Signor del cielo e della terra, che tu hai nascoste queste cose ai savi, ed intendenti, e le hai rivelate ai piccoli fanciulli; sì certo, o Padre, perciocchè così ti è piaciuto.</span> <span class="verse"><a name="22">22</a>Ogni cosa mi è stata data in mano dal Padre mio; e niuno conosce chi è il Figliuolo, se non il Padre; nè chi è il Padre, se non il Figliuolo; e colui a cui il Figliuolo avrà voluto rivelarlo.</span> <span class="verse"><a name="23">23</a>E rivoltosi a’ discepoli, disse loro in disparte: Beati gli occhi che veggono le cose che voi vedete;</span> <span class="verse"><a name="24">24</a>perciocchè io vi dico, che molti profeti, e re, hanno desiderato di veder le cose che voi vedete, e non le hanno vedute, e di udir le cose che voi udite, e non le hanno udite</span> <span class="verse"><a name="25">25</a>ALLORA ecco, un certo dottor della legge si levò, tentandolo, e dicendo: Maestro, facendo che, erediterò la vita eterna?</span> <span class="verse"><a name="26">26</a>Ed egli gli disse: Nella legge che è egli scritto? come leggi?</span> <span class="verse"><a name="27">27</a>E colui, rispondendo, disse: Ama il Signore Iddio tuo con tutto il tuo cuore, e con tutta l’anima tua, e con tutta la forza tua, e con tutta la mente tua; e il tuo prossimo come te stesso.</span> <span class="verse"><a name="28">28</a>Ed egli gli disse: Tu hai dirittamente risposto; fa’ ciò, e viverai.</span> <span class="verse"><a name="29">29</a>Ed egli, volendo giustificarsi, disse a Gesù: E chi è mio prossimo?</span> <span class="verse"><a name="30">30</a>E Gesù, replicando, disse: Un uomo scendeva di Gerusalemme in Gerico, e si abbattè in ladroni; i quali, spogliatolo, ed anche dategli di molte ferite, se ne andarono, lasciandolo mezzo morto.</span> <span class="verse"><a name="31">31</a>Or a caso un sacerdote scendeva per quella stessa via; e, veduto colui, passò oltre di rincontro.</span> <span class="verse"><a name="32">32</a>Simigliantemente ancora, un Levita, essendo venuto presso di quel luogo, e, vedutolo, passò oltre di rincontro.</span> <span class="verse"><a name="33">33</a>Ma un Samaritano, facendo viaggio, venne presso di lui; e, vedutolo, n’ebbe pietà.</span> <span class="verse"><a name="34">34</a>Ed accostatosi, fasciò le sue piaghe, versandovi sopra dell’olio, e del vino; poi lo mise sopra la sua propria cavalcatura, e lo menò nell’albergo, e si prese cura di lui.</span> <span class="verse"><a name="35">35</a>E il giorno appresso, partendo, trasse fuori due denari, e li diede all’oste, e gli disse: Prenditi cura di costui; e tutto ciò che spenderai di più, io tel renderò quando io ritornerò.</span> <span class="verse"><a name="36">36</a>Quale adunque di questi tre ti pare essere stato il prossimo di colui che si abbattè ne’ ladroni?</span> <span class="verse"><a name="37">37</a>Ed egli disse: Colui che usò misericordia inverso lui. Gesù adunque gli disse: Va’, e fa’ tu il simigliante</span> <span class="verse"><a name="38">38</a>ORA, mentre essi erano in cammino, avvenne ch’egli entrò in un castello; ed una certa donna, chiamata per nome Marta, lo ricevette in casa sua.</span> <span class="verse"><a name="39">39</a>Or ella avea una sorella, chiamata Maria, la quale ancora, postasi a sedere a’ piedi di Gesù, ascoltava la sua parola.</span> <span class="verse"><a name="40">40</a>Ma Marta era occupata intorno a molti servigi. Ed ella venne, e disse: Signore, non ti cale egli che la mia sorella mi ha lasciata sola a servire? dille adunque che mi aiuti.</span> <span class="verse"><a name="41">41</a>Ma Gesù, rispondendo, le disse: Marta, Marta, tu sei sollecita, e ti travagli intorno a molte cose.</span> <span class="verse"><a name="42">42</a>Or d’una sola cosa fa bisogno. Ma Maria ha scelta la buona parte, la qual non le sarà tolta</span> </p></div</div></div></body></html>