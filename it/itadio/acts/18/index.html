<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/acts/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/acts">Acts</a> &gt <strong>Chapter 18</strong></div><p><span class="verse"><a name="1">1</a>ORA, dopo queste cose, Paolo si partì d’Atene, e venne in Corinto.</span> <span class="verse"><a name="2">2</a>E, trovato un certo Giudeo, chiamato per nome Aquila, di nazione Pontico, nuovamente venuto d’Italia, insieme con Priscilla, sua moglie perciocchè Claudio avea comandato che tutti i Giudei si partissero di Roma, si accostò a loro.</span> <span class="verse"><a name="3">3</a>E perciocchè egli era della medesima arte, dimorava in casa loro, e lavorava; perciocchè l’arte loro era di far padiglioni.</span> <span class="verse"><a name="4">4</a>Ed ogni sabato faceva un sermone nella sinagoga, e induceva alla fede Giudei e Greci.</span> <span class="verse"><a name="5">5</a>Ora, quando Sila e Timoteo furon venuti di Macedonia, Paolo era sospinto dallo Spirito, testificando a’ Giudei che Gesù è il Cristo.</span> <span class="verse"><a name="6">6</a>Ma, contrastando eglino, e bestemmiando, egli scosse i suoi vestimenti, e disse loro: Il sangue vostro sia sopra il vostro capo, io ne son netto; da ora innanzi io andrò a’ Gentili</span> <span class="verse"><a name="7">7</a>E partitosi di là, entrò in casa d’un certo chiamato per nome Giusto, il qual serviva a Dio; la cui casa era contigua alla sinagoga.</span> <span class="verse"><a name="8">8</a>Or Crispo, capo della sinagoga, credette al Signore, con tutta la sua famiglia; molti ancora de’ Corinti, udendo Paolo, credevano, ed erano battezzati.</span> <span class="verse"><a name="9">9</a>E il Signore disse di notte in visione a Paolo: Non temere; ma parla, e non tacere.</span> <span class="verse"><a name="10">10</a>Perciocchè io son teco, e niuno metterà le mani sopra te, per offenderti; poichè io ho un gran popolo in questa città.</span> <span class="verse"><a name="11">11</a>Egli adunque dimorò quivi un anno, e sei mesi, insegnando fra loro la parola di Dio</span> <span class="verse"><a name="12">12</a>Poi, quando Gallione fu proconsolo d’Acaia, i Giudei di pari consentimento si levarono contro a Paolo, e lo menarono al tribunale, dicendo:</span> <span class="verse"><a name="13">13</a>Costui persuade agli uomini di servire a Dio contro alla legge.</span> <span class="verse"><a name="14">14</a>E come Paolo era per aprir la bocca, Gallione disse a’ Giudei: Se si trattasse di alcuna ingiustizia o misfatto, o Giudei, io vi udirei pazientemente, secondo la ragione.</span> <span class="verse"><a name="15">15</a>Ma, se la quistione è intorno a parole, e a nomi, e alla vostra legge, provvedeteci voi; perciocchè io non voglio esser giudice di coteste cose.</span> <span class="verse"><a name="16">16</a>E li scacciò dal tribunale.</span> <span class="verse"><a name="17">17</a>E tutti i Greci presero Sostene, capo della sinagoga, e lo battevano davanti al tribunale; e Gallione niente si curava di queste cose</span> <span class="verse"><a name="18">18</a>Ora, quando Paolo fu dimorato quivi ancora molti giorni, prese commiato dai fratelli, e navigò in Siria, con Priscilla, ed Aquila; essendosi fatto tondere il capo in Cencrea, perciocchè avea voto.</span> <span class="verse"><a name="19">19</a>Ed essendo giunto in Efeso, li lasciò quivi. Or egli entrò nella sinagoga, e fece un sermone a’ Giudei.</span> <span class="verse"><a name="20">20</a>Ed essi lo pregavano di dimorare appresso di loro più lungo tempo; ma egli non acconsentì;</span> <span class="verse"><a name="21">21</a>anzi prese commiato da loro, dicendo: Del tutto mi conviene far la festa prossima in Gerusalemme; ma io ritornerò ancora a voi, se piace a Dio. Così si partì per mare da Efeso.</span> <span class="verse"><a name="22">22</a>Ed essendo disceso in Cesarea, salì in Gerusalemme; poi, dopo aver salutata la chiesa, scese in Antiochia.</span> <span class="verse"><a name="23">23</a>Ed essendo quivi dimorato alquanto tempo, si partì, andando attorno di luogo in luogo per lo paese di Galazia, e di Frigia, confermando tutti i discepoli</span> <span class="verse"><a name="24">24</a>OR un certo Giudeo, il cui nome era Apollo, di nazione Alessandrino, uomo eloquente, e potente nelle scritture, arrivò in Efeso.</span> <span class="verse"><a name="25">25</a>Costui era ammaestrato ne’ principii della via del Signore; e, fervente di spirito, parlava, ed insegnava diligentemente le cose del Signore, avendo sol conoscenza del battesimo di Giovanni.</span> <span class="verse"><a name="26">26</a>E prese a parlar francamente nella sinagoga. Ed Aquila, e Priscilla, uditolo, lo presero con loro, e gli esposero più appieno la via di Dio.</span> <span class="verse"><a name="27">27</a>Poi, volendo egli passare in Acaia, i fratelli vel confortarono, e scrissero ai discepoli che l’accogliessero. Ed egli, essendo giunto là, conferì molto a coloro che avean creduto per la grazia.</span> <span class="verse"><a name="28">28</a>Perciocchè con grande sforzo convinceva pubblicamente i Giudei, dimostrando per le scritture che Gesù è il Cristo</span> </p></div</div></div></body></html>