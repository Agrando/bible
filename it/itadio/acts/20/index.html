<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/acts/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/acts">Acts</a> &gt <strong>Chapter 20</strong></div><p><span class="verse"><a name="1">1</a>ORA, dopo che fu cessato il tumulto, Paolo, chiamati a sè i discepoli, ed abbracciatili, si partì per andare in Macedonia.</span> <span class="verse"><a name="2">2</a>E, dopo esser passato per quelle parti, ed averli con molte parole confortati, venne in Grecia.</span> <span class="verse"><a name="3">3</a>Dove quando fu dimorato tre mesi, essendogli poste insidie da’ Giudei, se fosse navigato in Siria, il parer fu che ritornasse per la Macedonia.</span> <span class="verse"><a name="4">4</a>Or Sopatro Berreese l’accompagnò fino in Asia; e de’ Tessalonicesi, Aristarco, e Secondo, e Gaio Derbese, e Timoteo; e di que’ d’Asia, Tichico, e Trofimo.</span> <span class="verse"><a name="5">5</a>Costoro, andati innanzi, ci aspettarono in Troas.</span> <span class="verse"><a name="6">6</a>E noi, dopo i giorni degli azzimi, partimmo da Filippi, e in capo di cinque giorni arrivammo a loro in Troas, dove dimorammo sette giorni</span> <span class="verse"><a name="7">7</a>E nel primo giorno della settimana, essendo i discepoli raunati per rompere il pane, Paolo, dovendo partire il giorno seguente, fece loro un sermone, e distese il ragionamento sino a mezzanotte.</span> <span class="verse"><a name="8">8</a>Or nella sala, ove eravamo raunati, vi erano molte lampane.</span> <span class="verse"><a name="9">9</a>Ed un certo giovanetto, chiamato per nome Eutico, sedendo sopra la finestra, sopraffatto da profondo sonno, mentre Paolo tirava il suo ragionamento in lungo, traboccato dal sonno, cadde giù dal terzo solaio, e fu levato morto.</span> <span class="verse"><a name="10">10</a>Ma Paolo, sceso a basso, si gettò sopra lui, e l’abbracciò, e disse: Non tumultuate; perciocchè l’anima sua è in lui.</span> <span class="verse"><a name="11">11</a>Poi, essendo risalito, ed avendo rotto il pane, e preso cibo, dopo avere ancora lungamente ragionato sino all’alba, si dipartì così.</span> <span class="verse"><a name="12">12</a>Or menarono quivi il fanciullo vivente, onde furono fuor di modo consolati</span> <span class="verse"><a name="13">13</a>E noi, andati alla nave, navigammo in Asso, con intenzione di levar di là Paolo; perciocchè egli avea così determinato, volendo egli far quel cammino per terra.</span> <span class="verse"><a name="14">14</a>Ed avendolo scontrato in Asso, lo levammo, e venimmo a Mitilene.</span> <span class="verse"><a name="15">15</a>E, navigando di là, arrivammo il giorno seguente di rincontro a Chio; e il giorno appresso ammainammo verso Samo; e fermatici in Trogillio, il giorno seguente giungemmo a Mileto.</span> <span class="verse"><a name="16">16</a>Perciocchè Paolo avea deliberato di navigare oltre ad Efeso, per non avere a consumar tempo in Asia; poichè egli si affrettava per essere, se gli era possibile, al giorno della Pentecosta in Gerusalemme</span> <span class="verse"><a name="17">17</a>E DA Mileto mandò in Efeso, a far chiamare gli anziani della chiesa.</span> <span class="verse"><a name="18">18</a>E quando furono venuti a lui, egli disse loro: Voi sapete in qual maniera, dal primo giorno che io entrai nell’Asia, io sono stato con voi in tutto quel tempo;</span> <span class="verse"><a name="19">19</a>servendo al Signore, con ogni umiltà e con molte lagrime, e prove, le quali mi sono avvenute nelle insidie de’ Giudei.</span> <span class="verse"><a name="20">20</a>Come io non mi son ritratto d’annunziarvi, ed insegnarvi, in pubblico, e per le case, cosa alcuna di quelle che son giovevoli;</span> <span class="verse"><a name="21">21</a>testificando a’ Giudei, ed a’ Greci, la conversione a Dio, e la fede nel Signor nostro Gesù Cristo.</span> <span class="verse"><a name="22">22</a>Ed ora, ecco, io, cattivato dallo Spirito, vo in Gerusalemme, non sapendo le cose che mi avverranno in essa.</span> <span class="verse"><a name="23">23</a>Se non che lo Spirito Santo mi testifica per ogni città, dicendo che legami e tribolazioni mi aspettano.</span> <span class="verse"><a name="24">24</a>Ma io non fo conto di nulla; e la mia propria vita non mi è cara, purchè io adempia con allegrezza il mio corso, e il ministerio il quale ho ricevuto dal Signore Gesù, che è di testificar l’evangelo della grazia di Dio.</span> <span class="verse"><a name="25">25</a>Ed ora, ecco, io so che voi tutti, fra i quali io sono andato e venuto, predicando il regno di Dio, non vedrete più la mia faccia.</span> <span class="verse"><a name="26">26</a>Perciò ancora, io vi protesto oggi, che io son netto del sangue di tutti.</span> <span class="verse"><a name="27">27</a>Perciocchè io non mi son tratto indietro da annunziarvi tutto il consiglio di Dio.</span> <span class="verse"><a name="28">28</a>Attendete dunque a voi stessi, ed a tutta la greggia, nella quale lo Spirito Santo vi ha costituiti vescovi, per pascer la chiesa di Dio, la quale egli ha acquistata col proprio sangue.</span> <span class="verse"><a name="29">29</a>Perciocchè io so questo: che dopo la mia partita, entreranno fra voi de’ lupi rapaci, i quali non risparmieranno la greggia.</span> <span class="verse"><a name="30">30</a>E che d’infra voi stessi sorgeranno degli uomini che proporrano cose perverse, per trarsi dietro i discepoli.</span> <span class="verse"><a name="31">31</a>Perciò, vegliate, ricordandovi che per lo spazio di tre anni, giorno e notte, non son restato d’ammonir ciascuno con lagrime.</span> <span class="verse"><a name="32">32</a>Ed al presente, fratelli, io vi raccomando a Dio, e alla parola della grazia di lui, il quale è potente da continuar d’edificarvi, e da darvi l’eredità con tutti i santificati.</span> <span class="verse"><a name="33">33</a>Io non ho appetito l’argento, nè l’oro, nè il vestimento di alcuno.</span> <span class="verse"><a name="34">34</a>E voi stessi sapete che queste mani hanno sovvenuto a’ bisogni miei, e di coloro ch’erano meco.</span> <span class="verse"><a name="35">35</a>In ogni cosa vi ho mostrato che affaticandosi, si convengono così sopportar gl’infermi; e ricordarsi delle parole del Signore Gesù, il qual disse che più felice cosa è il dare che il ricevere</span> <span class="verse"><a name="36">36</a>E quando ebbe dette queste cose, si pose in ginocchioni, ed orò con tutti loro.</span> <span class="verse"><a name="37">37</a>E si fece da tutti un gran pianto; e gettatisi al collo di Paolo, lo baciavano;</span> <span class="verse"><a name="38">38</a>dolenti principalmente per la parola ch’egli avea detta, che non vedrebbero più la sua faccia. E l’accompagnarono alla nave</span> </p></div</div></div></body></html>