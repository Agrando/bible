<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/acts/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/acts">Acts</a> &gt <strong>Chapter 13</strong></div><p><span class="verse"><a name="1">1</a>OR in Antiochia, nella chiesa che vi era, v’eran certi profeti, e dottori, cioè: Barnaba, e Simeone, chiamato Niger, e Lucio Cireneo, e Manaen, figliuol della nutrice di Erode il tetrarca, e Saulo.</span> <span class="verse"><a name="2">2</a>E mentre facevano il pubblico servigio del Signore, e digiunavano, lo Spirito Santo disse: Appartatemi Barnaba e Saulo, per l’opera, alla quale io li ho chiamati.</span> <span class="verse"><a name="3">3</a>Allora, dopo aver digiunato, e fatte orazioni, imposer loro le mani, e li accommiatarono</span> <span class="verse"><a name="4">4</a>Essi adunque, mandati dallo Spirito Santo, scesero in Seleucia, e di là navigarono in Cipri.</span> <span class="verse"><a name="5">5</a>E giunti in Salamina, annunziarono la parola di Dio nelle sinagoghe de’ Giudei; or aveano ancora Giovanni per ministro.</span> <span class="verse"><a name="6">6</a>Poi, traversata l’isola fino in Pafo, trovarono quivi un certo mago, falso profeta Giudeo, che avea nome Bar-Gesù.</span> <span class="verse"><a name="7">7</a>Il quale era col proconsolo Sergio Paolo, uomo prudente. Costui, chiamati a sè Barnaba e Saulo, richiese d’udir la parola di Dio.</span> <span class="verse"><a name="8">8</a>Ma Elima, il mago perciocchè così s’interpreta il suo nome, resisteva loro, cercando di stornare il proconsolo dalla fede.</span> <span class="verse"><a name="9">9</a>E Saulo, il quale ancora fu nominato Paolo, essendo ripieno dello Spirito Santo, ed avendo affissati in lui gli occhi, disse:</span> <span class="verse"><a name="10">10</a>O pieno d’ogni frode, e d’ogni malizia, figliuol del diavolo, nemico di ogni giustizia! non resterai tu mai di pervertir le diritte vie del Signore?</span> <span class="verse"><a name="11">11</a>Ora dunque, ecco, la mano del Signore sarà sopra te, e sarai cieco, senza vedere il sole, fino ad un certo tempo. E in quello stante caligine e tenebre caddero sopra lui; e andando attorno, cercava chi lo menasse per la mano.</span> <span class="verse"><a name="12">12</a>Allora il proconsolo, veduto ciò ch’era stato fatto, credette, essendo sbigottito della dottrina del Signore.</span> <span class="verse"><a name="13">13</a>OR Paolo, e i suoi compagni si partiron di Pafo, ed arrivaron per mare in Perga di Panfilia; e Giovanni, dipartitosi da loro, ritornò in Gerusalemme</span> <span class="verse"><a name="14">14</a>Ed essi, partitisi da Perga, giunsero in Antiochia di Pisidia; ed entrati nella sinagoga nel giorno del sabato, si posero a sedere.</span> <span class="verse"><a name="15">15</a>E dopo la lettura della legge e de’ profeti, i capi della sinagoga mandarono loro a dire: Fratelli, se voi avete alcun ragionamento d’esortazione a fare al popolo, ditelo.</span> <span class="verse"><a name="16">16</a>Allora Paolo, rizzatosi, e fatto cenno con la mano, disse: Uomini Israeliti, e voi che temete Iddio, ascoltate.</span> <span class="verse"><a name="17">17</a>L’Iddio di questo popolo Israele elesse i nostri padri, ed innalzò il popolo nella sua dimora nel paese di Egitto; e poi con braccio elevato lo trasse fuor di quello.</span> <span class="verse"><a name="18">18</a>E per lo spazio d’intorno a quarant’anni, comportò i modi loro nel deserto.</span> <span class="verse"><a name="19">19</a>Poi, avendo distrutte sette nazioni nel paese di Canaan, distribuì loro a sorte il paese di quelle.</span> <span class="verse"><a name="20">20</a>E poi appresso, per lo spazio d’intorno a quattrocencinquant’anni, diede loro de’ Giudici, fino al profeta Samuele.</span> <span class="verse"><a name="21">21</a>E da quell’ora domandarono un re; e Iddio diede loro Saulle, figliuol di Chis, uomo della tribù di Beniamino; e così passarono quarant’anni.</span> <span class="verse"><a name="22">22</a>Poi Iddio, rimossolo, suscitò loro Davide per re; al quale eziandio egli rendette testimonianza, e disse: Io ho trovato Davide, il figliuolo di Iesse, uomo secondo il mio cuore, il qual farà tutte le mie volontà.</span> <span class="verse"><a name="23">23</a>Della progenie di esso ha Iddio, secondo la sua promessa, suscitato ad Israele il Salvatore Gesù;</span> <span class="verse"><a name="24">24</a>avendo Giovanni, avanti la venuta di lui, predicato il battesimo del ravvedimento a tutto il popolo d’Israele.</span> <span class="verse"><a name="25">25</a>E come Giovanni compieva il suo corso disse: Chi pensate voi che io sia? io non son desso; ma ecco, dietro a me viene uno, di cui io non son degno di sciogliere i calzari de’ piedi.</span> <span class="verse"><a name="26">26</a>Uomini fratelli, figliuoli della progenie d’Abrahamo, e que’ d’infra voi che temete Iddio, a voi è stata mandata la parola di questa salute.</span> <span class="verse"><a name="27">27</a>Perciocchè gli abitanti di Gerusalemme, e i lor rettori, non avendo riconosciuto questo Gesù, condannandolo, hanno adempiuti i detti de’ profeti, che si leggono ogni sabato.</span> <span class="verse"><a name="28">28</a>E benchè non trovassero in lui alcuna cagion di morte, richiesero Pilato che fosse fatto morire.</span> <span class="verse"><a name="29">29</a>E, dopo ch’ebbero compiute tutte le cose che sono scritte di lui, egli fu tratto giù dal legno, e fu posto in un sepolcro.</span> <span class="verse"><a name="30">30</a>Ma Iddio lo suscitò da’ morti.</span> <span class="verse"><a name="31">31</a>Ed egli fu veduto per molti giorni da coloro ch’erano con lui saliti di Galilea in Gerusalemme, i quali sono i suoi testimoni presso il popolo.</span> <span class="verse"><a name="32">32</a>E noi ancora vi evangelizziamo la promessa fatta a’ padri;</span> <span class="verse"><a name="33">33</a>dicendovi, che Iddio l’ha adempiuta inverso noi, lor figliuoli, avendo risuscitato Gesù, siccome ancora è scritto nel salmo secondo: Tu sei il mio Figliuolo, oggi ti ho generato.</span> <span class="verse"><a name="34">34</a>E perciocchè egli l’ha suscitato da’ morti, per non tornar più nella corruzione, egli ha detto così: Io vi darò le fedeli benignità promesse a Davide.</span> <span class="verse"><a name="35">35</a>Perciò ancora egli dice in un altro luogo: Tu non permetterai che il tuo Santo vegga corruzione.</span> <span class="verse"><a name="36">36</a>Poichè veramente Davide, avendo servito al consiglio di Dio nella sua età, si è addormentato, ed è stato aggiunto a’ suoi padri, ed ha veduta corruzione.</span> <span class="verse"><a name="37">37</a>Ma colui che Iddio ha risuscitato non ha veduta corruzione.</span> <span class="verse"><a name="38">38</a>Siavi adunque noto, fratelli, che per costui vi è annunziata remission de’ peccati.</span> <span class="verse"><a name="39">39</a>E che di tutte le cose, onde per la legge di Mosè non siete potuti esser giustificati, chiunque crede è giustificato per mezzo di lui.</span> <span class="verse"><a name="40">40</a>Guardatevi adunque, che non venga sopra voi ciò che è detto ne’ profeti:</span> <span class="verse"><a name="41">41</a>Vedete, o sprezzatori, e maravigliatevi; e riguardate, e siate smarriti; perciocchè io fo un’opera a’ dì vostri, la quale voi non crederete, quando alcuno ve la racconterà</span> <span class="verse"><a name="42">42</a>Ora, quando furono usciti dalla sinagoga de’ Giudei, i Gentili li pregarono che infra la settimana le medesime cose fosser loro proposte.</span> <span class="verse"><a name="43">43</a>E dopo che la raunanza si fu dipartita, molti d’infra i Giudei, e i proseliti religiosi, seguitarono Paolo e Barnaba; i quali, ragionando loro, persuasero loro di perseverar nella grazia di Dio.</span> <span class="verse"><a name="44">44</a>E il sabato seguente, quasi tutta la città si raunò per udir la parola di Dio.</span> <span class="verse"><a name="45">45</a>Ma i Giudei, veggendo la moltitudine, furono ripieni d’invidia, e contradicevano alle cose dette da Paolo, contradicendo e bestemmiando.</span> <span class="verse"><a name="46">46</a>E Paolo, e Barnaba, usando franchezza nel lor parlare, dissero: Egli era necessario che a voi prima si annunziasse, la parola di Dio; ma, poichè la ributtate, e non vi giudicate degni della vita eterna, ecco, noi ci volgiamo a’ Gentili.</span> <span class="verse"><a name="47">47</a>Perciocchè così ci ha il Signore ingiunto, dicendo: Io ti ho posto per esser luce delle Genti, acciocchè tu sii in salute fino all’estremità della terra.</span> <span class="verse"><a name="48">48</a>E i Gentili, udendo queste cose, si rallegrarono, e glorificavano la parola di Dio; e tutti coloro ch’erano ordinati a vita eterna credettero.</span> <span class="verse"><a name="49">49</a>E la parola del Signore si spandeva per tutto il paese.</span> <span class="verse"><a name="50">50</a>Ma i Giudei instigarono le donne religiose ed onorate, e i principali della città, e commossero persecuzione contro a Paolo, e contro a Barnaba, e li scacciarono da’ lor confini.</span> <span class="verse"><a name="51">51</a>Ed essi, scossa la polvere de’ lor piedi contro a loro, se ne vennero in Iconio.</span> <span class="verse"><a name="52">52</a>E i discepoli eran ripieni di allegrezza, e di Spirito Santo</span> </p></div</div></div></body></html>