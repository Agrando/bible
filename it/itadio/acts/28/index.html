<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/acts/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/acts">Acts</a> &gt <strong>Chapter 28</strong></div><p><span class="verse"><a name="1">1</a>E, DOPO che furono scampati, allora conobbero che l’isola si chiamava Malta.</span> <span class="verse"><a name="2">2</a>E i Barbari usarono inverso noi non volgare umanità; perciocchè, acceso un gran fuoco, ci accolsero tutti, per la pioggia che faceva, e per lo freddo.</span> <span class="verse"><a name="3">3</a>Or Paolo, avendo adunata una quantità di sermenti, e postala in sul fuoco, una vipera uscì fuori per lo caldo, e gli si avventò alla mano.</span> <span class="verse"><a name="4">4</a>E, quando i Barbari videro la bestia che gli pendeva dalla mano, dissero gli uni agli altri: Quest’uomo del tutto è micidiale, poichè essendo scampato dal mare, pur la vendetta divina non lo lascia vivere.</span> <span class="verse"><a name="5">5</a>Ma Paolo, scossa la bestia nel fuoco, non ne sofferse male alcuno.</span> <span class="verse"><a name="6">6</a>Or essi aspettavano ch’egli enfierebbe, o caderebbe di subito morto; ma, poichè ebbero lungamente aspettato, ed ebber veduto che non gliene avveniva alcuno inconveniente, mutarono parere, e dissero ch’egli era un dio.</span> <span class="verse"><a name="7">7</a>Or il principale dell’isola, chiamato per nome Publio, avea le sue possessioni in que’ contorni; ed esso ci accolse, e ci albergò tre giorni amichevolmente.</span> <span class="verse"><a name="8">8</a>E s’imbattè che il padre di Publio giacea in letto, malato di febbre, e di dissenteria; e Paolo andò a trovarlo; ed avendo fatta l’orazione, ed impostegli le mani, lo guarì.</span> <span class="verse"><a name="9">9</a>Essendo adunque avvenuto questo, ancora gli altri che aveano delle infermità nell’isola venivano, ed eran guariti.</span> <span class="verse"><a name="10">10</a>I quali ancora ci fecero grandi onori; e, quando ci partimmo, ci fornirono delle cose necessarie</span> <span class="verse"><a name="11">11</a>E, TRE mesi appresso, noi ci partimmo sopra una nave Alessandrina, che avea per insegna Castore e Polluce, la quale era vernata nell’isola.</span> <span class="verse"><a name="12">12</a>Ed arrivati a Siracusa, vi dimorammo tre giorni.</span> <span class="verse"><a name="13">13</a>E di là girammo, ed arrivammo a Reggio. Ed un giorno appresso, levatosi l’Austro, in due giorni arrivammo a Pozzuoli.</span> <span class="verse"><a name="14">14</a>Ed avendo quivi trovati de’ fratelli, fummo pregati di dimorare presso a loro sette giorni. E così venimmo a Roma.</span> <span class="verse"><a name="15">15</a>Or i fratelli di là, avendo udite le novelle di noi, ci vennero incontro fino al Foro Appio, ed alle Tre Taverne; e Paolo, quando li ebbe veduti, rendè grazie a Dio, e prese animo.</span> <span class="verse"><a name="16">16</a>E, quando fummo giunti a Roma, il centurione mise i prigioni in man del capitan maggiore della guardia; ma a Paolo fu conceduto d’abitar da sè, col soldato che lo guardava</span> <span class="verse"><a name="17">17</a>E, tre giorni appresso, Paolo chiamò i principali de’ Giudei; e, quando furono raunati, disse loro: Uomini fratelli, senza che io abbia fatta cosa alcuna contro al popolo, nè contro a’ riti de’ padri, sono stato da Gerusalemme fatto prigione, e dato in man de’ Romani.</span> <span class="verse"><a name="18">18</a>I quali avendomi esaminato, volevano liberarmi; perciocchè non vi era in me alcuna colpa degna di morte.</span> <span class="verse"><a name="19">19</a>Ma, opponendosi i Giudei, io fui costretto di richiamarmi a Cesare; non già come se io avessi da accusar la mia nazione d’alcuna cosa.</span> <span class="verse"><a name="20">20</a>Per questa cagione adunque vi ho chiamati, per vedervi, e per parlarvi; perciocchè per la speranza d’Israele son circondato di questa catena.</span> <span class="verse"><a name="21">21</a>Ma essi gli dissero: Noi non abbiam ricevute alcune lettere di Giudea intorno a te; nè pure è venuto alcun de’ fratelli, che abbia rapportato, o detto alcun male di te.</span> <span class="verse"><a name="22">22</a>Ben chiediamo intender da te ciò che tu senti, perciocchè, quant’è a cotesta setta, ci è noto che per tutto è contradetta</span> <span class="verse"><a name="23">23</a>Ed avendogli dato un giorno, vennero a lui nell’albergo in gran numero; ed egli esponeva, e testificava loro il regno di Dio; e per la legge di Mosè, e per li profeti, dalla mattina fino alla sera, persuadeva loro le cose di Gesù.</span> <span class="verse"><a name="24">24</a>Ed alcuni credettero alle cose da lui dette, ma gli altri non credevano.</span> <span class="verse"><a name="25">25</a>Ed essendo in discordia gli uni con gli altri, si dipartirono, avendo loro Paolo detta questa unica parola: Ben parlò lo Spirito Santo a’ nostri padri per lo profeta Isaia, dicendo:</span> <span class="verse"><a name="26">26</a>Va’ a questo popolo, e digli: Voi udirete bene, ma non intenderete; voi riguarderete bene, ma non vedrete.</span> <span class="verse"><a name="27">27</a>Perciocchè il cuor di questo popolo è ingrassato, ed odono gravemente con gli orecchi, e chiudono gli occhi; che talora non veggano con gli occhi, e non odano con gli orecchi, e non intendano col cuore, e non si convertano, ed io li sani.</span> <span class="verse"><a name="28">28</a>Sappiate adunque che questa salute di Dio è mandata a’ Gentili, i quali ancora l’ascolteranno.</span> <span class="verse"><a name="29">29</a>E, quando egli ebbe dette queste cose, i Giudei se ne andarono, avendo gran quistione fra loro stessi</span> <span class="verse"><a name="30">30</a>E Paolo dimorò due anni intieri in una sua casa tolta a fitto, ed accoglieva tutti coloro che venivano a lui;</span> <span class="verse"><a name="31">31</a>predicando il regno di Dio, ed insegnando le cose di Gesù Cristo, con ogni franchezza, senza divieto</span> </p></div</div></div></body></html>