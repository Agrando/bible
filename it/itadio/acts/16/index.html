<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/acts/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/acts">Acts</a> &gt <strong>Chapter 16</strong></div><p><span class="verse"><a name="1">1</a>Or egli giunse in Derba, ed in Listra; ed ecco, quivi era un certo discepolo, chiamato per nome Timoteo, figliuol d’una donna Giudea fedele, ma di padre Greco;</span> <span class="verse"><a name="2">2</a>del quale i fratelli, ch’erano in Listra, ed in Iconio, rendevan buona testimonianza.</span> <span class="verse"><a name="3">3</a>Costui volle Paolo che andasse seco; e presolo, lo circoncise, per cagion de’ Giudei ch’erano in quei luoghi; perciocchè tutti sapevano che il padre d’esso era Greco.</span> <span class="verse"><a name="4">4</a>E passando essi per le città, ordinavano loro d’osservar gli statuti determinati dagli apostoli, e dagli anziani, ch’erano in Gerusalemme.</span> <span class="verse"><a name="5">5</a>Le chiese adunque erano confermate nella fede, e di giorno in giorno crescevano in numero</span> <span class="verse"><a name="6">6</a>Poi, avendo traversata la Frigia, e il paese della Galazia, essendo divietati dallo Spirito Santo d’annunziar la parola in Asia,</span> <span class="verse"><a name="7">7</a>vennero in Misia, e tentavano d’andare in Bitinia; ma lo Spirito di Gesù nol permise loro.</span> <span class="verse"><a name="8">8</a>E passata la Misia, discesero in Troas.</span> <span class="verse"><a name="9">9</a>ED una visione apparve di notte a Paolo. Un uomo Macedone gli si presentò, pregandolo, e dicendo: Passa in Macedonia, e soccorrici.</span> <span class="verse"><a name="10">10</a>E quando egli ebbe veduta quella visione, presto noi procacciammo di passare in Macedonia, tenendo per certo che il Signore ci avea chiamati là, per evangelizzare a que’ popoli.</span> <span class="verse"><a name="11">11</a>E perciò, partendo di Troas, arrivammo per diritto corso in Samotracia, e il giorno seguente a Napoli;</span> <span class="verse"><a name="12">12</a>e di là a Filippi, ch’è la prima città di quella parte di Macedonia, ed è colonia; e dimorammo in quella città alquanti giorni.</span> <span class="verse"><a name="13">13</a>E nel giorno del sabato andammo fuor della città, presso del fiume, dove era il luogo ordinario dell’orazione; e postici a sedere, parlavamo alle donne ch’erano quivi raunate.</span> <span class="verse"><a name="14">14</a>Ed una certa donna, chiamata per nome Lidia, mercatante di porpora, della città di Tiatiri, la qual serviva a Dio, stava ad ascoltare. E il Signore aperse il suo cuore, per attendere alle cose dette da Paolo.</span> <span class="verse"><a name="15">15</a>E, dopo che fu battezzata ella e la sua famiglia, ci pregò dicendo: Se voi mi avete giudicata esser fedele al Signore, entrate in casa mia, e dimoratevi. E ci fece forza</span> <span class="verse"><a name="16">16</a>Or avvenne, come noi andavamo all’orazione, che noi incontrammo una fanticella, che avea uno spirito di Pitone, la quale con indovinare facea gran profitto a’ suoi padroni.</span> <span class="verse"><a name="17">17</a>Costei, messasi a seguitar Paolo e noi, gridava, dicendo: Questi uomini son servitori dell’Iddio altissimo, e vi annunziano la via della salute.</span> <span class="verse"><a name="18">18</a>E fece questo per molti giorni; ma, essendone Paolo annoiato, si rivoltò, e disse allo spirito: Io ti comando, nel nome di Gesù Cristo, che tu esca fuor di lei. Ed egli uscì in quello stante.</span> <span class="verse"><a name="19">19</a>Or i padroni d’essa, veggendo che la speranza del lor guadagno era svanita, presero Paolo, e Sila, e li trassero alla corte a’ rettori.</span> <span class="verse"><a name="20">20</a>E presentatili a’ pretori, dissero: Questi uomini turbano la nostra città; perciocchè son Giudei;</span> <span class="verse"><a name="21">21</a>ed annunziano dei riti, i quali non è lecito a noi, che siam Romani, di ricevere, nè di osservare.</span> <span class="verse"><a name="22">22</a>La moltitudine ancora si levò tutta insieme contro a loro; e i pretori, stracciate loro le vesti, comandarono che fosser frustati.</span> <span class="verse"><a name="23">23</a>E dopo aver loro data una gran battitura, li misero in prigione, comandando al carceriere di guardarli sicuramente.</span> <span class="verse"><a name="24">24</a>Il quale, ricevuto un tal comandamento, li mise nella prigione più addentro, e serrò loro i piedi ne’ ceppi</span> <span class="verse"><a name="25">25</a>Or in su la mezzanotte, Paolo e Sila, facendo orazione, cantavono inni a Dio; e i prigioni li udivano.</span> <span class="verse"><a name="26">26</a>E di subito si fece un gran tremoto, talchè i fondamenti della prigione furono scrollati; e in quello stante tutte le porte si apersero, e i legami di tutti si sciolsero.</span> <span class="verse"><a name="27">27</a>E il carceriere, destatosi, e vedute le porte della prigione aperte, trasse fuori la spada, ed era per uccidersi, pensando che i prigioni se ne fosser fuggiti.</span> <span class="verse"><a name="28">28</a>Ma Paolo gridò ad alta voce, dicendo: Non farti male alcuno; perciocchè noi siam tutti qui.</span> <span class="verse"><a name="29">29</a>Ed egli, chiesto un lume, saltò dentro; e tutto tremante, si gettò a’ piedi di Paolo e di Sila.</span> <span class="verse"><a name="30">30</a>E menatili fuori, disse: Signori, che mi conviene egli fare per esser salvato?</span> <span class="verse"><a name="31">31</a>Ed essi dissero: Credi nel Signor Gesù Cristo, e sarai salvato tu, e la casa tua.</span> <span class="verse"><a name="32">32</a>Ed essi annunziarono la parola del Signore a lui, ed a tutti coloro ch’erano in casa sua.</span> <span class="verse"><a name="33">33</a>Ed egli, presili in quell’istessa ora della notte, lavò loro le piaghe. Poi in quell’istante fu battezzato egli, e tutti i suoi.</span> <span class="verse"><a name="34">34</a>Poi, menatili in casa sua, mise loro la tavola; e giubilava d’avere, con tutta la sua casa, creduto a Dio</span> <span class="verse"><a name="35">35</a>Ora, come fu giorno, i pretori mandarono i sergenti a dire al carceriere: Lascia andar quegli uomini.</span> <span class="verse"><a name="36">36</a>E il carceriere rapportò a Paolo queste parole, dicendo: I pretori hanno mandato a dire che siate liberati; ora dunque uscite, e andatevene in pace.</span> <span class="verse"><a name="37">37</a>Ma Paolo disse loro: Dopo averci pubblicamente battuti, senza essere stati condannati in giudicio, noi che siam Romani, ci hanno messi in prigione; ed ora celatamente ci mandano fuori! La cosa non andrà così; anzi, vengano eglino stessi, e ci menino fuori.</span> <span class="verse"><a name="38">38</a>E i sergenti rapportarono queste parole a’ pretori; ed essi temettero, avendo inteso ch’erano Romani.</span> <span class="verse"><a name="39">39</a>E vennero, e li pregarono di perdonar loro; e menatili fuori, li richiesero d’uscir della città.</span> <span class="verse"><a name="40">40</a>Ed essi, usciti di prigione, entrarono in casa di Lidia; e, veduti i fratelli, li consolarono, e poi si dipartirono</span> </p></div</div></div></body></html>