<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/acts/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/acts">Acts</a> &gt <strong>Chapter 7</strong></div><p><span class="verse"><a name="1">1</a>E il sommo sacerdote gli disse: Stanno queste cose in questa maniera?</span> <span class="verse"><a name="2">2</a>Ed egli disse: Uomini fratelli, e padri, ascoltate: L’Iddio della gloria apparve ad Abrahamo, nostro padre, mentre egli era in Mesopotamia, innanzi che abitasse in Carran;</span> <span class="verse"><a name="3">3</a>e gli disse: Esci dal tuo paese, e dal tuo parentado, e vieni in un paese il quale io ti mostrerò.</span> <span class="verse"><a name="4">4</a>Allora egli uscì dal paese de’ Caldei, ed abitò in Carran; e di là, dopo che suo padre fu morto, Iddio gli fece mutare stanza, e venire in questo paese, nel quale ora voi abitate.</span> <span class="verse"><a name="5">5</a>E non gli diede alcuna eredità in esso, non pure un piè di terra. Or gli avea promesso di darlo in possessione a lui, ed alla sua progenie dopo lui, allora ch’egli non avea ancora alcun figliuolo.</span> <span class="verse"><a name="6">6</a>Ma Iddio parlò così, che la sua progenie dimorerebbe come forestiera in paese strano; e che quivi sarebbe tenuta in servitù, e maltrattata quattrocent’anni.</span> <span class="verse"><a name="7">7</a>Ma, disse Iddio, io farò giudicio della nazione alla quale avranno servito; e poi appresso usciranno, e mi serviranno in questo luogo.</span> <span class="verse"><a name="8">8</a>E gli diede il patto della circoncisione; e così Abrahamo generò Isacco; e lo circoncise nell’ottavo giorno; ed Isacco generò Giacobbe, e Giacobbe i dodici patriarchi.</span> <span class="verse"><a name="9">9</a>E i patriarchi, portando invidia a Giuseppe, lo venderono per esser menato in Egitto; e Iddio era con lui.</span> <span class="verse"><a name="10">10</a>E lo liberò di tutte le sue afflizioni, e gli diede grazia, e sapienza davanti a Faraone, re di Egitto, il qual lo costituì governatore sopra l’Egitto, e sopra tutta la sua casa.</span> <span class="verse"><a name="11">11</a>Or soppravvenne una fame, e gran distretta a tutto il paese d’Egitto, e di Canaan; e i nostri padri non trovavano vittuaglia.</span> <span class="verse"><a name="12">12</a>E Giacobbe, avendo udito che in Egitto v’era del grano, vi mandò la prima volta i nostri padri.</span> <span class="verse"><a name="13">13</a>E nella seconda, Giuseppe fu riconosciuto da’ suoi fratelli, e il legnaggio di Giuseppe fu fatto manifesto a Faraone.</span> <span class="verse"><a name="14">14</a>E Giuseppe mandò a chiamar Giacobbe, suo padre, e tutto il suo parentado, ch’era di settantacinque anime.</span> <span class="verse"><a name="15">15</a>E Giacobbe scese in Egitto, e morì egli, e i padri nostri.</span> <span class="verse"><a name="16">16</a>E furono trasportati in Sichem, e posti nel sepolcro, il quale Abrahamo avea per prezzo di danari comperato da’ figliuoli d’Emmor, padre di Sichem</span> <span class="verse"><a name="17">17</a>Ora, come si avvicinava il tempo della promessa, la quale Iddio avea giurata ad Abrahamo, il popolo crebbe, e moltiplicò in Egitto.</span> <span class="verse"><a name="18">18</a>Finchè sorse un altro re in Egitto, il qual non avea conosciuto Giuseppe.</span> <span class="verse"><a name="19">19</a>Costui, procedendo cautamente contro al nostro legnaggio, trattò male i nostri padri, facendo loro esporre i lor piccoli fanciulli, acciocchè non allignassero.</span> <span class="verse"><a name="20">20</a>In quel tempo nacque Mosè ed era divinamente bello; e fu nudrito tre mesi in casa di suo padre.</span> <span class="verse"><a name="21">21</a>Poi appresso, essendo stato esposto, la figliuola di Faraone lo raccolse, e se l’allevò per figliuolo.</span> <span class="verse"><a name="22">22</a>E Mosè fu ammaestrato in tutta la sapienza degli Egizi; ed era potente ne’ suoi detti e fatti.</span> <span class="verse"><a name="23">23</a>E, quando egli fu pervenuto all’età di quarant’anni, gli montò nel cuore d’andare a visitare i suoi fratelli, i figliuoli d’Israele.</span> <span class="verse"><a name="24">24</a>E, vedutone uno a cui era fatto torto, egli lo soccorse; e fece la vendetta dell’oppressato, uccidendo l’Egizio.</span> <span class="verse"><a name="25">25</a>Or egli stimava che i suoi fratelli intendessero che Iddio era per dar loro salute per man sua; ma essi non l’intesero.</span> <span class="verse"><a name="26">26</a>E il giorno seguente egli comparve fra loro, mentre contendevano; ed egli li incitò a pace, dicendo: O uomini, voi siete fratelli, perchè fate torto gli uni agli altri?</span> <span class="verse"><a name="27">27</a>Ma colui che faceva torto al suo prossimo lo ributtò, dicendo: Chi ti ha costituito principe, e giudice sopra noi?</span> <span class="verse"><a name="28">28</a>Vuoi uccidere me, come ieri uccidesti l’Egizio?</span> <span class="verse"><a name="29">29</a>E a questa parola Mosè fuggì, e dimorò come forestiere nel paese di Madian, ove generò due figliuoli</span> <span class="verse"><a name="30">30</a>E in capo a quarant’anni, l’angelo del Signore gli apparve nel deserto del monte Sina in una fiamma di fuoco d’un pruno.</span> <span class="verse"><a name="31">31</a>E Mosè, avendola veduta, si maravigliò di quella visione; e come egli si accostava per considerar che cosa fosse, la voce del Signore gli fu indirizzata, dicendo:</span> <span class="verse"><a name="32">32</a>Io son l’Iddio de’ tuoi padri, l’Iddio d’Abrahamo, e l’Iddio d’Isacco, e l’Iddio di Giacobbe. E Mosè, divenuto tutto tremante, non ardiva por mente che cosa fosse.</span> <span class="verse"><a name="33">33</a>E il Signore gli disse: Sciogli il calzamento de’ tuoi piedi, perciocchè il luogo nel qual tu stai è terra santa.</span> <span class="verse"><a name="34">34</a>Certo, io ho veduta l’afflizion del mio popolo ch’è in Egitto, ed ho uditi i lor sospiri, e son disceso per liberarli; or dunque, vieni, io ti manderò in Egitto.</span> <span class="verse"><a name="35">35</a>Quel Mosè, il quale aveano rinnegato, dicendo: Chi ti ha costituito principe, e giudice? esso mandò loro Iddio per rettore, e liberatore, per la man dell’angelo, che gli era apparito nel pruno.</span> <span class="verse"><a name="36">36</a>Esso li condusse fuori, avendo fatti segni, e prodigi nel paese di Egitto, e nel mar Rosso, e nel deserto, lo spazio di quarant’anni.</span> <span class="verse"><a name="37">37</a>Quel Mosè, il qual disse a’ figliuoli d’Israele: Il Signore Iddio vostro vi susciterà un Profeta d’infra i vostri fratelli, come me; ascoltatelo;</span> <span class="verse"><a name="38">38</a>esso è quel che nella raunanza nel deserto, fu con l’angelo che parlava a lui nel monte Sina, e co’ padri nostri; e ricevette le parole viventi, per darcele.</span> <span class="verse"><a name="39">39</a>Al quale i padri nostri non vollero essere ubbidienti; anzi lo ributtarono, e si rivoltarono co’ lor cuori all’Egitto;</span> <span class="verse"><a name="40">40</a>dicendo ad Aaronne: Facci degl’iddii, che vadano davanti a noi; perciocchè quant’è a questo Mosè, che ci ha condotti fuor del paese di Egitto, noi non sappiamo quel che gli sia avvenuto.</span> <span class="verse"><a name="41">41</a>E in que’ giorni fecero un vitello, ed offersero sacrificio all’idolo, e si rallegrarono nelle opere delle lor mani</span> <span class="verse"><a name="42">42</a>E Iddio si rivoltò indietro, e li diede a servire all’esercito del cielo; come egli è scritto nel libro de’ profeti: Casa d’Israele, mi offeriste voi sacrificii, ed offerte, lo spazio di quarant’anni nel deserto?</span> <span class="verse"><a name="43">43</a>Anzi, voi portaste il tabernacolo di Moloc, e la stella del vostro dio Refan; le figure, le quali voi avevate fatte per adorarle; perciò, io vi trasporterò di là da Babilonia.</span> <span class="verse"><a name="44">44</a>Il tabernacolo della testimonianza fu appresso i nostri padri nel deserto, come avea comandato colui che avea detto a Mosè, che lo facesse secondo la forma ch’egli avea veduta.</span> <span class="verse"><a name="45">45</a>Il quale ancora i padri nostri ricevettero, e lo portarono con Giosuè, nel paese ch’era stato posseduto da’ Gentili, i quali Iddio scacciò d’innanzi a’ padri nostri; e quivi dimorò fino a’ giorni di Davide.</span> <span class="verse"><a name="46">46</a>Il qual trovò grazia nel cospetto di Dio, e chiese di trovare una stanza all’Iddio di Giacobbe.</span> <span class="verse"><a name="47">47</a>Ma Salomone fu quello che gli edificò una casa.</span> <span class="verse"><a name="48">48</a>Ma l’Altissimo non abita in templi fatti per opera di mani; siccome dice il profeta:</span> <span class="verse"><a name="49">49</a>Il cielo è il mio trono, e la terra lo scannello de’ miei piedi; qual casa mi edifichereste voi? dice il Signore; o qual sarebbe il luogo del mio riposo?</span> <span class="verse"><a name="50">50</a>Non ha la mia mano fatte tutte queste cose?</span> <span class="verse"><a name="51">51</a>Uomini di collo duro, ed incirconcisi di cuore e di orecchi, voi contrastate sempre allo Spirito Santo; come fecero i padri vostri, così fate ancora voi.</span> <span class="verse"><a name="52">52</a>Qual de’ profeti non perseguitarono i padri vostri? Uccisero eziandio coloro che innanzi annunziavano la venuta del Giusto, del qual voi al presente siete stati traditori, ed ucciditori.</span> <span class="verse"><a name="53">53</a>Voi, che avete ricevuta la legge, facendone gli angeli le pubblicazioni, e non l’avete osservata</span> <span class="verse"><a name="54">54</a>Or essi, udendo queste cose, scoppiavano ne’ lor cuori, e digrignavano i denti contro a lui.</span> <span class="verse"><a name="55">55</a>Ma egli, essendo pieno dello Spirito Santo, affissati gli occhi al cielo, vide la gloria di Dio, e Gesù che stava alla destra di Dio.</span> <span class="verse"><a name="56">56</a>E disse: Ecco, io veggo i cieli aperti, ed il Figliuol dell’uomo che sta alla destra di Dio.</span> <span class="verse"><a name="57">57</a>Ma essi, gettando di gran gridi, si turarono gli orecchi, e tutti insieme di pari consentimento si avventarono sopra lui.</span> <span class="verse"><a name="58">58</a>E cacciatolo fuor della città, lo lapidavano; ed i testimoni miser giù le lor veste a’ piedi d’un giovane, chiamato Saulo.</span> <span class="verse"><a name="59">59</a>E lapidavano Stefano, che invocava Gesù, e diceva: Signore Gesù, ricevi il mio spirito.</span> <span class="verse"><a name="60">60</a>Poi, postosi in ginocchioni, gridò ad alta voce: Signore, non imputar loro questo peccato. E detto questo, si addormentò</span> </p></div</div></div></body></html>