<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/acts/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/acts">Acts</a> &gt <strong>Chapter 8</strong></div><p><span class="verse"><a name="1">1</a>OR Saulo era consenziente alla morte d’esso. Ed in quel tempo vi fu gran persecuzione contro alla chiesa ch’era in Gerusalemme; e tutti furono dispersi per le contrade della Giudea, e della Samaria, salvo gli apostoli.</span> <span class="verse"><a name="2">2</a>Ed alcuni uomini religiosi portarono a seppellire Stefano, e fecero gran cordoglio di lui.</span> <span class="verse"><a name="3">3</a>Ma Saulo disertava la chiesa, entrando di casa in casa; e trattine uomini e donne, li metteva in prigione</span> <span class="verse"><a name="4">4</a>Coloro adunque che furono dispersi andavano attorno, evangelizzando la parola.</span> <span class="verse"><a name="5">5</a>E Filippo discese nella città di Samaria, e predicò loro Cristo.</span> <span class="verse"><a name="6">6</a>E le turbe di pari consentimento attendevano alle cose dette da Filippo, udendo, e veggendo i miracoli ch’egli faceva.</span> <span class="verse"><a name="7">7</a>Poichè gli spiriti immondi uscivano di molti che li aveano, gridando con gran voce; molti paralitici ancora, e zoppi, erano sanati.</span> <span class="verse"><a name="8">8</a>E vi fu grande allegrezza in quella città.</span> <span class="verse"><a name="9">9</a>Or in quella città era prima stato un uomo, chiamato per nome Simone, che esercitava le arti magiche, e seduceva la gente di Samaria, dicendosi esser qualche grand’uomo.</span> <span class="verse"><a name="10">10</a>E tutti, dal maggiore al minore, attendevano a lui, dicendo: Costui è la gran potenza di Dio.</span> <span class="verse"><a name="11">11</a>Ora attendevano a lui, perciocchè già da lungo tempo li avea dimentati con le sue arti magiche.</span> <span class="verse"><a name="12">12</a>Ma, quando ebbero creduto a Filippo, il quale evangelizzava le cose appartenenti al regno di Dio, ed al nome di Gesù Cristo, furono battezzati tutti, uomini e donne.</span> <span class="verse"><a name="13">13</a>E Simone credette anch’egli; ed essendo stato battezzato, si riteneva del continuo con Filippo; e, veggendo le potenti operazioni, ed i segni ch’erano fatti, stupiva</span> <span class="verse"><a name="14">14</a>Ora, gli apostoli ch’erano in Gerusalemme, avendo inteso che Samaria avea ricevuta la parola di Dio, mandarono loro Pietro e Giovanni.</span> <span class="verse"><a name="15">15</a>I quali, essendo discesi là, orarono per loro, acciocchè ricevessero lo Spirito Santo.</span> <span class="verse"><a name="16">16</a>Perciocchè esso non era ancor caduto sopra alcun di loro; ma solamente erano stati battezzati nel nome del Signor Gesù.</span> <span class="verse"><a name="17">17</a>Allora imposero loro le mani, ed essi ricevettero lo Spirito Santo.</span> <span class="verse"><a name="18">18</a>Or Simone, veggendo che per l’imposizion delle mani degli apostoli, lo Spirito Santo era dato, proferse lor danari, dicendo:</span> <span class="verse"><a name="19">19</a>Date ancora a me questa podestà, che colui al quale io imporrò le mani riceva lo Spirito Santo.</span> <span class="verse"><a name="20">20</a>Ma Pietro gli disse: Vadano i tuoi danari teco in perdizione, poichè tu hai stimato che il dono di Dio si acquisti con danari.</span> <span class="verse"><a name="21">21</a>Tu non hai parte, nè sorte alcuna in questa parola; perciocchè il tuo cuore non è diritto davanti a Dio.</span> <span class="verse"><a name="22">22</a>Ravvediti adunque di questa tua malvagità; e prega Iddio, se forse ti sarà rimesso il pensier del tuo cuore.</span> <span class="verse"><a name="23">23</a>Perciocchè io ti veggo essere in fiele d’amaritudine, e in legami d’iniquità.</span> <span class="verse"><a name="24">24</a>E Simone, rispondendo, disse: Fate voi per me orazione al Signore, che nulla di ciò che avete detto venga sopra me.</span> <span class="verse"><a name="25">25</a>Essi adunque, dopo aver testificata, ed annunziata la parola del Signore, se ne ritornarono in Gerusalemme; ed evangelizzarono a molte castella de’ Samaritani</span> <span class="verse"><a name="26">26</a>OR un angelo del Signore parlò a Filippo, dicendo: Levati, e vattene verso il mezzodì, alla via che scende di Gerusalemme in Gaza, la quale è deserta.</span> <span class="verse"><a name="27">27</a>Ed egli, levatosi, vi andò; ed ecco un uomo Etiopo, eunuco, barone di Candace, regina degli Etiopi, ch’era soprantendente di tutti i tesori d’essa, il quale era venuto in Gerusalemme per adorare.</span> <span class="verse"><a name="28">28</a>Or egli se ne tornava; e, sedendo sopra il suo carro, leggeva il profeta Isaia.</span> <span class="verse"><a name="29">29</a>E lo Spirito disse a Filippo: Accostati, e giungi questo carro.</span> <span class="verse"><a name="30">30</a>E Filippo accorse, ed udì ch’egli leggeva il profeta Isaia, e gli disse: Intendi tu le cose che tu leggi?</span> <span class="verse"><a name="31">31</a>Ed egli disse: E come potrei io intenderle, se non che alcuno mi guidi? E pregò Filippo che montasse, e sedesse con lui.</span> <span class="verse"><a name="32">32</a>Or il luogo della scrittura ch’egli leggeva era questo: Egli è stato menato all’uccisione, come una pecora; ed a guisa d’agnello che è mutolo dinanzi a colui che lo tosa, così egli non ha aperta la sua bocca.</span> <span class="verse"><a name="33">33</a>Per lo suo abbassamento la sua condannazione è stata tolta; ma chi racconterà la sua età? poichè la sua vita è stata tolta dalla terra.</span> <span class="verse"><a name="34">34</a>E l’eunuco fece motto a Filippo, e disse: Di cui, ti prego, dice questo il profeta? lo dice di sè stesso, o pur d’un altro?</span> <span class="verse"><a name="35">35</a>E Filippo, avendo aperta la bocca, e cominciando da questa scrittura, gli evangelizzò Gesù.</span> <span class="verse"><a name="36">36</a>E, mentre andavano al lor cammino, giunsero ad una cert’acqua. E l’eunuco disse: Ecco dell’acqua, che impedisce che io non sia battezzato?</span> <span class="verse"><a name="37">37</a>E Filippo disse: Se tu credi con tutto il cuore, egli è lecito. Ed egli, rispondendo, disse: Io credo che Gesù Cristo è il Figliuol di Dio.</span> <span class="verse"><a name="38">38</a>E comandò che il carro si fermasse; ed amendue, Filippo e l’eunuco, disceser nell’acqua; e Filippo lo battezzò.</span> <span class="verse"><a name="39">39</a>E quando furono saliti fuori dell’acqua, lo Spirito del Signore rapì Filippo, e l’eunuco nol vide più; perciocchè egli andò a suo cammino tutto allegro.</span> <span class="verse"><a name="40">40</a>E Filippo si ritrovò in Azot; e, passando, evangelizzò a tutte le città, finchè venne in Cesarea</span> </p></div</div></div></body></html>