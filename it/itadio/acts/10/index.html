<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/acts/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/acts">Acts</a> &gt <strong>Chapter 10</strong></div><p><span class="verse"><a name="1">1</a>OR v’era in Cesarea un certo uomo chiamato per nome Cornelio, centurione della schiera detta Italica.</span> <span class="verse"><a name="2">2</a>Esso, essendo uomo pio e temente Iddio, con tutta la sua casa, e facendo molte limosine al popolo, e pregando Iddio del continuo,</span> <span class="verse"><a name="3">3</a>vide chiaramente in visione, intorno l’ora nona del giorno, un angelo di Dio, che entrò a lui, e gli disse: Cornelio.</span> <span class="verse"><a name="4">4</a>Ed egli, riguardatolo fiso, e tutto spaventato, disse: Che v’è, Signore? E l’angelo gli disse: Le tue orazioni, e le tue limosine, son salite davanti a Dio per una ricordanza.</span> <span class="verse"><a name="5">5</a>Or dunque, manda uomini in Ioppe, e fa’ chiamare Simone, il quale è soprannominato Pietro.</span> <span class="verse"><a name="6">6</a>Egli alberga appo un certo Simone coiaio, che ha la casa presso del mare; esso ti dirà ciò ch’ei ti convien fare.</span> <span class="verse"><a name="7">7</a>Ora, come l’angelo che parlava a Cornelio se ne fu partito, egli, chiamati due de’ suoi famigli, ed un soldato di que’ che si ritenevano del continuo appresso di lui, uomo pio,</span> <span class="verse"><a name="8">8</a>e raccontata loro ogni cosa, li mandò in Ioppe</span> <span class="verse"><a name="9">9</a>E il giorno seguente, procedendo essi al lor cammino, ed avvicinandosi alla città, Pietro salì in sul tetto della casa, intorno l’ora sesta, per fare orazione.</span> <span class="verse"><a name="10">10</a>Or avvenne ch’egli ebbe gran fame, e desiderava prender cibo; e come que’ di casa gliene apparecchiavano, gli venne un ratto di mente.</span> <span class="verse"><a name="11">11</a>E vide il cielo aperto, ed una vela simile ad un gran lenzuolo, che scendeva sopra lui, legato per li quattro capi, e calato in terra;</span> <span class="verse"><a name="12">12</a>nella quale vi erano degli animali terrestri a quattro piedi, e delle fiere, e de’ rettili, e degli uccelli del cielo d’ogni maniera.</span> <span class="verse"><a name="13">13</a>Ed una voce gli fu indirizzata, dicendo: Levati, Pietro, ammazza, e mangia.</span> <span class="verse"><a name="14">14</a>Ma Pietro disse: In niun modo, Signore, poichè io non ho giammai mangiato nulla d’immondo, nè di contaminato.</span> <span class="verse"><a name="15">15</a>E la voce gli disse la seconda volta: Le cose che Iddio ha purificate, non farle tu immonde.</span> <span class="verse"><a name="16">16</a>Or questo avvenne fino a tre volte; e poi la vela fu ritratta in cielo.</span> <span class="verse"><a name="17">17</a>E come Pietro era in dubbio in sè stesso che cosa potesse esser quella visione ch’egli avea veduta, ecco, gli uomini mandati da Cornelio, avendo domandato della casa di Simone, furono alla porta.</span> <span class="verse"><a name="18">18</a>E chiamato alcuno, domandarono se Simone, soprannominato Pietro, albergava ivi entro</span> <span class="verse"><a name="19">19</a>E come Pietro era pensoso intorno alla visione, lo Spirito gli disse: Ecco, tre uomini ti cercano.</span> <span class="verse"><a name="20">20</a>Levati adunque, e scendi, e va’ con loro, senza farne difficoltà, perciocchè io li ho mandati.</span> <span class="verse"><a name="21">21</a>E Pietro, sceso agli uomini che gli erano stati mandati da Cornelio, disse loro: Ecco, io son quello che voi cercate; quale è la cagione per la qual siete qui?</span> <span class="verse"><a name="22">22</a>Ed essi dissero: Cornelio, centurione, uomo giusto e temente Iddio, e del quale rende buona testimonianza tutta la nazion de’ Giudei, è stato divinamente avvisato da un santo angelo di farti chiamare in casa sua, e d’udir ragionamenti da te.</span> <span class="verse"><a name="23">23</a>Pietro adunque, avendoli convitati d’entrare in casa, li albergò; poi, il giorno seguente, andò con loro; ed alcuni de’ fratelli di que’ di Ioppe l’accompagnarono.</span> <span class="verse"><a name="24">24</a>E il giorno appresso entrarono in Cesarea. Or Cornelio li aspettava, avendo chiamati i suoi parenti ed i suoi intimi amici.</span> <span class="verse"><a name="25">25</a>E come Pietro entrava, Cornelio, fattoglisi incontro, gli si gittò a’ piedi, e l’adorò.</span> <span class="verse"><a name="26">26</a>Ma Pietro lo sollevò, dicendo: Levati, io ancora sono uomo.</span> <span class="verse"><a name="27">27</a>E ragionando con lui, entrò, e trovò molti, che si erano quivi raunati.</span> <span class="verse"><a name="28">28</a>Ed egli disse loro: Voi sapete come non è lecito ad un uomo Giudeo aggiungersi con uno strano, od entrare in casa sua; ma Iddio mi ha mostrato di non chiamare alcun uomo immondo, o contaminato.</span> <span class="verse"><a name="29">29</a>Perciò ancora, essendo stato mandato a chiamare, io son venuto senza contradire. Io vi domando adunque: Per qual cagione mi avete mandato a chiamare?</span> <span class="verse"><a name="30">30</a>E Cornelio disse: Quattro giorni sono, che io fino a quest’ora era digiuno, ed alle nove ore io faceva orazione in casa mia; ed ecco, un uomo si presentò davanti a me, in vestimento risplendente, e disse:</span> <span class="verse"><a name="31">31</a>Cornelio, la tua orazione è stata esaudita, e le tue limosine sono state ricordate nel cospetto di Dio.</span> <span class="verse"><a name="32">32</a>Manda adunque in Ioppe, e chiama di là Simone, soprannominato Pietro; egli alberga in casa di Simone coiaio, presso del mare; quando egli sarà venuto, egli ti parlerà.</span> <span class="verse"><a name="33">33</a>Perciò, in quello stante io mandai a te, e tu hai fatto bene di venire; ed ora noi siamo tutti qui presenti davanti a Dio, per udir tutte le cose che ti sono da Dio state ordinate</span> <span class="verse"><a name="34">34</a>Allora Pietro, aperta la bocca, disse: In verità io comprendo, che Iddio non ha riguardo alla qualità delle persone;</span> <span class="verse"><a name="35">35</a>anzi che in qualunque nazione, chi lo teme, ed opera giustamente, gli è accettevole;</span> <span class="verse"><a name="36">36</a>secondo la parola ch’egli ha mandata a’ figliuoli d’Israele, evangelizzando pace per Gesù Cristo, ch’è il Signor di tutti.</span> <span class="verse"><a name="37">37</a>Voi sapete ciò che è avvenuto per tutta la Giudea, cominciando dalla Galilea, dopo il battesimo che Giovanni predicò:</span> <span class="verse"><a name="38">38</a>come Iddio ha unto di Spirito Santo, e di potenza, Gesù di Nazaret, il quale andò attorno facendo beneficii, e sanando tutti coloro che erano posseduti dal diavolo, perciocchè Iddio era con lui.</span> <span class="verse"><a name="39">39</a>E noi siamo testimoni, di tutte le cose ch’egli ha fatte nel paese de’ Giudei, e in Gerusalemme; il quale ancora essi hanno ucciso, appiccandolo al legno.</span> <span class="verse"><a name="40">40</a>Esso ha Iddio risuscitato nel terzo giorno, ed ha fatto che egli è stato manifestato.</span> <span class="verse"><a name="41">41</a>Non già a tutto il popolo, ma a’ testimoni prima da Dio ordinati, cioè a noi, che abbiamo mangiato e bevuto con lui, dopo ch’egli fu risuscitato da’ morti.</span> <span class="verse"><a name="42">42</a>Ed egli ci ha comandato di predicare al popolo, e di testimoniare ch’egli è quello che da Dio è stato costituito Giudice de’ vivi e de’ morti.</span> <span class="verse"><a name="43">43</a>A lui rendono testimonianza tutti i profeti: che chiunque crede in lui, riceve remission de’ peccati per lo nome suo</span> <span class="verse"><a name="44">44</a>Mentre Pietro teneva ancora questi ragionamenti, lo Spirito Santo cadde sopra tutti coloro che udivano la parola.</span> <span class="verse"><a name="45">45</a>E tutti i fedeli della circoncisione, i quali eran venuti con Pietro, stupirono che il dono dello Spirito Santo fosse stato sparso eziandio sopra i Gentili.</span> <span class="verse"><a name="46">46</a>Poichè li udivano parlar diverse lingue, e magnificare Iddio.</span> <span class="verse"><a name="47">47</a>Allora Pietro prese a dire: Può alcuno vietar l’acqua, che non sieno battezzati costoro che hanno ricevuto lo Spirito Santo, come ancora noi?</span> <span class="verse"><a name="48">48</a>Ed egli comandò che fossero battezzati nel nome del Signore Gesù. Allora essi lo pregarono che dimorasse quivi alquanti giorni</span> </p></div</div></div></body></html>