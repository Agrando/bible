<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/acts/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/acts">Acts</a> &gt <strong>Chapter 27</strong></div><p><span class="verse"><a name="1">1</a>ORA, dopo che fu determinato che noi navigheremmo in Italia, Paolo, e certi altri prigioni, furono consegnati ad un centurione, chiamato per nome Giulio, della schiera Augusta.</span> <span class="verse"><a name="2">2</a>E, montati sopra una nave Adramittina, noi partimmo, con intenzion di costeggiare i luoghi dell’Asia, avendo con noi Aristarco Macedone Tessalonicese.</span> <span class="verse"><a name="3">3</a>E il giorno seguente arrivammo a Sidon; e Giulio, usando umanità inverso Paolo, gli permise di andare a’ suoi amici, perchè avesser cura di lui.</span> <span class="verse"><a name="4">4</a>Poi, essendo partiti di là, navigammo sotto Cipri; perciocchè i venti erano contrari.</span> <span class="verse"><a name="5">5</a>E, passato il mar di Cilicia, e di Panfilia, arrivammo a Mira di Licia.</span> <span class="verse"><a name="6">6</a>E il centurione, trovata qui una nave Alessandrina che faceva vela in Italia, ci fece montar sopra.</span> <span class="verse"><a name="7">7</a>E, navigando per molti giorni lentamente, ed appena pervenuti di rincontro a Gnido, per l’impedimento che ci dava il vento, navigammo sotto Creti, di rincontro a Salmona.</span> <span class="verse"><a name="8">8</a>E, costeggiando quella con gran difficoltà, venimmo in un certo luogo, detto Belli porti, vicin del quale era la città di Lasea.</span> <span class="verse"><a name="9">9</a>Ora, essendo già passato molto tempo, ed essendo la navigazione omai pericolosa; poichè anche il digiuno era già passato, Paolo ammonì que’ della nave, dicendo loro:</span> <span class="verse"><a name="10">10</a>Uomini, io veggo che la navigazione sarà con offesa, e grave danno, non solo del carico, e della nave, ma anche delle nostre proprie persone.</span> <span class="verse"><a name="11">11</a>Ma il centurione prestava più fede al padron della nave, ed al nocchiero, che alle cose dette da Paolo</span> <span class="verse"><a name="12">12</a>E, perchè il porto non era ben posto da vernare, i più furono di parere di partirsi di là, per vernare in Fenice, porto di Creti, che riguarda verso il vento Libeccio, e Maestro; se pure in alcun modo potevano arrivarvi.</span> <span class="verse"><a name="13">13</a>Ora, messosi a soffiar l’Austro, pensando esser venuti a capo del lor proponimento, levate le ancore, costeggiavano Creti più da presso.</span> <span class="verse"><a name="14">14</a>Ma, poco stante, un vento turbinoso, che si domanda Euroclidone percosse l’isola.</span> <span class="verse"><a name="15">15</a>Ed essendo la nave portata via, e non potendo reggere al vento, noi la lasciammo in abbandono; e così eravamo portati.</span> <span class="verse"><a name="16">16</a>E scorsi sotto una isoletta, chiamata Clauda, appena potemmo avere in nostro potere lo schifo.</span> <span class="verse"><a name="17">17</a>Il quale avendo pur tratto sopra la nave, i marinari usavano tutti i ripari, cingendo la nave di sotto; e, temendo di percuoter nella secca, calarono le vele, ed erano così portati.</span> <span class="verse"><a name="18">18</a>Ed essendo noi fieramente travagliati dalla tempesta, il giorno seguente fecero il getto.</span> <span class="verse"><a name="19">19</a>E tre giorni appresso, con le nostre proprie mani gettammo in mare gli arredi della nave.</span> <span class="verse"><a name="20">20</a>E non apparendo nè sole, nè stelle, già per molti giorni, e soprastando non piccola tempesta, omai era tolta ogni speranza di scampare</span> <span class="verse"><a name="21">21</a>Ora, dopo che furono stati lungamente senza prender pasto, Paolo si levò in mezzo di loro, e disse: Uomini, ben conveniva credermi, e non partir di Creti; e risparmiar quest’offesa, e questa perdita.</span> <span class="verse"><a name="22">22</a>Ma pure, al presente vi conforto a star di buon cuore, perciocchè non vi sarà perdita della vita d’alcun di voi, ma sol della nave.</span> <span class="verse"><a name="23">23</a>Perciocchè un angelo dell’Iddio, di cui sono, ed al qual servo, mi è apparito questa notte, dicendo:</span> <span class="verse"><a name="24">24</a>Paolo, non temere; ei ti conviene comparir davanti a Cesare; ed ecco, Iddio ti ha donati tutti coloro che navigan teco.</span> <span class="verse"><a name="25">25</a>Perciò, o uomini, state di buon cuore, perciocchè io ho fede in Dio che così avverrà, come mi è stato detto.</span> <span class="verse"><a name="26">26</a>Or ci bisogna percuotere in un’isola.</span> <span class="verse"><a name="27">27</a>E la quartadecima notte essendo venuta, mentre eravamo portati qua e là nel mare Adriatico, in su la mezzanotte i marinari ebbero opinione ch’erano vicini di qualche terra.</span> <span class="verse"><a name="28">28</a>E, calato lo scandaglio, trovarono venti braccia; ed essendo passati un poco più oltre, ed avendo scandagliato di nuovo, trovarono quindici braccia.</span> <span class="verse"><a name="29">29</a>E temendo di percuotere in luoghi scogliosi, gettarono dalla poppa quattro ancore, aspettando con desiderio che si facesse giorno.</span> <span class="verse"><a name="30">30</a>Ora, cercando i marinari di fuggir dalla nave, ed avendo calato lo schifo in mare, sotto specie di voler calare le ancore dalla proda.</span> <span class="verse"><a name="31">31</a>Paolo disse al centurione, ed a’ soldati: Se costoro non restano nella nave, voi non potete scampare.</span> <span class="verse"><a name="32">32</a>Allora i soldati tagliarono le funi dello schifo, e lo lasciarono cadere.</span> <span class="verse"><a name="33">33</a>Ed aspettando che si facesse giorno, Paolo confortava tutti a prender cibo, dicendo: Oggi sono quattordici giorni che voi dimorate digiuni, aspettando, senza prender nulla.</span> <span class="verse"><a name="34">34</a>Perciò, io vi esorto di prender cibo: perciocchè, questo farà la vostra salute; imperocchè non caderà pur un capello dal capo d’alcun di voi.</span> <span class="verse"><a name="35">35</a>E, dette queste cose, prese del pane, e rendè grazie a Dio, in presenza di tutti; poi rottolo, cominciò a mangiare.</span> <span class="verse"><a name="36">36</a>E tutti, fatto buon animo, presero anch’essi cibo.</span> <span class="verse"><a name="37">37</a>Or noi eravamo in su la nave fra tutti dugensettantasei persone.</span> <span class="verse"><a name="38">38</a>E quando furono saziati di cibo, alleviarono la nave, gittando il frumento in mare.</span> <span class="verse"><a name="39">39</a>E, quando fu giorno, non riconoscevano il paese; ma scorsero un certo seno che avea lito, nel qual presero consiglio di spinger la nave, se potevano.</span> <span class="verse"><a name="40">40</a>Ed avendo ritratte le ancore, ed insieme sciolti i legami de’ timoni, si rimisero alla mercè del mare; ed alzata la vela maestra al vento, traevano al lito.</span> <span class="verse"><a name="41">41</a>Ma, incorsi in una piaggia, che avea il mare da amendue i lati, vi percossero la nave; e la proda, ficcatasi in quella, dimorava immobile; ma la poppa si sdruciva per lo sforzo delle onde.</span> <span class="verse"><a name="42">42</a>Or il parer de’ soldati era d’uccidere i prigioni, acciocchè niuno se ne fuggisse a nuoto.</span> <span class="verse"><a name="43">43</a>Ma il centurione, volendo salvar Paolo, li stolse da quel consiglio, e comandò che coloro che potevano nuotare si gettassero i primi, e scampassero in terra.</span> <span class="verse"><a name="44">44</a>E gli altri, chi sopra tavole, chi sopra alcuni pezzi della nave; e così avvenne che tutti si salvarono in terra</span> </p></div</div></div></body></html>