<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/acts/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/acts">Acts</a> &gt <strong>Chapter 14</strong></div><p><span class="verse"><a name="1">1</a>Or avvenne che in Iconio pure Paolo e Barnaba entrarono nella sinagoga dei Giudei e parlarono in maniera che una gran moltitudine di Giudei e di Greci credette.</span> <span class="verse"><a name="2">2</a>Ma i Giudei, rimasti disubbidienti, misero su e inasprirono gli animi dei Gentili contro i fratelli.</span> <span class="verse"><a name="3">3</a>Essi dunque dimoraron quivi molto tempo, predicando con franchezza, fidenti nel Signore, il quale rendeva testimonianza alla parola della sua grazia, concedendo che per le lor mani si facessero segni e prodigi.</span> <span class="verse"><a name="4">4</a>Ma la popolazione della città era divisa; gli uni tenevano per i Giudei, e gli altri per gli apostoli.</span> <span class="verse"><a name="5">5</a>Ma essendo scoppiato un moto dei Gentili e dei Giudei coi loro capi, per recare ingiuria agli apostoli e lapidarli,</span> <span class="verse"><a name="6">6</a>questi, conosciuta la cosa, se ne fuggirono nelle città di Licaonia, Listra e Derba e nel paese d’intorno;</span> <span class="verse"><a name="7">7</a>e quivi si misero ad evangelizzare</span> <span class="verse"><a name="8">8</a>Or in Listra c’era un certo uomo, impotente nei piedi, che stava sempre a sedere, essendo zoppo dalla nascita, e non aveva mai camminato.</span> <span class="verse"><a name="9">9</a>Egli udì parlare Paolo, il quale, fissati in lui gli occhi, e vedendo che avea fede da esser sanato,</span> <span class="verse"><a name="10">10</a>disse ad alta voce: Lèvati ritto in piè. Ed egli saltò su, e si mise a camminare.</span> <span class="verse"><a name="11">11</a>E le turbe, avendo veduto ciò che Paolo avea fatto, alzarono la voce, dicendo in lingua licaonica: Gli dèi hanno preso forma umana, e sono discesi fino a noi.</span> <span class="verse"><a name="12">12</a>E chiamavano Barnaba, Giove, e Paolo, Mercurio, perché era il primo a parlare.</span> <span class="verse"><a name="13">13</a>E il sacerdote di Giove, il cui tempio era all’entrata della città, menò dinanzi alle porte tori e ghirlande, e volea sacrificare con le turbe.</span> <span class="verse"><a name="14">14</a>Ma gli apostoli Barnaba e Paolo, udito ciò, si stracciarono i vestimenti, e saltarono in mezzo alla moltitudine, esclamando:</span> <span class="verse"><a name="15">15</a>Uomini, perché fate queste cose? Anche noi siamo uomini della stessa natura che voi; e vi predichiamo che da queste cose vane vi convertiate all’Iddio vivente, che ha fatto il cielo, la terra, il mare e tutte le cose che sono in essi;</span> <span class="verse"><a name="16">16</a>che nelle età passate ha lasciato camminare nelle loro vie tutte le nazioni,</span> <span class="verse"><a name="17">17</a>benché non si sia lasciato senza testimonianza, facendo del bene, mandandovi dal cielo piogge e stagioni fruttifere, dandovi cibo in abbondanza, e letizia ne’ vostri cuori.</span> <span class="verse"><a name="18">18</a>E dicendo queste cose, a mala pena trattennero le turbe dal sacrificar loro</span> <span class="verse"><a name="19">19</a>Or sopraggiunsero quivi de’ Giudei da Antiochia e da Iconio; i quali, avendo persuaso le turbe, lapidarono Paolo e lo trascinaron fuori della città, credendolo morto.</span> <span class="verse"><a name="20">20</a>Ma essendosi i discepoli raunati intorno a lui, egli si rialzò, ed entrò nella città; e il giorno seguente, partì con Barnaba per Derba.</span> <span class="verse"><a name="21">21</a>E avendo evangelizzata quella città e fatti molti discepoli se ne tornarono a Listra, a Iconio ed Antiochia,</span> <span class="verse"><a name="22">22</a>confermando gli animi dei discepoli, esortandoli a perseverare nella fede, dicendo loro che dobbiamo entrare nel regno di Dio attraverso molte tribolazioni.</span> <span class="verse"><a name="23">23</a>E fatti eleggere per ciascuna chiesa degli anziani, dopo aver pregato e digiunato, raccomandarono i fratelli al Signore, nel quale aveano creduto.</span> <span class="verse"><a name="24">24</a>E traversata la Pisidia, vennero in Panfilia.</span> <span class="verse"><a name="25">25</a>E dopo aver annunziata la Parola in Perga, discesero ad Attalia;</span> <span class="verse"><a name="26">26</a>e di là navigarono verso Antiochia, di dove erano stati raccomandati alla grazia di Dio, per l’opera che aveano compiuta.</span> <span class="verse"><a name="27">27</a>Giunti colà e raunata la chiesa, riferirono tutte le cose che Dio avea fatte per mezzo di loro, e come avea aperta la porta della fede ai Gentili.</span> <span class="verse"><a name="28">28</a>E stettero non poco tempo coi discepoli</span> </p></div</div></div></body></html>