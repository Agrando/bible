<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/eccl/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/eccl">Ecclesiastes</a> &gt <strong>Chapter 4</strong></div><p><span class="verse"><a name="1">1</a>MA di nuovo io ho vedute tutte le oppressioni che si fanno sotto il sole; ed ecco, le lagrime degli oppressati i quali non hanno alcun consolatore, nè forza da potere scampar dalle mani de’ loro oppressatori; non hanno, dico, alcun consolatore.</span> <span class="verse"><a name="2">2</a>Onde io pregio i morti, che già son morti, più che i viventi, che sono in vita fino ad ora.</span> <span class="verse"><a name="3">3</a>Anzi più felice che gli uni, e che gli altri, giudico colui che fino ad ora non è stato; il qual non ha vedute le opere malvage che si fanno sotto il sole</span> <span class="verse"><a name="4">4</a>Oltre a ciò, ho veduto che in ogni fatica, ed in ogni opera ben fatta, l’uomo è invidiato dal suo prossimo. Ciò ancora è vanità, e tormento di spirito.</span> <span class="verse"><a name="5">5</a>Lo stolto piega le mani, e mangia la sua carne, dicendo:</span> <span class="verse"><a name="6">6</a>Meglio è una menata con riposo, che amendue i pugni pieni con travaglio, e con tormento di spirito</span> <span class="verse"><a name="7">7</a>Ma di nuovo ho veduta un’altra vanità sotto il sole.</span> <span class="verse"><a name="8">8</a>Vi è tale, che è solo, e non ha alcun secondo; ed anche non ha figliuoli, nè fratello, e pure egli si affatica senza fine, ed anche l’occhio suo non è giammai sazio di ricchezze; e non pensa: Per chi mi affatico, e privo la mia persona di bene? Questo ancora è vanità, ed un mal affare.</span> <span class="verse"><a name="9">9</a>Due valgono meglio che un solo; conciossiachè essi abbiano un buon premio della lor fatica.</span> <span class="verse"><a name="10">10</a>Perciocchè, se l’uno cade, l’altro rileva il suo compagno; ma guai a chi è solo! perciocchè se cade, non vi è alcun secondo per rilevarlo.</span> <span class="verse"><a name="11">11</a>Oltre a ciò, se due dormono insieme, si riscalderanno; ma un solo come potrà egli riscaldarsi?</span> <span class="verse"><a name="12">12</a>E se alcuno fa forza all’uno, i due gli resisteranno; anche il cordone a tre fili non si rompe prestamente</span> <span class="verse"><a name="13">13</a>Meglio vale il fanciullo povero e savio, che il re vecchio e stolto, il qual non sa più essere ammonito.</span> <span class="verse"><a name="14">14</a>Perciocchè tale esce di carcere, per regnare; tale altresì, che è nato nel suo reame, diventa povero.</span> <span class="verse"><a name="15">15</a>Io ho veduto che tutti i viventi sotto il sole vanno col fanciullo, che è la seconda persona, che ha da succedere al re.</span> <span class="verse"><a name="16">16</a>Tutto il popolo senza fine va con lui, come aveano fatto tutti coloro che erano stati davanti a loro; quelli eziandio che verranno appresso, non si rallegreranno di lui. Certo, questo ancora è vanità, e tormento di spirito</span> </p></div</div></div></body></html>