<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/eccl/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/eccl">Ecclesiastes</a> &gt <strong>Chapter 1</strong></div><p><span class="verse"><a name="1">1</a>Le parole del Predicatore, figliuolo di Davide, re in Gerusalemme.</span> <span class="verse"><a name="2">2</a>VANITÀ delle vanità, dice il Predicatore; vanità delle vanità; ogni cosa è vanità.</span> <span class="verse"><a name="3">3</a>Che profitto ha l’uomo di tutta la sua fatica nella quale egli si affatica sotto il sole?</span> <span class="verse"><a name="4">4</a>Una età va via, un’altra età viene; e la terra resta in perpetuo.</span> <span class="verse"><a name="5">5</a>Il sole si leva anch’esso, e poi tramonta; e, ansando, trae verso il luogo suo, ove egli si deve levare.</span> <span class="verse"><a name="6">6</a>Il vento trae verso il Mezzodì, e poi gira verso il Settentrione; egli va sempre girando, e ritorna a’ suoi giri.</span> <span class="verse"><a name="7">7</a>Tutti i fiumi corrono nel mare, e il mare non s’empie; i fiumi ritornano sempre a correre al luogo dove sogliono correre.</span> <span class="verse"><a name="8">8</a>Ogni cosa si affatica più che l’uomo non può dire; l’occhio non si sazia giammai di vedere, e l’orecchio non si riempie di udire</span> <span class="verse"><a name="9">9</a>Quello che è stato è lo stesso che sarà; e quello che è stato fatto è lo stesso che si farà; e non vi è nulla di nuovo sotto il sole.</span> <span class="verse"><a name="10">10</a>Evvi cosa alcuna, della quale altri possa dire: Vedi questo, egli è nuovo? già è stato ne’ secoli che sono stati avanti a noi.</span> <span class="verse"><a name="11">11</a>Non vi è alcuna memoria delle cose che sono state innanzi; così ancora non vi sarà memoria delle cose che saranno nel tempo a venire, fra coloro che verranno appresso</span> <span class="verse"><a name="12">12</a>Io, il Predicatore, sono stato re sopra Israele, in Gerusalemme;</span> <span class="verse"><a name="13">13</a>ed ho recato il mio cuore a ricercare, e ad investigare, con sapienza, tutto ciò che si fa sotto il cielo; il che è una occupazione molesta, la quale Iddio ha data a’ figliuoli degli uomini, per occuparvisi.</span> <span class="verse"><a name="14">14</a>Io ho vedute tutte le cose che si fanno sotto il sole; ed ecco, tutto ciò è vanità, e tormento di spirito.</span> <span class="verse"><a name="15">15</a>Le cose torte non si possono dirizzare; e i difetti non si possono annoverare.</span> <span class="verse"><a name="16">16</a>Io parlava nel cuor mio, dicendo: Ecco, io mi sono aggrandito, ed accresciuto in sapienza, più che tutti quelli che sono stati innanzi a me sopra Gerusalemme; e il cuor mio ha veduta molta sapienza e scienza;</span> <span class="verse"><a name="17">17</a>ed ho recato il mio cuore a conoscere la sapienza; ed anche a conoscere le pazzie e la stoltizia; ed ho riconosciuto che questo ancora è un tormento di spirito.</span> <span class="verse"><a name="18">18</a>Perciocchè, dove è molta sapienza, vi è molta molestia; e chi accresce la scienza accresce il dolore</span> </p></div</div></div></body></html>