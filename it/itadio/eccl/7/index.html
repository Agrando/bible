<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/eccl/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/eccl">Ecclesiastes</a> &gt <strong>Chapter 7</strong></div><p><span class="verse"><a name="1">1</a>LA buona fama val meglio che il buon olio odorifero, e il giorno della morte meglio che il giorno della natività.</span> <span class="verse"><a name="2">2</a>Meglio vale andare in una casa di duolo, che andare in una casa di convito; perciocchè quello è il fine d’ogni uomo; e chi vive vi pon mente.</span> <span class="verse"><a name="3">3</a>Meglio vale la tristezza che il riso; perciocchè il cuore migliora per la mestizia del volto.</span> <span class="verse"><a name="4">4</a>Il cuore de’ savi è nella casa del duolo; e il cuor degli stolti è nella casa dell’allegrezza.</span> <span class="verse"><a name="5">5</a>Meglio vale udir lo sgridar del savio, che se alcuno ode il cantar de’ pazzi.</span> <span class="verse"><a name="6">6</a>Perciocchè, quale è il romore delle spine sotto la caldaia, tale è il ridere dello stolto. Anche questo è vanità</span> <span class="verse"><a name="7">7</a>Certo l’oppressione fa impazzare il savio, e il presente fa perdere il senno.</span> <span class="verse"><a name="8">8</a>Meglio vale il fin della cosa, che il principio di essa; meglio vale chi è di spirito paziente, che chi è di spirito altiero.</span> <span class="verse"><a name="9">9</a>Non esser subito nell’animo tuo ad adirarti; perciocchè l’ira riposa nel seno degli stolti.</span> <span class="verse"><a name="10">10</a>Non dire: Che vuol dire che i giorni di prima sono stati migliori di questi? perciocchè tu non domanderesti di ciò per sapienza</span> <span class="verse"><a name="11">11</a>La sapienza è buona come una eredità; e quelli che veggono il sole han del vantaggio.</span> <span class="verse"><a name="12">12</a>Perciocchè la sapienza è all’ombra, e i danari sono all’ombra; ma la scienza della sapienza ha questo vantaggio, ch’ella fa vivere quelli che ne son dotati.</span> <span class="verse"><a name="13">13</a>Riguarda le opere di Dio; perciocchè chi potrà ridirizzare ciò ch’egli avrà travolto?</span> <span class="verse"><a name="14">14</a>Nel giorno del bene sta’ in allegrezza; e nel giorno dell’avversità, ponvi mente; ancora ha fatto Iddio l’uno contrapposto all’altro, per questa cagione, che l’uomo non troverà nulla dopo sè.</span> <span class="verse"><a name="15">15</a>Io ho veduto tutto questo a’ giorni della mia vanità. Vi è tal giusto, che perisce per la sua giustizia; e vi è tal empio, che prolunga la sua vita con la sua malvagità.</span> <span class="verse"><a name="16">16</a>Non esser troppo giusto, e non farti savio oltre misura; perchè ti diserteresti?</span> <span class="verse"><a name="17">17</a>Non esser troppo empio, nè stolto; perchè morresti fuor del tuo tempo?</span> <span class="verse"><a name="18">18</a>Egli è bene che tu ti attenga ad una cosa, sì però che tu non allenti la mano dall’altra; perciocchè, chi teme Iddio esce d’ogni cosa.</span> <span class="verse"><a name="19">19</a>La sapienza rinforza il savio, più che dieci rettori non fanno la città nella quale sono.</span> <span class="verse"><a name="20">20</a>Certo non vi è niun uomo giusto in terra, il quale faccia bene, e non pecchi.</span> <span class="verse"><a name="21">21</a>Tu altresì non por mente a tutte le parole che altri dirà; anzi non pure ascoltare il tuo servo che ti maledice.</span> <span class="verse"><a name="22">22</a>Perciocchè il tuo cuore sa che tu ancora ne hai maledetti altri, eziandio più volte</span> <span class="verse"><a name="23">23</a>Io ho provate tutte queste cose per sapienza; onde ho detto: Io son savio; ma la sapienza è longi da me.</span> <span class="verse"><a name="24">24</a>Chi troverà una cosa che è cotanto lontana, ed è profondissima?</span> <span class="verse"><a name="25">25</a>Io mi sono aggirato con l’anima mia, per conoscere, per investigare, e per ricercar sapienza, e come si deve ben giudicar delle cose; e per conoscere l’empietà della stoltizia, e la follia delle pazzie;</span> <span class="verse"><a name="26">26</a>ed ho trovata una cosa più amara che la morte, cioè: quella donna che non è altro che reti, e il cui cuore non è altro che giacchi, e le cui mani son tanti lacci; l’uomo gradevole a Dio scamperà da essa; ma il peccatore sarà preso da lei.</span> <span class="verse"><a name="27">27</a>Vedi, io ho trovato questo, dice il Predicatore, cercando ogni cosa ad una ad una, per trovare come si deve ben giudicar delle cose;</span> <span class="verse"><a name="28">28</a>il che ancora cerca l’anima mia, e non l’ho trovato ben ho trovato un uomo fra mille; ma fra altrettante donne, non ne ho trovata neppur una.</span> <span class="verse"><a name="29">29</a>Sol ecco ciò che io ho trovato: che Iddio ha fatto l’uomo diritto; ma gli uomini hanno ricercati molti discorsi</span> </p></div</div></div></body></html>