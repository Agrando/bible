<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/heb/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/heb">Hebrews</a> &gt <strong>Chapter 9</strong></div><p><span class="verse"><a name="1">1</a>IL primo patto adunque ebbe anche esso degli ordinamenti del servigio divino, e il santuario terreno.</span> <span class="verse"><a name="2">2</a>Perciocchè il primo tabernacolo fu fabbricato, nel quale era il candelliere, e la tavola, e la presentazione de’ pani; il quale è detto: Il Luogo santo.</span> <span class="verse"><a name="3">3</a>E dopo la seconda cortina, v’era il tabernacolo, detto: Il Luogo santissimo;</span> <span class="verse"><a name="4">4</a>dov’era un turibolo d’oro, e l’arca del patto, coperta d’oro d’ogn’intorno; nel quale era ancora il vaso d’oro dove era la manna, e la verga d’Aaronne, ch’era germogliata, e le tavole del patto.</span> <span class="verse"><a name="5">5</a>E di sopra ad essa arca, i cherubini della gloria, che adombravano il propiziatorio; delle quali cose non è da parlare ora a parte a parte.</span> <span class="verse"><a name="6">6</a>Or essendo queste cose composte in questa maniera, i sacerdoti entrano bene in ogni tempo nel primo tabernacolo, facendo tutte le parti del servigio divino.</span> <span class="verse"><a name="7">7</a>Ma il solo sommo sacerdote entra nel secondo una volta l’anno, non senza sangue, il quale egli offerisce per sè stesso, e per gli errori del popolo</span> <span class="verse"><a name="8">8</a>Lo Spirito Santo dichiarava con questo: che la via del santuario non era ancora manifestata, mentre il primo tabernacolo ancora sussisteva.</span> <span class="verse"><a name="9">9</a>Il quale è una figura corrispondente al tempo presente, durante il quale si offeriscono doni e sacrificii, che non possono appieno purificare, quanto è alla coscienza, colui che fa il servigio divino;</span> <span class="verse"><a name="10">10</a>essendo cose, che consistono solo in cibi, e bevande, e in varii lavamenti, ed ordinamenti per la carne; imposte fino al tempo della riforma.</span> <span class="verse"><a name="11">11</a>Ma Cristo, sommo sacerdote de’ futuri beni, essendo venuto, per mezzo del tabernacolo che è maggiore e più perfetto, non fatto con mano, cioè non di questa creazione;</span> <span class="verse"><a name="12">12</a>e non per sangue di becchi e di vitelli; ma per lo suo proprio sangue, è entrato una volta nel santuario, avendo acquistata una redenzione eterna.</span> <span class="verse"><a name="13">13</a>Perciocchè, se il sangue de’ tori e de’ becchi, e la cenere della giovenca, sparsa sopra i contaminati, santifica alla purità della carne;</span> <span class="verse"><a name="14">14</a>quanto più il sangue di Cristo, il quale per lo Spirito eterno ha offerto sè stesso puro d’ogni colpa a Dio, purificherà egli la vostra coscienza dalle opere morte, per servire all’Iddio vivente?</span> <span class="verse"><a name="15">15</a>E perciò egli è mediatore del nuovo testamento; acciocchè, essendo intervenuta la morte per lo pagamento delle trasgressioni state sotto il primo testamento, i chiamati ricevano la promessa della eterna eredità.</span> <span class="verse"><a name="16">16</a>Poichè, dov’è testamento, è necessario che intervenga la morte del testatore.</span> <span class="verse"><a name="17">17</a>Perciocchè il testamento è fermo dopo la morte; poichè non vale ancora mentre vive il testatore.</span> <span class="verse"><a name="18">18</a>Laonde la dedicazione del primo non fu fatta senza sangue.</span> <span class="verse"><a name="19">19</a>Perciocchè, dopo che tutti i comandamenti, secondo la legge, furono da Mosè stati pronunziati a tutto il popolo; egli, preso il sangue de’ vitelli e de’ becchi, con acqua, e lana tinta in iscarlatto, ed isopo, ne spruzzò il libro stesso, e tutto il popolo;</span> <span class="verse"><a name="20">20</a>dicendo: Questo è il sangue del patto, che Iddio ha ordinato esservi presentato.</span> <span class="verse"><a name="21">21</a>Parimente ancora con quel sangue spruzzò il tabernacolo, e tutti gli arredi del servigio divino.</span> <span class="verse"><a name="22">22</a>E presso che ogni cosa si purifica con sangue, secondo la legge; e senza spargimento di sangue non si fa remissione</span> <span class="verse"><a name="23">23</a>Egli era adunque necessario, poichè le cose rappresentanti quelle che son ne’ cieli sono purificate con queste cose; che anche le celesti stesse lo fossero con sacrificii più eccellenti di quelli.</span> <span class="verse"><a name="24">24</a>Poichè Cristo non è entrato in un santuario fatto con mano, figura del vero; ma nel cielo stesso, per comparire ora davanti alla faccia di Dio per noi.</span> <span class="verse"><a name="25">25</a>E non acciocchè offerisca più volte sè stesso, siccome il sommo sacerdote entra ogni anno una volta nel santuario con sangue che non è il suo.</span> <span class="verse"><a name="26">26</a>Altrimenti gli sarebbe convenuto soffrir più volte dalla fondazione del mondo; ma ora, una volta, nel compimento de’ secoli, è apparito per annullare il peccato, per lo sacrificio di sè stesso.</span> <span class="verse"><a name="27">27</a>E come agli uomini è imposto di morire una volta, e dopo ciò è il giudicio;</span> <span class="verse"><a name="28">28</a>così ancora Cristo, essendo stato offerto una volta, per levare i peccati di molti, la seconda volta apparirà non più per espiare il peccato, ma a salute a coloro che l’aspettano</span> </p></div</div></div></body></html>