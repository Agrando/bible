<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/heb/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/heb">Hebrews</a> &gt <strong>Chapter 13</strong></div><p><span class="verse"><a name="1">1</a>L’amor fraterno dimori fra voi. Non dimenticate l’ospitalità;</span> <span class="verse"><a name="2">2</a>perciocchè per essa alcuni albergarono già degli angeli, senza saperlo.</span> <span class="verse"><a name="3">3</a>Ricordatevi de’ prigioni, come essendo lor compagni di prigione; di quelli che sono afflitti, come essendo ancora voi nel corpo.</span> <span class="verse"><a name="4">4</a>Il matrimonio e il letto immacolato sia onorevole fra tutti; ma Iddio giudicherà i fornicatori e gli adulteri.</span> <span class="verse"><a name="5">5</a>Sieno i costumi vostri senza avarizia, essendo contenti delle cose presenti; perciocchè egli stesso ha detto: Io non ti lascerò, e non ti abbandonerò.</span> <span class="verse"><a name="6">6</a>Talchè possiam dire in confidanza: Il Signore è il mio aiuto; ed io non temerò ciò che mi può far l’uomo.</span> <span class="verse"><a name="7">7</a>Ricordatevi de’ vostri conduttori, i quali vi hanno annunziata la parola di Dio; la cui fede imitate, considerando la fine della loro condotta.</span> <span class="verse"><a name="8">8</a>Gesù Cristo è lo stesso ieri, ed oggi, e in eterno.</span> <span class="verse"><a name="9">9</a>Non siate trasportati qua e là per varie e strane dottrine; perciocchè egli è bene che il cuor sia stabilito per grazia, non per vivande; dalle quali non han ricevuto alcun giovamento coloro che sono andati dietro ad esse.</span> <span class="verse"><a name="10">10</a>Noi abbiamo un altare, del qual non hanno podestà di mangiar coloro che servono al tabernacolo.</span> <span class="verse"><a name="11">11</a>Perciocchè i corpi degli animali, il cui sangue è portato dal sommo sacerdote dentro al santuario per lo peccato, son arsi fuori del campo.</span> <span class="verse"><a name="12">12</a>Perciò ancora Gesù, acciocchè santificasse il popolo per lo suo proprio sangue, ha sofferto fuor della porta.</span> <span class="verse"><a name="13">13</a>Usciamo adunque a lui fuor del campo, portando il suo vituperio.</span> <span class="verse"><a name="14">14</a>Perciocchè noi non abbiam qui una città stabile, anzi ricerchiamo la futura.</span> <span class="verse"><a name="15">15</a>Per lui adunque offeriamo del continuo a Dio sacrificii di lode, cioè: il frutto delle labbra confessanti il suo nome.</span> <span class="verse"><a name="16">16</a>E non dimenticate la beneficenza, e di far parte agli altri dei vostri beni; poichè per tali sacrificii si rende servigio grato a Dio.</span> <span class="verse"><a name="17">17</a>Ubbidite a’ vostri conduttori, e sottomettetevi loro; perchè essi vegliano per le anime vostre, come avendone a render ragione; acciocchè facciano questo con allegrezza, e non sospirando; perciocchè quello non vi sarebbe d’alcun utile</span> <span class="verse"><a name="18">18</a>Pregate per noi; perciocchè noi ci confidiamo d’aver buona coscienza, desiderando di condurci onestamente in ogni cosa.</span> <span class="verse"><a name="19">19</a>E vie più vi prego di far questo, acciocchè più presto io vi sia restituito.</span> <span class="verse"><a name="20">20</a>OR l’Iddio della pace, che ha tratto da’ morti il Signor nostro Gesù Cristo, il gran Pastor delle pecore, per il sangue del patto eterno,</span> <span class="verse"><a name="21">21</a>vi renda compiuti in ogni buona opera, per far la sua volontà, operando in voi ciò ch’è grato nel suo cospetto, per Gesù Cristo; al qual sia la gloria ne’ secoli de’ secoli. Amen.</span> <span class="verse"><a name="22">22</a>Ora, fratelli, comportate, vi prego, il ragionamento dell’esortazione; poichè io vi ho scritto brevemente.</span> <span class="verse"><a name="23">23</a>Sappiate che il fratel Timoteo è liberato; col quale, se viene tosto, vi vedrò.</span> <span class="verse"><a name="24">24</a>Salutate tutti i vostri conduttori, e tutti i santi. Quei d’Italia vi salutano.</span> <span class="verse"><a name="25">25</a>La grazia sia con tutti voi. Amen</span> </p></div</div></div></body></html>