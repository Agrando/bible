<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/heb/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/heb">Hebrews</a> &gt <strong>Chapter 10</strong></div><p><span class="verse"><a name="1">1</a>Perciocchè la legge, avendo l’ombra de’ futuri beni, non l’immagine viva stessa delle cose, non può giammai, per que’ sacrificii che sono gli stessi ogni anno, i quali son del continuo offerti, santificar quelli che si accostano all’altare.</span> <span class="verse"><a name="2">2</a>Altrimenti, sarebber restati d’essere offerti; perciocchè coloro che fanno il servigio divino, essendo una volta purificati, non avrebbero più avuta alcuna coscienza di peccati.</span> <span class="verse"><a name="3">3</a>Ma per essi si fa ogni anno rammemorazion dei peccati.</span> <span class="verse"><a name="4">4</a>Perciocchè egli è impossibile che il sangue di tori e di becchi, tolga i peccati.</span> <span class="verse"><a name="5">5</a>Perciò, entrando egli nel mondo, dice: Tu non hai voluto sacrificio, nè offerta; ma tu mi hai apparecchiato un corpo.</span> <span class="verse"><a name="6">6</a>Tu non hai gradito olocausti, nè sacrificii per lo peccato</span> <span class="verse"><a name="7">7</a>Allora io ho detto: Ecco, io vengo; egli è scritto di me nel rotolo del libro; io vengo per fare, o Dio, la tua volontà.</span> <span class="verse"><a name="8">8</a>Avendo detto innanzi: Tu non hai voluto, nè gradito sacrificio, nè offerta, nè olocausti, nè sacrificio per lo peccato i quali si offeriscono secondo la legge,</span> <span class="verse"><a name="9">9</a>egli aggiunge: Ecco, io vengo, per fare, o Dio, la tua volontà. Egli toglie il primo, per istabilire il secondo.</span> <span class="verse"><a name="10">10</a>E per questa volontà siamo santificati, noi che lo siamo per l’offerta del corpo di Gesù Cristo, fatta una volta.</span> <span class="verse"><a name="11">11</a>E oltre a ciò, ogni sacerdote è in piè ogni giorno ministrando, ed offerendo spesse volte i medesimi sacrificii, i quali giammai non possono togliere i peccati.</span> <span class="verse"><a name="12">12</a>Ma esso, avendo offerto un unico sacrificio per li peccati, si è posto a sedere in perpetuo alla destra di Dio;</span> <span class="verse"><a name="13">13</a>nel rimanente, aspettando finchè i suoi nemici sieno posti per iscannello de’ suoi piedi.</span> <span class="verse"><a name="14">14</a>Poichè per un’unica offerta, egli ha in perpetuo appieno purificati coloro che sono santificati.</span> <span class="verse"><a name="15">15</a>Or lo Spirito Santo ancora ce lo testifica; perciocchè, dopo avere innanzi detto:</span> <span class="verse"><a name="16">16</a>Quest’è il patto, che io farò con loro dopo que’ giorni; il Signore dice: Io metterò le mie leggi ne’ loro cuori, e le scriverò nelle lor menti.</span> <span class="verse"><a name="17">17</a>E non mi ricorderò più de’ lor peccati, nè delle loro iniquità.</span> <span class="verse"><a name="18">18</a>Ora, dov’è remissione di queste cose, non vi è più offerta per lo peccato</span> <span class="verse"><a name="19">19</a>AVENDO adunque, fratelli, libertà d’entrare nel santuario, in virtù del sangue di Gesù,</span> <span class="verse"><a name="20">20</a>che è la via recente, e vivente, la quale egli ci ha dedicata, per la cortina, cioè per la sua carne,</span> <span class="verse"><a name="21">21</a>ed un sommo sacerdote sopra la casa di Dio,</span> <span class="verse"><a name="22">22</a>accostiamoci con un vero cuore, in piena certezza di fede, avendo i cuori cospersi e netti di mala coscienza, e il corpo lavato d’acqua pura.</span> <span class="verse"><a name="23">23</a>Riteniamo ferma la confessione della nostra speranza; perciocchè fedele è colui che ha fatte le promesse.</span> <span class="verse"><a name="24">24</a>E prendiam guardia gli uni agli altri, per incitarci a carità, ed a buone opere;</span> <span class="verse"><a name="25">25</a>non abbandonando la comune nostra raunanza, come alcuni son usi di fare; ma esortandoci gli uni gli altri; e tanto più, che voi vedete approssimarsi il giorno.</span> <span class="verse"><a name="26">26</a>Perciocchè, se noi pecchiamo volontariamente, dopo aver ricevuta la conoscenza della verità, ei non vi resta più sacrificio per i peccati;</span> <span class="verse"><a name="27">27</a>ma una spaventevole aspettazione di giudizio, ed una infocata gelosia, che divorerà gli avversari.</span> <span class="verse"><a name="28">28</a>Se alcuno ha rotta la legge di Mosè, muore senza misericordia, in sul dire di due o tre testimoni.</span> <span class="verse"><a name="29">29</a>Di quanto peggior supplicio stimate voi che sarà reputato degno colui che avrà calpestato il Figliuol di Dio, ed avrà tenuto per profano il sangue del patto, col quale è stato santificato; ed avrà oltraggiato lo Spirito della grazia?</span> <span class="verse"><a name="30">30</a>Poichè noi sappiamo chi è colui che ha detto: A me appartiene la vendetta, io farò la retribuzione, dice il Signore. E altrove: Il Signore giudicherà il suo popolo.</span> <span class="verse"><a name="31">31</a>Egli è cosa spaventevole di cader nelle mani dell’Iddio vivente.</span> <span class="verse"><a name="32">32</a>Ora, ricordatevi de’ giorni di prima, ne’ quali, dopo essere stati illuminati, voi avete sostenuto un gran combattimento di sofferenze;</span> <span class="verse"><a name="33">33</a>parte, messi in ispettacolo per vituperii e tribolazioni; parte ancora, essendo fatti compagni di coloro che erano in tale stato.</span> <span class="verse"><a name="34">34</a>Poichè avete ancora patito meco ne’ miei legami, ed avete ricevuta con allegrezza la ruberia de’ vostri beni, sapendo che avete una sostanza ne’ cieli, che è migliore e permanente.</span> <span class="verse"><a name="35">35</a>Non gettate adunque via la vostra franchezza, la quale ha gran retribuzione.</span> <span class="verse"><a name="36">36</a>Perciocchè voi avete bisogno di pazienza; acciocchè, avendo fatta la volontà di Dio, otteniate la promessa.</span> <span class="verse"><a name="37">37</a>Imperocchè, fra qui e ben poco tempo, colui che deve venire verrà, e non tarderà.</span> <span class="verse"><a name="38">38</a>E il giusto viverà per fede; ma se egli si sottrae, l’anima mia non lo gradisce.</span> <span class="verse"><a name="39">39</a>Ora, quant’è a noi, non siamo da sottrarci, a perdizione; ma da credere, per far guadagno dell’anima</span> </p></div</div></div></body></html>