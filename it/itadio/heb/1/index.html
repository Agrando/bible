<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/heb/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/heb">Hebrews</a> &gt <strong>Chapter 1</strong></div><p><span class="verse"><a name="1">1</a>AVENDO Iddio variamente, ed in molte maniere, parlato già anticamente a’ padri, ne’ profeti, in questi ultimi giorni, ha parlato a noi nel suo Figliuolo,</span> <span class="verse"><a name="2">2</a>il quale egli ha costituito erede d’ogni cosa; per lo quale ancora ha fatti i secoli.</span> <span class="verse"><a name="3">3</a>Il quale, essendo lo splendor della gloria, e l’impronta della sussistenza d’esso; e portando tutte le cose con la parola della sua potenza, dopo aver fatto per sè stesso il purgamento de’ nostri peccati, si è posto a sedere alla destra della Maestà, ne’ luoghi altissimi;</span> <span class="verse"><a name="4">4</a>essendo fatto di tanto superiore agli angeli, quanto egli ha eredato un nome più eccellente ch’essi.</span> <span class="verse"><a name="5">5</a>Perciocchè, a qual degli angeli disse egli mai: Tu sei il mio Figliuolo, oggi io ti ho generato? E di nuovo: Io gli sarò Padre, ed egli mi sarà Figliuolo?</span> <span class="verse"><a name="6">6</a>Ed ancora, quando egli introduce il Primogenito nel mondo, dice: E adorinlo tutti gli angeli di Dio.</span> <span class="verse"><a name="7">7</a>Inoltre, mentre degli angeli egli dice: Il qual fa dei venti suoi angeli, ed una fiamma di fuoco i suoi ministri,</span> <span class="verse"><a name="8">8</a>del Figliuolo dice: O Dio, il tuo trono è ne’ secoli de’ secoli; lo scettro del tuo regno è uno scettro di dirittura.</span> <span class="verse"><a name="9">9</a>Tu hai amata giustizia, ed hai odiata iniquità; perciò, Iddio, l’Iddio tuo, ti ha unto d’olio di letizia più che i tuoi pari.</span> <span class="verse"><a name="10">10</a>E tu, Signore, nel principio fondasti la terra, ed i cieli son opere delle tue mani.</span> <span class="verse"><a name="11">11</a>Essi periranno, ma tu dimori; ed invecchieranno tutti, a guisa di vestimento.</span> <span class="verse"><a name="12">12</a>E tu li piegherai come una vesta, e saranno mutati; ma tu sei sempre lo stesso, e i tuoi anni non verranno giammai meno.</span> <span class="verse"><a name="13">13</a>Ed a qual degli angeli disse egli mai: Siedi alla mia destra, finchè io abbia posti i tuoi nemici per iscannello de’ tuoi piedi?</span> <span class="verse"><a name="14">14</a>Non son eglino tutti spiriti ministratori, mandati a servire, per amor di coloro che hanno ad eredar la salute?</span> </p></div</div></div></body></html>