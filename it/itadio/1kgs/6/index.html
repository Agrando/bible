<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/1kgs/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/1kgs">1 Kings</a> &gt <strong>Chapter 6</strong></div><p><span class="verse"><a name="1">1</a>ORA, quattrocentottanta anni da che i figliuoli d’Israele furono usciti del paese di Egitto, l’anno quarto del regno di Salomone sopra Israele, nel mese di Ziv, che è il secondo mese, egli cominciò ad edificar la Casa al Signore.</span> <span class="verse"><a name="2">2</a>E la Casa che il re Salomone edificò al Signore, avea sessanta cubiti di lunghezza, e venti di larghezza, e trenta di altezza.</span> <span class="verse"><a name="3">3</a>E vi era un portico davanti alla parte della Casa, che si chiamava il Tempio, il quale avea venti cubiti di lunghezza, al pari della larghezza della Casa; e dieci cubiti di larghezza in fronte della Casa.</span> <span class="verse"><a name="4">4</a>Fece eziandio alla Casa delle finestre reticolate.</span> <span class="verse"><a name="5">5</a>Edificò ancora de’ palchi di camere, attenenti al muro della Casa d’ogn’intorno; d’intorno alle mura della Casa, così del luogo detto il Tempio, come dell’altro detto l’Oracolo; avendovi fatto d’ogn’intorno de’ contrafforti.</span> <span class="verse"><a name="6">6</a>La larghezza del palco da basso era di cinque cubiti, e la larghezza di quel di mezzo di sei, e la larghezza del terzo di sette; perciocchè egli fece delle ritratte alla Casa, di fuori; acciocchè que’ palchi non entrassero dentro alle mura della Casa.</span> <span class="verse"><a name="7">7</a>Ora, quando la Casa fu edificata, ella fu fabbricata di pietre ch’erano state condotte acconce in perfezione come aveano da essere; talchè nè martello, nè scure, nè alcun altro strumento di ferro, non fu sentito nella Casa, mentre si edificava.</span> <span class="verse"><a name="8">8</a>La porta de’ contrafforti, ch’erano in mezzo fra que’ palchi, era al lato destro della Casa; e per iscale a lumaca si saliva al palco di mezzo, e di quello al terzo.</span> <span class="verse"><a name="9">9</a>Egli adunque edificò la Casa, e la compiè; e la coperse di soffitti, e di riquadrature di cedro.</span> <span class="verse"><a name="10">10</a>E fabbricò quei palchi di camere d’intorno a tutta la Casa, dell’altezza di cinque cubiti ciascuno; intavolò eziandio la Casa di legno di cedro</span> <span class="verse"><a name="11">11</a>E la parola del Signore fu indirizzata a Salomone, dicendo:</span> <span class="verse"><a name="12">12</a>Quant’è a questa Casa che tu edifichi, se tu cammini ne’ miei statuti, e metti in opera le mie leggi, ed osservi tutti i miei comandamenti, per camminare in essi; io atterrò fermamente inverso te la mia parola, che io ho detta a Davide, tuo padre;</span> <span class="verse"><a name="13">13</a>ed abiterò in mezzo de’ figliuoli d’Israele, e non abbandonerò il mio popolo Israele.</span> <span class="verse"><a name="14">14</a>Salomone adunque edificò la Casa, e la compiè</span> <span class="verse"><a name="15">15</a>Or egli intavolò le mura della Casa di dentro d’assi di cedro; egli coperse il di dentro di legno, dal suolo della Casa fino al sommo delle pareti, e al coperto; e coperse il suolo della Casa d’assi di abete.</span> <span class="verse"><a name="16">16</a>Egli intavolò eziandio d’assi di cedro venti cubiti verso il fondo della Casa, dal suolo fino al sommo delle pareti; e fabbricò quello spazio indentro per l’Oracolo, pel Luogo santissimo.</span> <span class="verse"><a name="17">17</a>E la Casa, cioè il Tempio anteriore, era di quaranta cubiti.</span> <span class="verse"><a name="18">18</a>E il legno di cedro, ch’era dentro la Casa, era intagliato di coloquintide, e di fiori aperti; ogni cosa era di cedro, non si vedeva alcuna pietra.</span> <span class="verse"><a name="19">19</a>Dispose eziandio l’Oracolo, dentro della Casa, del fondo, per mettervi l’Arca del Patto del Signore.</span> <span class="verse"><a name="20">20</a>E le facciate dell’Oracolo erano di venti cubiti di lunghezza, e di venti di larghezza, e di venti di altezza, ed egli lo coperse d’oro finissimo; e coperse di cedro l’Altare.</span> <span class="verse"><a name="21">21</a>E Salomone coperse la casa di dentro, d’oro finissimo, e fece davanti all’Oracolo delle serrature d’oro; e coperse quello d’oro.</span> <span class="verse"><a name="22">22</a>Così coperse d’oro interamente tutta la Casa. Coperse eziandio d’oro tutto l’Altare ch’era presso all’Oracolo.</span> <span class="verse"><a name="23">23</a>E fece due Cherubini di legno di ulivo, dentro all’Oracolo, de’ quali ciascuno era alto dieci cubiti.</span> <span class="verse"><a name="24">24</a>E l’una delle ale dell’uno de’ Cherubini era lunga cinque cubiti, e l’altra altrettanto; dall’estremità d’una delle ale di esso, fino all’estremità dell’altra, vi erano dieci cubiti.</span> <span class="verse"><a name="25">25</a>L’altro Cherubino era parimente di dieci cubiti; amendue i Cherubini erano di una stessa misura e scultura.</span> <span class="verse"><a name="26">26</a>L’altezza d’uno de’ Cherubini era di dieci cubiti, e parimente l’altezza dell’altro.</span> <span class="verse"><a name="27">27</a>Ed egli mise i Cherubini nel mezzo della parte interiore della Casa; e quelli spandevano le loro ale di Cherubini; talchè l’ala dell’uno toccava l’una delle pareti, e l’ala dell’altro l’altra; e le loro ale, ch’erano verso il mezzo della Casa, si toccavano l’una l’altra.</span> <span class="verse"><a name="28">28</a>E coperse d’oro i Cherubini.</span> <span class="verse"><a name="29">29</a>E fece intagliare attorno attorno, in tutte le pareti della Casa, delle figure di rilievo, di Cherubini, e di palme, e di fiori aperti, di dentro, e di fuori.</span> <span class="verse"><a name="30">30</a>Coperse eziandio d’oro il suolo della Casa, di dentro e di fuori.</span> <span class="verse"><a name="31">31</a>Ed all’entrata dell’Oracolo fece delle reggi di legno di ulivo; il limitare e gli stipiti erano di una quinta parte.</span> <span class="verse"><a name="32">32</a>E sopra quelle due reggi di legno di ulivo, fece intagliare delle figure di Cherubini, e di palme, e di fiori aperti, e li coperse d’oro; e distese l’oro sopra i Cherubini, e sopra le palme.</span> <span class="verse"><a name="33">33</a>Fece ancora all’entrata del Tempio degli stipiti di legno di ulivo, d’una quarta parte;</span> <span class="verse"><a name="34">34</a>e due reggi di legno di abete, ciascuna delle quali si ripiegava in due.</span> <span class="verse"><a name="35">35</a>E vi fece intagliare de’ Cherubini, e delle palme, e de’ fiori aperti, e li coperse d’oro apposto sottilmente sopra gl’intagli.</span> <span class="verse"><a name="36">36</a>Edificò eziandio il cortile di dentro, a tre ordini di pietre pulite, ed un ordine di travatura di cedro.</span> <span class="verse"><a name="37">37</a>L’anno quarto, nel mese di Ziv, furono posti i fondamenti della Casa del Signore;</span> <span class="verse"><a name="38">38</a>e l’anno undecimo, nel mese di Bul, che è l’ottavo mese, la Casa fu compiuta, secondo tutto il suo disegno ed i suoi ordini. Così Salomone mise sett’anni ad edificarla</span> </p></div</div></div></body></html>