<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/lev/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/lev">Leviticus</a> &gt <strong>Chapter 11</strong></div><p><span class="verse"><a name="1">1</a>POI il Signore parlò a Mosè e ad Aaronne, dicendo loro:</span> <span class="verse"><a name="2">2</a>Parlate a’ figliuoli d’Israele, dicendo: Questi son gli animali, de’ quali voi potrete mangiare, d’infra tutte le bestie che son sopra la terra.</span> <span class="verse"><a name="3">3</a>D’infra le bestie a quattro piedi, voi potrete mangiar di tutte quelle bestie che hanno il piè forcuto, e l’unghia spartita in due, e che ruminano.</span> <span class="verse"><a name="4">4</a>Ma, fra quelle che hanno il piè forcuto, o che ruminano, non mangiate di queste: del cammello; conciossiachè egli rumini, ma non abbia il piè forcuto; siavi immondo;</span> <span class="verse"><a name="5">5</a>nè del coniglio; conciossiachè egli rumini, ma non abbia il piè forcuto; siavi immondo;</span> <span class="verse"><a name="6">6</a>nè della lepre; conciossiachè ella rumini, ma non abbia il piè forcuto; siavi immonda;</span> <span class="verse"><a name="7">7</a>nè del porco; conciossiachè egli abbia il piè forcuto, e spartito in due, ma non rumini; siavi immondo.</span> <span class="verse"><a name="8">8</a>Non mangiate della carne loro, e non toccate le lor carogne; sienvi immonde</span> <span class="verse"><a name="9">9</a>Voi potrete mangiar di queste specie d’infra tutti gli animali acquatici, cioè: di tutti quelli che hanno pennette, e scaglie, nell’acque, così ne’ mari, come nei fiumi.</span> <span class="verse"><a name="10">10</a>Ma siavi in abbominazione tutto ciò che non ha pennette, nè scaglie, così ne’ mari, come ne’ fiumi, fra tutti i rettili acquatici, e fra tutti gli animali che vivono nelle acque.</span> <span class="verse"><a name="11">11</a>Sienvi adunque in abbominazione; non mangiate della carne loro, e abbiate in abbominio le lor carogne.</span> <span class="verse"><a name="12">12</a>In somma, siavi cosa abbominevole ogni animale che nell’acque non ha pennette, nè scaglie.</span> <span class="verse"><a name="13">13</a>E fra gli uccelli abbiate questi in abbominio; non manginsi; son cosa abbominevole: l’aquila, il girifalco, l’aquila marina;</span> <span class="verse"><a name="14">14</a>ogni specie di nibbio e di avvoltoio;</span> <span class="verse"><a name="15">15</a>ogni specie di corvo;</span> <span class="verse"><a name="16">16</a>l’ulula, la civetta, la folica, e ogni specie di sparviere;</span> <span class="verse"><a name="17">17</a>il gufo, lo smergo, e l’alocco; il cigno, il pellicano, la pica;</span> <span class="verse"><a name="18">18</a>la cicogna, e ogni specie di aghirone;</span> <span class="verse"><a name="19">19</a>l’upupa, e il vipistrello</span> <span class="verse"><a name="20">20</a>Siavi parimente in abbominio ogni rettile che vola, e cammina a quattro piedi.</span> <span class="verse"><a name="21">21</a>Ma pur d’infra tutti i rettili che volano, e camminano a quattro piedi, voi potrete mangiar di quelli che hanno garetti disopra a’ piedi, per saltar con essi in su la terra.</span> <span class="verse"><a name="22">22</a>Di tali potrete mangiar di questi; d’ogni specie di arbe, di ogni specie di soleam, d’ogni specie di argol, e d’ogni specie di agab.</span> <span class="verse"><a name="23">23</a>Ma siavi in abbominio ogni altro rettile che vola, ed ha quattro piedi.</span> <span class="verse"><a name="24">24</a>E per queste bestie voi vi renderete immondi; chiunque toccherà il corpo morto loro, sarà immondo infino alla sera.</span> <span class="verse"><a name="25">25</a>E chiunque avrà portato del lor corpo morto lavi i suoi vestimenti, e sia immondo infino alla sera.</span> <span class="verse"><a name="26">26</a>Di tutte le bestie domestiche sienvi immonde tutte quelle che hanno l’unghia fessa, ma non spartita in due, e che non ruminano; chiunque avrà toccati tali animali, sia immondo.</span> <span class="verse"><a name="27">27</a>E di tutte le bestie che camminano a quattro piedi sienvi immonde tutte quelle che camminano sopra le lor branche; chiunque avrà toccato il corpo morto di tali bestie, sia immondo infino alla sera.</span> <span class="verse"><a name="28">28</a>E chi avrà portato il lor corpo morto lavi i suoi vestimenti, e sia immondo infino alla sera; quelle bestie vi sono immonde.</span> <span class="verse"><a name="29">29</a>E de’ rettili che van serpendo sopra la terra, sienvi immondi questi, cioè: ogni specie di donnola, e di topo, e di testuggine;</span> <span class="verse"><a name="30">30</a>e il toporagno, e il cameleone, e la lucertola, e la tarantola, e la talpa.</span> <span class="verse"><a name="31">31</a>Fra tutti i rettili, sienvi questi immondi; chiunque li avrà toccati, essendo morti, sia immondo infino alla sera.</span> <span class="verse"><a name="32">32</a>E qualunque cosa, sopra la quale sarà caduto alcuno di que’ rettili, essendo morto, sia immonda; qualunque vasello di legno, o vestimento, o pelle, o sacco, o qualunque altro strumento, col quale si fa alcun servigio; e però sia posto nell’acqua, e sia immondo infino alla sera; poi sia mondo.</span> <span class="verse"><a name="33">33</a>E se alcun di quei rettili sarà caduto dentro alcun testo, tutto quello che vi sarà dentro sia immondo, e spezzate il testo.</span> <span class="verse"><a name="34">34</a>Qualunque vivanda si mangia, sopra la quale si mette dell’acqua, sia immonda; e qualunque bevanda si beve, in qualche vaso ella si sia, sia immonda.</span> <span class="verse"><a name="35">35</a>E ogni cosa, sopra la quale caderà del corpo morto loro, sia immonda; il forno, o il testo da cuocere, sia disfatto; essi sono immondi; però teneteli per immondi.</span> <span class="verse"><a name="36">36</a>Ma pur la fonte, o il pozzo d’acqua raccolta, sia monda; ma chi avrà tocco il corpo morto loro, sia immondo.</span> <span class="verse"><a name="37">37</a>Ma, se cade del corpo morto loro sopra qualunque semenza che si semina, sia quella semenza monda.</span> <span class="verse"><a name="38">38</a>Ma, se è stata messa dell’acqua sopra la semenza, e vi cade sopra del corpo morto loro, siavi quella semenza immonda.</span> <span class="verse"><a name="39">39</a>E, quando alcuna di quelle bestie che vi son per cibo sarà morta da sè, chi avrà tocco il corpo morto di essa, sia immondo infino alla sera.</span> <span class="verse"><a name="40">40</a>E chi avrà mangiata della carne morta di essa lavi i suoi vestimenti, e sia immondo infino alla sera; parimente, chi avrà portato il corpo morto di essa lavi i suoi vestimenti, e sia immondo infino alla sera.</span> <span class="verse"><a name="41">41</a>Ogni rettile che serpe sopra la terra sia immondo; non mangisi.</span> <span class="verse"><a name="42">42</a>D’infra tutti i rettili che serpono sopra la terra non mangiate niuno di quelli che camminano in sul petto, o sia che camminino a quattro piedi, o che abbiano più piedi; perciocchè son cosa abbominevole</span> <span class="verse"><a name="43">43</a>Non rendete abbominevoli le vostre persone per niun rettile che serpe; e non vi contaminate con essi, onde siate immondi per essi.</span> <span class="verse"><a name="44">44</a>Perciocchè io sono il Signore Iddio vostro; santificatevi adunque, e siate santi; conciossiachè io sia santo; e non contaminate le vostre persone con alcun rettile che serpe sopra la terra.</span> <span class="verse"><a name="45">45</a>Perciocchè io sono il Signore, che vi ho tratti fuor del paese di Egitto, acciocchè io vi sia Dio; siate adunque santi; imperocchè io son santo.</span> <span class="verse"><a name="46">46</a>Quest’è la legge intorno alle bestie, e agli uccelli, e ad ogni animal vivente che guizza nelle acque, e ad ogni animale che serpe sopra la terra;</span> <span class="verse"><a name="47">47</a>per discernere fra l’immondo e il mondo; e fra gli animali che si posson mangiare, e quelli che non si devono mangiare</span> </p></div</div></div></body></html>