<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/lev/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/lev">Leviticus</a> &gt <strong>Chapter 8</strong></div><p><span class="verse"><a name="1">1</a>IL Signore parlò, oltre a ciò, a Mosè, dicendo:</span> <span class="verse"><a name="2">2</a>Prendi Aaronne, e i suoi figliuoli con lui; e i vestimenti, e l’olio dell’Unzione, e il giovenco per lo sacrificio per lo peccato, e i due montoni, e il paniere degli azzimi.</span> <span class="verse"><a name="3">3</a>E aduna tutta la raunanza, all’entrata del Tabernacolo della convenenza.</span> <span class="verse"><a name="4">4</a>E Mosè fece come il Signore gli avea comandato; e la raunanza fu adunata all’entrata del Tabernacolo della convenza.</span> <span class="verse"><a name="5">5</a>E Mosè disse alla raunanza: Quest’è quello che il Signore ha comandato che si faccia.</span> <span class="verse"><a name="6">6</a>E Mosè fece accostare Aaronne e i suoi figliuoli, e li lavò con acqua.</span> <span class="verse"><a name="7">7</a>Poi mise indosso ad Aaronne la Tonica, e lo cinse con la Cintura; poi lo vestì del Manto, e gli mise l’Efod addosso, e lo cinse col fregio lavorato dell’Efod; e così con quello gli serrò le vesti addosso.</span> <span class="verse"><a name="8">8</a>Poi mise sopra lui il Pettorale, nel quale pose Urim e Tummim.</span> <span class="verse"><a name="9">9</a>Poi gli mise in capo la Benda; sopra la quale, in su la parte anteriore di essa, mise la lama d’oro, il Diadema di santità; come il Signore avea comandato a Mosè.</span> <span class="verse"><a name="10">10</a>Poi Mosè prese l’olio dell’Unzione, e unse il Tabernacolo, e tutte le cose che erano in esso; e le consacrò.</span> <span class="verse"><a name="11">11</a>E ne spruzzò l’Altare per sette volte, e unse l’Altare, e tutti i suoi strumenti; e la Conca, e il suo piede; per consacrar quelle cose.</span> <span class="verse"><a name="12">12</a>Poi versò dell’olio dell’Unzione in sul capo di Aaronne; e l’unse, per consacrarlo.</span> <span class="verse"><a name="13">13</a>Poi Mosè fece accostare i figliuoli di Aaronne e li vestì delle toniche, e li cinse con le cinture, e allacciò loro le mitrie; come il Signore gli avea comandato</span> <span class="verse"><a name="14">14</a>Appresso fece accostare il giovenco del sacrificio per lo peccato; e Aaronne e i suoi figliuoli posarono le mani in sul capo del giovenco del sacrificio per lo peccato.</span> <span class="verse"><a name="15">15</a>Poi Mosè lo scannò, e ne prese del sangue, e lo mise col dito in su le corna dell’Altare, attorno attorno, e purgò l’Altare; e versò il rimanente del sangue appiè dell’Altare; e così consacrò l’Altare, per far purgamento del peccato sopra esso.</span> <span class="verse"><a name="16">16</a>Appresso prese tutto il grasso ch’era sopra l’interiora, e la rete del fegato, e i due arnioni, col grasso loro; e Mosè fece bruciar quelle cose sopra l’Altare.</span> <span class="verse"><a name="17">17</a>Ma bruciò col fuoco fuor del campo il giovenco, e la sua pelle, e la sua carne, e il suo sterco; come il Signore gli avea comandato.</span> <span class="verse"><a name="18">18</a>Poi fece appressare il montone dell’olocausto; e Aaronne e i suoi figliuoli posarono le mani in sul capo del montone.</span> <span class="verse"><a name="19">19</a>E Mosè lo scannò, e ne sparse il sangue sopra l’Altare, attorno attorno.</span> <span class="verse"><a name="20">20</a>Poi tagliò il montone a pezzi; e fece bruciare il capo, e i pezzi, e la corata.</span> <span class="verse"><a name="21">21</a>E lavò con acqua l’interiora, e le gambe; e così fece bruciar tutto quel montone sopra l’Altare; come olocausto di soave odore, e offerta fatta per fuoco al Signore; come il Signore gli avea comandato.</span> <span class="verse"><a name="22">22</a>Poi fece appressare il secondo montone, il montone delle consacrazioni; e Aaronne e i suoi figliuoli posarono le mani in sul capo di esso.</span> <span class="verse"><a name="23">23</a>E Mosè lo scannò, e ne prese del sangue, e lo mise in sul tenerume dell’orecchia destra di Aaronne, e sopra il dito grosso della man destra di esso, e sopra il dito grosso del suo piè destro.</span> <span class="verse"><a name="24">24</a>Poi fece appressare i figliuoli di Aaronne, e pose di quel sangue in sul tenerume della loro orecchia destra, e sopra il dito grosso della lor mano destra, e sopra il dito grosso del lor piè destro; e sparse il rimanente di quel sangue in su l’Altare, attorno attorno.</span> <span class="verse"><a name="25">25</a>Poi prese il grasso, e la coda, e tutto il grasso ch’era sopra l’interiora, e la rete del fegato, e i due arnioni, col grasso loro, e la spalla destra.</span> <span class="verse"><a name="26">26</a>E del paniere degli azzimi, ch’era davanti al Signore, prese una focaccia azzima, e una focaccia di pane fatta con olio, e una schiacciata; e pose quelle sopra que’ grassi, e sopra la spalla destra.</span> <span class="verse"><a name="27">27</a>Poi mise tutte quelle cose in su le palme delle mani di Aaronne, e in su le palme delle mani de’ suoi figliuoli; e le fece dimenare per offerta dimenata, nel cospetto del Signore.</span> <span class="verse"><a name="28">28</a>Poi Mosè prese quelle cose d’in su le lor mani, e le fece bruciare sopra l’Altare, sopra l’olocausto; come offerte di consacrazioni, di odor soave, offerta fatta per fuoco al Signore.</span> <span class="verse"><a name="29">29</a>Poi Mosè prese il petto di quel montone, e lo dimenò per offerta dimenata, nel cospetto del Signore; e Mosè ebbe quello per la sua parte del montone delle consacrazioni; come il Signore gli avea comandato.</span> <span class="verse"><a name="30">30</a>Oltre a ciò, Mosè prese dell’olio dell’Unzione, e del sangue ch’era sopra l’Altare, e ne spruzzò Aaronne e i suoi vestimenti; e i figliuoli di esso, e i lor vestimenti; e così consacrò Aaronne e i suoi vestimenti; e i suoi figliuoli, e i vestimenti de’ suoi figliuoli</span> <span class="verse"><a name="31">31</a>E Mosè disse ad Aaronne e a’ suoi figliuoli: Fate cuocere cotesta carne all’entrata del Tabernacolo della convenenza, e quivi mangiatela; insieme col pane ch’è nel paniere dell’offerta delle consacrazioni; come mi è stato comandato, dicendo: Mangino Aaronne e i suoi figliuoli quelle cose.</span> <span class="verse"><a name="32">32</a>E bruciate col fuoco ciò che rimarrà della carne e del pane.</span> <span class="verse"><a name="33">33</a>E non vi dipartite dall’entrata del Tabernacolo della convenenza, per sette giorni; finchè non sieno compiuti i giorni delle vostre consacrazioni; conciossiachè abbiate ad esser consacrati nel vostro ufficio per lo spazio di sette giorni.</span> <span class="verse"><a name="34">34</a>Come si è oggi fatto, così avea il Signore comandato che si facesse, per far purgamento de’ vostri peccati.</span> <span class="verse"><a name="35">35</a>Dimorate adunque all’entrata del Tabernacolo della convenenza per sette giorni, dì e notte; e osservate ciò che il Signore ha comandato che si osservi; acciocchè non muoiate: perciocchè così mi è stato comandato.</span> <span class="verse"><a name="36">36</a>E Aaronne e i suoi figliuoli fecero tutte le cose che il Signore avea comandate per Mosè</span> </p></div</div></div></body></html>