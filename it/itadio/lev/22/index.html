<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/lev/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/lev">Leviticus</a> &gt <strong>Chapter 22</strong></div><p><span class="verse"><a name="1">1</a>IL Signore parlò ancora a Mosè, dicendo:</span> <span class="verse"><a name="2">2</a>Di’ ad Aaronne e a’ suoi figliuoli, che si astengano dalle cose sacre de’ figliuoli d’Israele, e non profanino il mio Nome nelle cose che mi consacrano. Io sono il Signore.</span> <span class="verse"><a name="3">3</a>Di’ loro: Se alcuno, di tutta la vostra progenie, nelle vostre generazioni, si appressa alla cose sacre, che i figliuoli di Israele avranno consacrate al Signore, avendo addosso la sua immondizia; quella persona sia ricisa dal mio cospetto. Io sono il Signore.</span> <span class="verse"><a name="4">4</a>Niuno, della progenie di Aaronne, che sia lebbroso, o che abbia la colagione, non mangi delle cose sacre, finchè non sia netto. Parimente, se alcuno ha toccata qualunque persona immonda per un morto, o se d’alcuno è uscito seme genitale;</span> <span class="verse"><a name="5">5</a>o se alcuno ha tocco qual si voglia rettile, per lo quale sia renduto immondo; o alcun uomo, per lo quale sia renduto immondo, secondo qualunque sua immondizia;</span> <span class="verse"><a name="6">6</a>la persona che l’avrà tocco sia immonda infino alla sera, e non mangi delle cose sacre, che prima ella non abbia lavate le sue carni con acqua.</span> <span class="verse"><a name="7">7</a>E, ciò fatto, dopo che il sole sarà tramontato, sarà netta; e poi potrà mangiar delle cose sacre; perciocchè sono suo cibo.</span> <span class="verse"><a name="8">8</a>Non mangi il sacerdote alcuna carne di bestia morta da sè, o lacerata dalle fiere, per rendersi immondo. Io sono il Signore.</span> <span class="verse"><a name="9">9</a>Osservino adunque ciò che io ho comandato che si osservi, e non si carichino di peccato, e non muoiano per esso, se profanano questa mia ordinazione. Io sono il Signore che li santifico</span> <span class="verse"><a name="10">10</a>E niuno strano non mangi delle cose sacre; il forestiere del sacerdote, nè il suo mercenario, non mangino delle cose sacre.</span> <span class="verse"><a name="11">11</a>Ma, quando il sacerdote avrà comperata una persona co’ suoi danari, essa ne potrà mangiare; parimente il servo natogli in casa; costoro potranno mangiare del cibo di esso.</span> <span class="verse"><a name="12">12</a>E la figliuola del sacerdote, se è maritata a uno strano, non mangi dell’offerta delle cose sacre.</span> <span class="verse"><a name="13">13</a>Ma, se la figliuola del sacerdote è vedova, o ripudiata, senza aver figliuoli, e torna a stare in casa di suo padre, come nella sua fanciullezza; ella potrà mangiar delle vivande di suo padre; ma niuno straniere ne mangi.</span> <span class="verse"><a name="14">14</a>E se pure alcuno mangia alcuna cosa sacra per errore, sopraggiungavi il quinto, e dialo al sacerdote, insieme con la cosa sacra.</span> <span class="verse"><a name="15">15</a>Non profanino adunque le cose sacre de’ figliuoli d’Israele, le quali essi avranno offerte al Signore.</span> <span class="verse"><a name="16">16</a>E non si carichino d’iniquità di colpa, mangiando le cose da essi consacrate; perciocchè io sono il Signore che li santifico</span> <span class="verse"><a name="17">17</a>IL Signore parlò ancora a Mosè, dicendo:</span> <span class="verse"><a name="18">18</a>Parla ad Aaronne e a’ suoi figliuoli, e a tutti i figliuoli d’Israele; e di’ loro: Quando alcuno della casa d’Israele, ovvero de’ forestieri che sono in Israele, offerirà la sua offerta, secondo tutti i lor voti, e le loro offerte volontarie, che offeriranno al Signore per olocausto;</span> <span class="verse"><a name="19">19</a>acciocchè sia gradita per voi, sia un maschio senza difetto, d’infra i buoi, o d’infra le pecore, o d’infra le capre.</span> <span class="verse"><a name="20">20</a>Non offerite nulla che abbia difetto; perciocchè non sarebbe gradito per voi.</span> <span class="verse"><a name="21">21</a>Parimente, quando alcuno offerirà al Signore sacrificio da render grazie, o per singolar voto, o per offerta volontaria, sia quello di buoi, o di pecore, o di capre, senza difetto; acciocchè sia gradito; non siavi alcun difetto.</span> <span class="verse"><a name="22">22</a>Non offerite al Signore bestia alcuna cieca, nè che abbia alcun membro fiaccato, nè monca, nè porrosa, nè rognosa, nè scabbiosa; e non presentatene alcuna tale in su l’Altare al Signore, per offerta che si fa per fuoco.</span> <span class="verse"><a name="23">23</a>Ben potrai, per offerta volontaria, offerir bue, o pecora, o capra, che abbia alcun membro di manco, o di soverchio; ma per voto non sarebbe gradita.</span> <span class="verse"><a name="24">24</a>Non offerite al Signore alcun animale che abbia i granelli schiacciati, o infranti, o strappati, o ricisi; e non ne fate di tali nel vostro paese.</span> <span class="verse"><a name="25">25</a>Nè prendetene alcuni di man degli stranieri, per offerirne cibo al Signore; perciocchè il lor vizio è in essi; v’è in essi difetto; non sarebbero graditi per voi.</span> <span class="verse"><a name="26">26</a>Il Signore parlò ancora a Mosè dicendo:</span> <span class="verse"><a name="27">27</a>Quando sarà nato un vitello, o un agnello, o un capretto, stia sette giorni sotto la madre; poi dall’ottavo giorno innanzi, sarà gradito per offerta da ardere al Signore.</span> <span class="verse"><a name="28">28</a>E non iscannate in uno stesso giorno la vacca, o la pecora, o la capra, col suo figlio.</span> <span class="verse"><a name="29">29</a>E quando voi sacrificherete al Signore sacrificio di laude, sacrificatelo in maniera ch’egli sia gradito per voi.</span> <span class="verse"><a name="30">30</a>Mangisi nell’istesso giorno; non ne lasciate nulla di avanzo fino alla mattina seguente. Io sono il Signore.</span> <span class="verse"><a name="31">31</a>E osservate i miei comandamenti, e metteteli in opera. Io sono il Signore.</span> <span class="verse"><a name="32">32</a>E non profanate il mio santo Nome; onde io mi santifichi me stesso nel mezzo de’ figliuoli d’Israele. Io sono il Signore che vi santifico;</span> <span class="verse"><a name="33">33</a>che vi ho tratti fuor del paese di Egitto, per essere vostro Dio. Io sono il Signore</span> </p></div</div></div></body></html>