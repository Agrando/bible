<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/lev/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/lev">Leviticus</a> &gt <strong>Chapter 19</strong></div><p><span class="verse"><a name="1">1</a>IL Signore parlò ancora a Mosè, dicendo:</span> <span class="verse"><a name="2">2</a>Parla a tutta la raunanza de’ figliuoli d’Israele, e di’ loro: Siate santi; perciocchè io, il Signore Iddio vostro, son santo.</span> <span class="verse"><a name="3">3</a>Porti ciascuno riverenza a sua madre, e a suo padre; e osservate i miei Sabati. Io sono il Signore Iddio vostro.</span> <span class="verse"><a name="4">4</a>Non vi rivolgete agl’idoli, e non vi fate dii di getto. Io sono il Signore Iddio vostro.</span> <span class="verse"><a name="5">5</a>E quando voi sacrificherete al Signore sacrificio da render grazie, sacrificatelo in maniera ch’egli sia gradito per voi.</span> <span class="verse"><a name="6">6</a>Mangisi il giorno stesso che voi l’avrete sacrificato, e il giorno seguente; ma ciò che ne sarà avanzato fino al terzo giorno sia bruciato col fuoco.</span> <span class="verse"><a name="7">7</a>E se pur se ne mangerà il terzo giorno, sarà fracidume; non sarà gradito.</span> <span class="verse"><a name="8">8</a>E chiunque ne avrà mangiato porterà la sua iniquità; perciocchè egli avrà profanata una cosa sacra al Signore; e però sia quella persona ricisa da’ suoi popoli.</span> <span class="verse"><a name="9">9</a>E quando voi mieterete la ricolta della vostra terra, non mietere affatto il canto del campo; e non ispigolar le spighe tralasciate dalla tua ricolta.</span> <span class="verse"><a name="10">10</a>E non racimolar la tua vigna, nè raccoglierne i granelli; lasciali a’ poveri, e ai forestieri. Io sono il Signore Iddio vostro</span> <span class="verse"><a name="11">11</a>Niuno di voi rubi, nè menta, nè frodi il suo prossimo.</span> <span class="verse"><a name="12">12</a>E non giurate falsamente per lo mio Nome, sì che tu profani il Nome dell’Iddio tuo. Io sono il Signore.</span> <span class="verse"><a name="13">13</a>Non oppressare il tuo prossimo, e non rapirgli il suo; il pagamento dell’opera del tuo mercenario non dimori appresso di te la notte, infino alla mattina.</span> <span class="verse"><a name="14">14</a>Non maledire il sordo, e non porre intoppo davanti al cieco; ma temi l’Iddio tuo. Io sono il Signore.</span> <span class="verse"><a name="15">15</a>Non fate iniquità in giudicio; non aver riguardo alla qualità del povero; e non portare onore alla qualità del grande; rendi giusto giudicio al tuo prossimo.</span> <span class="verse"><a name="16">16</a>Non andare sparlando d’altrui fra i tuoi popoli; e non levarti contro al sangue del tuo prossimo. Io sono il Signore.</span> <span class="verse"><a name="17">17</a>Non odiare il tuo fratello nel tuo cuore; riprendi pure il tuo prossimo, e non caricarti di peccato per lui.</span> <span class="verse"><a name="18">18</a>Non far vendetta, e non serbare odio a quei del tuo popolo; anzi ama il tuo prossimo come te stesso. Io sono il Signore</span> <span class="verse"><a name="19">19</a>Osservate i miei statuti: Non far coprire la tua bestia da altra di diversa specie; non seminare il tuo campo di diverse specie di semenze; e non portare addosso veste contesta di diverse materie.</span> <span class="verse"><a name="20">20</a>Se alcuno giace carnalmente con donna, la quale essendo serva, sia stata sposata ad un uomo, senza essere stata riscattata, nè essere stata messa in libertà, sieno amendue castigati di scopatura; non sieno fatti morire; perciocchè colei non è stata messa in libertà.</span> <span class="verse"><a name="21">21</a>E adduca colui al Signore, all’entrata del Tabernacolo della convenenza, un montone per sacrificio per la sua colpa.</span> <span class="verse"><a name="22">22</a>E faccia il sacerdote, col montone del sacrificio per la colpa, purgamento davanti al Signore, per lui, del peccato ch’egli ha commesso; e il peccato ch’egli ha commesso gli sia perdonato.</span> <span class="verse"><a name="23">23</a>Ora, quando voi sarete entrati nel paese, e avrete piantato qualche albero fruttifero, toglietegli il prepuzio, cioè il suo frutto; tenete quell’albero per incirconciso per tre anni; non mangisene del frutto.</span> <span class="verse"><a name="24">24</a>E l’anno quarto sia tutto il frutto suo cosa sacra al Signore, da rendergli lode.</span> <span class="verse"><a name="25">25</a>Ma l’anno quinto mangiate del suo frutto, cogliendo la sua rendita per voi. Io sono il Signore Iddio vostro.</span> <span class="verse"><a name="26">26</a>Non mangiate nulla col sangue; non usate augurii, nè pronostichi.</span> <span class="verse"><a name="27">27</a>Non vi tagliate a tondo i capelli da’ lati del capo; e non vi guastate i canti della barba.</span> <span class="verse"><a name="28">28</a>Parimente non vi fate alcuna tagliatura nelle carni per un morto, e non vi fate bollatura alcuna addosso. Io sono il Signore.</span> <span class="verse"><a name="29">29</a>Non contaminar la tua figliuola, recandola a fornicare; e il paese non fornichi, e non si empia di scelleratezze</span> <span class="verse"><a name="30">30</a>Osservate i miei Sabati; e riverite il mio Santuario. Io sono il Signore.</span> <span class="verse"><a name="31">31</a>Non vi rivolgete agli spiriti di Pitone, e agl’indovini; e non li domandate, per contaminarvi con essi. Io sono il Signore Iddio vostro.</span> <span class="verse"><a name="32">32</a>Levati su davanti al canuto, e onora l’aspetto del vecchio; e temi dell’Iddio tuo. Io sono il Signore.</span> <span class="verse"><a name="33">33</a>E quando alcun forestiere dimorerà con voi nel vostro paese, non gli fate alcun torto.</span> <span class="verse"><a name="34">34</a>Siavi il forestiere, che dimorerà con voi, come uno di voi che sia natio del paese; amalo come te stesso; conciossiachè voi siate stati forestieri nel paese di Egitto. Io sono il Signore Iddio vostro.</span> <span class="verse"><a name="35">35</a>Non fate alcuna iniquità in giudicio, nè in misura di spazio, nè in peso, nè in misura di contenenza.</span> <span class="verse"><a name="36">36</a>Abbiate bilance giuste, pesi giusti, efa giusto, e hin giusto. Io sono il Signore Iddio vostro, che vi ho tratti fuor del paese di Egitto.</span> <span class="verse"><a name="37">37</a>Osservate adunque tutti i miei statuti e tutte le mie leggi, e mettetele in opera. Io sono il Signore</span> </p></div</div></div></body></html>