<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/john/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/john">John</a> &gt <strong>Chapter 19</strong></div><p><span class="verse"><a name="1">1</a>Allora adunque Pilato prese Gesù, e lo flagellò.</span> <span class="verse"><a name="2">2</a>Ed i soldati, contesta una corona di spine, gliela posero in sul capo, e gli misero attorno un ammanto di porpora, e dicevano:</span> <span class="verse"><a name="3">3</a>Ben ti sia, o Re de’ Giudei; e gli davan delle bacchettate.</span> <span class="verse"><a name="4">4</a>E Pilato uscì di nuovo, e disse loro: Ecco, io ve lo meno fuori, acciocchè sappiate ch’io non trovo in lui alcun maleficio.</span> <span class="verse"><a name="5">5</a>Gesù adunque uscì, portando la corona di spine, e l’ammanto di porpora. E Pilato disse loro: Ecco l’uomo.</span> <span class="verse"><a name="6">6</a>Ed i principali sacerdoti, ed i sergenti, quando lo videro, gridarono, dicendo: Crocifiggilo, crocifiggilo. Pilato disse loro: Prendetelo voi, e crocifiggetelo, perciocchè io non trovo alcun maleficio in lui.</span> <span class="verse"><a name="7">7</a>I Giudei gli risposero: Noi abbiamo una legge; e secondo la nostra legge, egli deve morire; perciocchè egli si è fatto Figliuol di Dio.</span> <span class="verse"><a name="8">8</a>Pilato adunque, quando ebbe udite quelle parole, temette maggiormente.</span> <span class="verse"><a name="9">9</a>E rientrò nel palazzo, e disse a Gesù: Onde sei tu? Ma Gesù non gli diede alcuna risposta.</span> <span class="verse"><a name="10">10</a>Laonde Pilato gli disse: Non mi parli tu? non sai tu ch’io ho podestà di crocifiggerti, e podestà di liberarti?</span> <span class="verse"><a name="11">11</a>Gesù rispose: Tu non avresti alcuna podestà contro a me, se ciò non ti fosse dato da alto; perciò, colui che mi t’ha dato nelle mani ha maggior peccato.</span> <span class="verse"><a name="12">12</a>Da quell’ora Pilato cercava di liberarlo; ma i Giudei gridavano, dicendo: Se tu liberi costui, tu non sei amico di Cesare: chiunque si fa re si oppone a Cesare.</span> <span class="verse"><a name="13">13</a>Pilato adunque, avendo udite queste parole, menò fuori Gesù, e si pose a sedere in sul tribunale, nel luogo detto Lastrico, ed in Ebreo Gabbata</span> <span class="verse"><a name="14">14</a>or era la preparazione della pasqua, ed era intorno all’ora sesta; e disse a’ Giudei: Ecco il vostro Re.</span> <span class="verse"><a name="15">15</a>Ma essi gridarono: Togli, togli, crocifiggilo. Pilato disse loro: Crocifiggerò io il vostro Re? I principali sacerdoti risposero: Noi non abbiamo altro re che Cesare</span> <span class="verse"><a name="16">16</a>Allora adunque egli lo diede lor nelle mani, acciocchè fosse crocifisso. Ed essi presero Gesù, e lo menarono via.</span> <span class="verse"><a name="17">17</a>ED egli, portando la sua croce, uscì al luogo detto del Teschio, il quale in Ebreo si chiama Golgota.</span> <span class="verse"><a name="18">18</a>E quivi lo crocifissero, e con lui due altri, l’uno di qua, e l’altro di là, e Gesù in mezzo</span> <span class="verse"><a name="19">19</a>Or Pilato scrisse ancora un titolo, e lo pose sopra la croce; e v’era scritto: GESÙ IL NAZAREO, IL RE DE’ GIUDEI.</span> <span class="verse"><a name="20">20</a>Molti adunque de’ Giudei lessero questo titolo, perciocchè il luogo ove Gesù fu crocifisso era vicin della città; e quello era scritto in Ebreo, in Greco, e in Latino.</span> <span class="verse"><a name="21">21</a>Laonde i principali sacerdoti de’ Giudei dissero a Pilato: Non iscrivere: Il Re de’ Giudei; ma che costui ha detto: Io sono il Re de’ Giudei.</span> <span class="verse"><a name="22">22</a>Pilato rispose: Io ho scritto ciò ch’io ho scritto.</span> <span class="verse"><a name="23">23</a>Or i soldati, quando ebber crocifisso Gesù, presero i suoi panni, e ne fecero quattro parti, una parte per ciascun soldato, e la tonica.</span> <span class="verse"><a name="24">24</a>Or la tonica era senza cucitura, tessuta tutta al di lungo fin da capo; laonde dissero gli uni agli altri: Non la stracciamo, ma tiriamone le sorti, a cui ella ha da essere, acciocchè si adempiesse la scrittura, che dice: Hanno spartiti fra loro i miei panni, ed hanno tratta la sorte sopra la mia vesta. I soldati adunque fecero queste cose.</span> <span class="verse"><a name="25">25</a>Or presso della croce di Gesù stava sua madre, e la sorella di sua madre, Maria di Cleopa, e Maria Maddalena.</span> <span class="verse"><a name="26">26</a>Laonde Gesù, veggendo quivi presente sua madre, e il discepolo ch’egli amava, disse a sua madre: Donna, ecco il tuo figliuolo!</span> <span class="verse"><a name="27">27</a>Poi disse al discepolo: Ecco tua madre! E da quell’ora quel discepolo l’accolse in casa sua.</span> <span class="verse"><a name="28">28</a>Poi appresso, Gesù, sapendo che ogni cosa era già compiuta, acciocchè la scrittura si adempiesse, disse: Io ho sete.</span> <span class="verse"><a name="29">29</a>Or quivi era posto un vaso pien d’aceto. Coloro adunque, empiuta di quell’aceto una spugna, e postala intorno a dell’isopo, gliela porsero alla bocca.</span> <span class="verse"><a name="30">30</a>Quando adunque Gesù ebbe preso l’aceto, disse: Ogni cosa è compiuta. E chinato il capo, rendè lo spirito</span> <span class="verse"><a name="31">31</a>Or i Giudei pregarono Pilato che si fiaccasser loro le gambe, e che si togliesser via; acciocchè i corpi non restassero in su la croce nel sabato, perciocchè era la preparazione; e quel giorno del sabato era un gran giorno.</span> <span class="verse"><a name="32">32</a>I soldati adunque vennero, e fiaccarono le gambe al primo, e poi anche all’altro, ch’era stato crocifisso con lui.</span> <span class="verse"><a name="33">33</a>Ma essendo venuti a Gesù, come videro che egli già era morto, non gli fiaccarono le gambe.</span> <span class="verse"><a name="34">34</a>Ma uno de’ soldati gli forò il costato con una lancia, e subito ne uscì sangue ed acqua.</span> <span class="verse"><a name="35">35</a>E colui che l’ha veduto ne rendè testimonianza, e la sua testimonianza è verace; ed esso sa che egli dice cose vere, acciocchè voi crediate.</span> <span class="verse"><a name="36">36</a>Perciocchè queste cose sono avvenute, acciocchè la scrittura fosse adempiuta: Niun osso d’esso sarà fiaccato.</span> <span class="verse"><a name="37">37</a>Ed ancora un’altra scrittura dice: Essi vedranno colui che han trafitto</span> <span class="verse"><a name="38">38</a>DOPO queste cose, Giuseppe da Arimatea, il quale era discepolo di Gesù, ma occulto, per tema de’ Giudei, chiese a Pilato di poter togliere il corpo di Gesù, e Pilato gliel permise. Egli adunque venne, e tolse il corpo di Gesù.</span> <span class="verse"><a name="39">39</a>Or venne anche Nicodemo, che al principio era venuto a Gesù di notte, portando intorno a cento libbre d’una composizione di mirra, e d’aloe.</span> <span class="verse"><a name="40">40</a>Essi adunque presero il corpo di Gesù, e l’involsero in lenzuoli, con quegli aromati; secondo ch’è l’usanza de’ Giudei d’imbalsamare.</span> <span class="verse"><a name="41">41</a>Or nel luogo, ove egli fu crocifisso, era un orto, e nell’orto un monumento nuovo, ove niuno era stato ancora posto.</span> <span class="verse"><a name="42">42</a>Quivi adunque posero Gesù, per cagion della preparazion de’ Giudei, perciocchè il monumento era vicino</span> </p></div</div></div></body></html>