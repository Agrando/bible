<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/john/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/john">John</a> &gt <strong>Chapter 7</strong></div><p><span class="verse"><a name="1">1</a>DOPO queste cose, Gesù andava attorno per la Galilea, perciocchè non voleva andare attorno per la Giudea; perchè i Giudei cercavano di ucciderlo.</span> <span class="verse"><a name="2">2</a>Or la festa de’ Giudei, cioè la solennità de’ tabernacoli, era vicina.</span> <span class="verse"><a name="3">3</a>Laonde i suoi fratelli gli dissero: Partiti di qui, e vattene nella Giudea, acciocchè i tuoi discepoli ancora veggano le opere che tu fai.</span> <span class="verse"><a name="4">4</a>Perchè niuno che cerca d’esser riconosciuto in pubblico fa cosa alcuna in occulto; se tu fai coteste cose, palesati al mondo.</span> <span class="verse"><a name="5">5</a>Perciocchè non pure i suoi fratelli credevano in lui.</span> <span class="verse"><a name="6">6</a>Laonde Gesù disse loro; Il mio tempo non è ancora venuto; ma il vostro tempo sempre è presto.</span> <span class="verse"><a name="7">7</a>Il mondo non vi può odiare, ma egli mi odia, perciocchè io rendo testimonianza d’esso, che le sue opere son malvage.</span> <span class="verse"><a name="8">8</a>Salite voi a questa festa; io non salgo ancora a questa festa, perciocchè il mio tempo non è ancora compiuto.</span> <span class="verse"><a name="9">9</a>E dette loro tali cose, rimase in Galilea.</span> <span class="verse"><a name="10">10</a>ORA, dopo che i suoi fratelli furon saliti alla festa, allora egli ancora vi salì, non palesemente, ma come di nascosto.</span> <span class="verse"><a name="11">11</a>I Giudei adunque lo cercavano nella festa, e dicevano: Ov’è colui?</span> <span class="verse"><a name="12">12</a>E v’era gran mormorio di lui fra le turbe; gli uni dicevano: Egli è da bene; altri dicevano: No; anzi egli seduce la moltitudine.</span> <span class="verse"><a name="13">13</a>Ma pur niuno parlava di lui apertamente, per tema de’ Giudei</span> <span class="verse"><a name="14">14</a>Ora, essendo già passata mezza la festa, Gesù salì nel tempio, ed insegnava.</span> <span class="verse"><a name="15">15</a>E i Giudei si maravigliavano, dicendo: Come sa costui lettere, non essendo stato ammaestrato?</span> <span class="verse"><a name="16">16</a>Laonde Gesù rispose loro, e disse: La mia dottrina non è mia, ma di colui che mi ha mandato.</span> <span class="verse"><a name="17">17</a>Se alcuno vuol far la volontà d’esso, conoscerà se questa dottrina è da Dio, o pur se io parlo da me stesso.</span> <span class="verse"><a name="18">18</a>Chi parla da sè stesso cerca la sua propria gloria; ma chi cerca la gloria di colui che l’ha mandato, esso è verace, ed ingiustizia non è in lui.</span> <span class="verse"><a name="19">19</a>Mosè non v’ha egli data la legge? e pur niuno di voi mette ad effetto la legge; perchè cercate di uccidermi?</span> <span class="verse"><a name="20">20</a>La moltitudine rispose, e disse: Tu hai il demonio; chi cerca di ucciderti?</span> <span class="verse"><a name="21">21</a>Gesù rispose, e disse loro: Io ho fatta un’opera, e tutti siete maravigliati.</span> <span class="verse"><a name="22">22</a>E pur Mosè vi ha data la circoncisione non già ch’ella sia da Mosè, anzi da’ padri; e voi circoncidete l’uomo in sabato.</span> <span class="verse"><a name="23">23</a>Se l’uomo riceve la circoncisione in sabato, acciocchè la legge di Mosè non sia rotta, vi adirate voi contro a me, ch’io abbia sanato tutto un uomo in sabato?</span> <span class="verse"><a name="24">24</a>Non giudicate secondo l’apparenza, ma fate giusto giudicio.</span> <span class="verse"><a name="25">25</a>Laonde alcuni di que’ di Gerusalemme dicevano: Non è costui quel ch’essi cercano di uccidere?</span> <span class="verse"><a name="26">26</a>E pure, ecco, egli parla liberamente, ed essi non gli dicono nulla; avrebbero mai i rettori conosciuto per vero che costui è il Cristo?</span> <span class="verse"><a name="27">27</a>Ma pure, noi sappiamo onde costui è; ma, quando il Cristo verrà, niuno saprà onde egli sia.</span> <span class="verse"><a name="28">28</a>Laonde Gesù gridava nel tempio, insegnando, e dicendo: E voi mi conoscete, e sapete onde io sono, ed io non son venuto da me stesso; ma colui che mi ha mandato è verace, il qual voi non conoscete.</span> <span class="verse"><a name="29">29</a>Ma io lo conosco, perciocchè io son proceduto da lui, ed egli mi ha mandato.</span> <span class="verse"><a name="30">30</a>Perciò cercavano di pigliarlo; ma niuno gli mise la mano addosso; perciocchè la sua ora non era ancora venuta.</span> <span class="verse"><a name="31">31</a>E molti della moltitudine credettero in lui, e dicevano: Il Cristo, quando sarà venuto, farà egli più segni che costui non ha fatti?</span> <span class="verse"><a name="32">32</a>I Farisei udirono la moltitudine che bisbigliava queste cose di lui; e i Farisei, e i principali sacerdoti, mandarono de’ sergenti per pigliarlo.</span> <span class="verse"><a name="33">33</a>Perciò Gesù disse loro: Io son con voi ancora un poco di tempo: poi me ne vo a colui che mi ha mandato.</span> <span class="verse"><a name="34">34</a>Voi mi cercherete, e non mi troverete; e dove io sarò, voi non potrete venire.</span> <span class="verse"><a name="35">35</a>Laonde i Giudei dissero fra loro: Dove andrà costui, che noi nol troveremo? andrà egli a coloro che son dispersi fra i Greci, ad insegnare i Greci?</span> <span class="verse"><a name="36">36</a>Quale è questo ragionamento ch’egli ha detto: Voi mi cercherete, e non mi troverete; e: Dove io sarò, voi non potrete venire?</span> <span class="verse"><a name="37">37</a>Or nell’ultimo giorno, ch’era il gran giorno della festa, Gesù, stando in piè, gridò, dicendo: Se alcuno ha sete, venga a me, e beva.</span> <span class="verse"><a name="38">38</a>Chi crede in me, siccome ha detto la scrittura, dal suo seno coleranno fiumi d’acqua viva.</span> <span class="verse"><a name="39">39</a>Or egli disse questo dello Spirito, il qual riceverebbero coloro che credono in lui; perchè lo Spirito Santo non era ancora stato mandato; perciocchè Gesù non era ancora stato glorificato.</span> <span class="verse"><a name="40">40</a>Molti adunque della moltitudine, udito quel ragionamento, dicevano: Costui è veramente il profeta.</span> <span class="verse"><a name="41">41</a>Altri dicevano: Costui è il Cristo. Altri dicevano: Ma il Cristo verrà egli di Galilea?</span> <span class="verse"><a name="42">42</a>La scrittura non ha ella detto, che il Cristo verrà della progenie di Davide, e di Betleem, castello ove dimorò Davide?</span> <span class="verse"><a name="43">43</a>Vi fu adunque dissensione fra la moltitudine a motivo di lui.</span> <span class="verse"><a name="44">44</a>Ed alcuni di loro volevan pigliarlo, ma pur niuno mise le mani sopra lui</span> <span class="verse"><a name="45">45</a>I sergenti adunque tornarono a’ principali sacerdoti, ed a’ Farisei; e quelli dissero loro: Perchè non l’avete menato?</span> <span class="verse"><a name="46">46</a>I sergenti risposero: Niun uomo parlò giammai come costui.</span> <span class="verse"><a name="47">47</a>Laonde i Farisei risposer loro: Siete punto ancora voi stati sedotti?</span> <span class="verse"><a name="48">48</a>Ha alcuno dei rettori, o de’ Farisei, creduto in lui?</span> <span class="verse"><a name="49">49</a>Ma questa moltitudine, che non sa la legge, è maledetta.</span> <span class="verse"><a name="50">50</a>Nicodemo, quel che venne di notte a lui, il quale era un di loro, disse loro:</span> <span class="verse"><a name="51">51</a>La nostra legge condanna ella l’uomo, avanti ch’egli sia stato udito, e che sia conosciuto ciò ch’egli ha fatto?</span> <span class="verse"><a name="52">52</a>Essi risposero, e gli dissero: Sei punto ancor tu di Galilea? investiga, e vedi che profeta alcuno non sorse mai di Galilea.</span> <span class="verse"><a name="53">53</a>E ciascuno se ne andò a casa sua</span> </p></div</div></div></body></html>