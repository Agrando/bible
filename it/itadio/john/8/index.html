<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/john/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/john">John</a> &gt <strong>Chapter 8</strong></div><p><span class="verse"><a name="1">1</a>E GESÙ se ne andò al monte degli Ulivi.</span> <span class="verse"><a name="2">2</a>E in sul far del giorno, venne di nuovo nel tempio, e tutto il popolo venne a lui; ed egli, postosi a sedere, li ammaestrava.</span> <span class="verse"><a name="3">3</a>Allora i Farisei, e gli Scribi, gli menarono una donna, ch’era stata colta in adulterio; e fattala star in piè ivi in mezzo,</span> <span class="verse"><a name="4">4</a>dissero a Gesù: Maestro, questa donna è stata trovata in sul fatto, commettendo adulterio.</span> <span class="verse"><a name="5">5</a>Or Mosè ci ha comandato nella legge, che cotali si lapidino; tu adunque, che ne dici?</span> <span class="verse"><a name="6">6</a>Or dicevano questo, tentandolo, per poterlo accusare. Ma Gesù chinatosi in giù, scriveva col dito in terra.</span> <span class="verse"><a name="7">7</a>E come essi continuavano a domandarlo, egli, rizzatosi, disse loro: Colui di voi ch’è senza peccato getti il primo la pietra contro a lei.</span> <span class="verse"><a name="8">8</a>E chinatosi di nuovo in giù, scriveva in terra.</span> <span class="verse"><a name="9">9</a>Ed essi, udito ciò, e convinti dalla coscienza, ad uno ad uno se ne uscirono fuori, cominciando da’ più vecchi infino agli ultimi; e Gesù fu lasciato solo con la donna, che era ivi in mezzo.</span> <span class="verse"><a name="10">10</a>E Gesù, rizzatosi, e non veggendo alcuno, se non la donna, le disse: Donna, ove sono que’ tuoi accusatori? niuno t’ha egli condannata?</span> <span class="verse"><a name="11">11</a>Ed ella disse: Niuno, Signore. E Gesù le disse: Io ancora non ti condanno; vattene, e da ora innanzi non peccar più</span> <span class="verse"><a name="12">12</a>E GESÙ di nuovo parlò loro, dicendo: Io son la luce del mondo; chi mi seguita non camminerà nelle tenebre, anzi avrà la luce della vita.</span> <span class="verse"><a name="13">13</a>Laonde i Farisei gli dissero: Tu testimonii di te stesso; la tua testimonianza non è verace.</span> <span class="verse"><a name="14">14</a>Gesù rispose, e disse loro: Quantunque io testimonii di me stesso, pure è la mia testimonianza verace; perciocchè io so onde io son venuto, ed ove io vo; ma voi non sapete nè onde io vengo, nè ove io vo.</span> <span class="verse"><a name="15">15</a>Voi giudicate secondo la carne; io non giudico alcuno.</span> <span class="verse"><a name="16">16</a>E benchè io giudicassi, il mio giudicio sarebbe verace, perciocchè io non son solo; anzi son io, e il Padre che mi ha mandato.</span> <span class="verse"><a name="17">17</a>Or anche nella vostra legge è scritto, che la testimonianza di due uomini è verace.</span> <span class="verse"><a name="18">18</a>Io son quel che testimonio di me stesso; e il Padre ancora, che mi ha mandato, testimonia di me.</span> <span class="verse"><a name="19">19</a>Laonde essi gli dissero: Ove è il Padre tuo? Gesù rispose: Voi non conoscete nè me, nè il Padre mio; se voi conosceste me, conoscereste ancora il Padre mio.</span> <span class="verse"><a name="20">20</a>Questi ragionamenti tenne Gesù in quella parte, dov’era la cassa delle offerte, insegnando nel tempio; e niuno lo pigliò, perciocchè la sua ora non era ancora venuta</span> <span class="verse"><a name="21">21</a>Gesù adunque disse loro di nuovo: Io me ne vo, e voi mi cercherete, e morrete nel vostro peccato; là ove io vo, voi non potete venire.</span> <span class="verse"><a name="22">22</a>Laonde i Giudei dicevano: Ucciderà egli sè stesso, ch’egli dice: Dove io vo, voi non potete venire?</span> <span class="verse"><a name="23">23</a>Ed egli disse loro: Voi siete da basso, io son da alto; voi siete di questo mondo, io non son di questo mondo.</span> <span class="verse"><a name="24">24</a>Perciò vi ho detto che voi morrete ne’ vostri peccati, perciocchè, se voi non credete ch’io son desso, voi morrete ne’ vostri peccati.</span> <span class="verse"><a name="25">25</a>Laonde essi gli dissero: Tu chi sei? E Gesù disse loro: Io sono quel che vi dico dal principio.</span> <span class="verse"><a name="26">26</a>Io ho molte cose a parlare, ed a giudicar di voi; ma colui che mi ha mandato è verace, e le cose che io ho udite da lui, quelle dico al mondo.</span> <span class="verse"><a name="27">27</a>Essi non conobbero che parlava loro del Padre.</span> <span class="verse"><a name="28">28</a>Gesù adunque disse loro: Quando voi avrete innalzato il Figliuol dell’uomo, allora conoscerete che io son desso, e che non fo nulla da me stesso; ma che parlo queste cose, secondo che il Padre mi ha insegnato.</span> <span class="verse"><a name="29">29</a>E colui che mi ha mandato è meco: il Padre non mi ha lasciato solo; poichè io del continuo fo le cose che gli piacciono.</span> <span class="verse"><a name="30">30</a>Mentre egli ragionava queste cose, molti credettero in lui</span> <span class="verse"><a name="31">31</a>E Gesù disse a’ Giudei che gli aveano creduto: Se voi perseverate nella mia parola, voi sarete veramente miei discepoli;</span> <span class="verse"><a name="32">32</a>e conoscerete la verità, e la verità vi francherà.</span> <span class="verse"><a name="33">33</a>Essi gli risposero: Noi siam progenie d’Abrahamo, e non abbiam mai servito ad alcuno; come dici tu: Voi diverrete franchi?</span> <span class="verse"><a name="34">34</a>Gesù rispose loro: In verità, in verità, io vi dico, che chi fa il peccato è servo del peccato.</span> <span class="verse"><a name="35">35</a>Or il servo non dimora in perpetuo nella casa; il figliuolo vi dimora in perpetuo.</span> <span class="verse"><a name="36">36</a>Se dunque il Figliuolo vi franca, voi sarete veramente franchi.</span> <span class="verse"><a name="37">37</a>Io so che voi siete progenie d’Abrahamo; ma voi cercate d’uccidermi, perciocchè la mia parola non penetra in voi</span> <span class="verse"><a name="38">38</a>Io parlo ciò che ho veduto presso il Padre mio; e voi altresì fate le cose che avete vedute presso il padre vostro.</span> <span class="verse"><a name="39">39</a>Essi risposero, e gli dissero: Il padre nostro è Abrahamo. Gesù disse loro: Se voi foste figliuoli d’Abrahamo, fareste le opere d’Abrahamo.</span> <span class="verse"><a name="40">40</a>Ma ora voi cercate d’uccider me, uomo, che vi ho proposta la verità ch’io ho udita da Dio; ciò non fece già Abrahamo. Voi fate le opere del padre vostro.</span> <span class="verse"><a name="41">41</a>Laonde essi gli dissero: Noi non siam nati di fornicazione; noi abbiamo un solo Padre, che è Iddio.</span> <span class="verse"><a name="42">42</a>E Gesù disse loro: Se Iddio fosse vostro Padre, voi mi amereste; poichè io sono proceduto, e vengo da Dio; perciocchè io non son venuto da me stesso, anzi esso mi ha mandato.</span> <span class="verse"><a name="43">43</a>Perchè non intendete voi il mio parlare? perchè voi non potete ascoltar la mia parola.</span> <span class="verse"><a name="44">44</a>Voi siete dal diavolo, che è vostro padre; e volete fare i desideri del padre vostro; egli fu micidiale dal principio, e non è stato fermo nella verità; poichè verità non è in lui; quando proferisce la menzogna, parla del suo proprio; perciocchè egli è mendace, e il padre della menzogna.</span> <span class="verse"><a name="45">45</a>Ma, quant’è a me, perciocchè io dico la verità, voi non mi credete</span> <span class="verse"><a name="46">46</a>Chi di voi mi convince di peccato? e se io dico verità, perchè non mi credete voi?</span> <span class="verse"><a name="47">47</a>Chi è da Dio ascolta le parole di Dio; perciò, voi non l’ascoltate, perciocchè non siete da Dio.</span> <span class="verse"><a name="48">48</a>Laonde i Giudei risposero, e gli dissero: Non diciamo noi bene che tu sei Samaritano, e che hai il demonio?</span> <span class="verse"><a name="49">49</a>Gesù rispose: Io non ho demonio, ma onoro il Padre mio, e voi mi disonorate.</span> <span class="verse"><a name="50">50</a>Or io non cerco la mia gloria; v’è chi la cerca, e ne giudica</span> <span class="verse"><a name="51">51</a>In verità, in verità, io vi dico che se alcuno guarda la mia parola, non vedrà giammai in eterno la morte.</span> <span class="verse"><a name="52">52</a>Laonde i Giudei gli dissero: Ora conosciamo che tu hai il demonio. Abrahamo, ed i profeti son morti; e tu dici: Se alcuno guarda la mia parola, egli non gusterà giammai in eterno la morte.</span> <span class="verse"><a name="53">53</a>Sei tu maggiore del padre nostro Abrahamo, il quale è morto? i profeti ancora son morti; che fai te stesso?</span> <span class="verse"><a name="54">54</a>Gesù rispose: Se io glorifico me stesso, la mia gloria non è nulla; v’è il Padre mio che mi glorifica, che voi dite essere vostro Dio.</span> <span class="verse"><a name="55">55</a>E pur voi non l’avete conosciuto; ma io lo conosco; e, se io dicessi che io non lo conosco, sarei mendace, simile a voi; ma io lo conosco, e guardo la sua parola.</span> <span class="verse"><a name="56">56</a>Abrahamo, vostro padre, giubilando, desiderò di vedere il mio giorno, e lo vide, e se ne rallegrò.</span> <span class="verse"><a name="57">57</a>I Giudei adunque gli dissero: Tu non hai ancora cinquant’anni, ed hai veduto Abrahamo?</span> <span class="verse"><a name="58">58</a>Gesù disse loro: In verità, in verità, io vi dico, che avanti che Abrahamo fosse nato, io sono.</span> <span class="verse"><a name="59">59</a>Essi adunque levarono delle pietre, per gettarle contro a lui; ma Gesù si nascose, ed uscì del tempio, essendo passato per mezzo loro; e così se ne andò</span> </p></div</div></div></body></html>