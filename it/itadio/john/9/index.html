<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/john/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/john">John</a> &gt <strong>Chapter 9</strong></div><p><span class="verse"><a name="1">1</a>E PASSANDO, vide un uomo che era cieco dalla sua natività.</span> <span class="verse"><a name="2">2</a>E i suoi discepoli lo domandaron, dicendo: Maestro, chi ha peccato, costui, o suo padre e sua madre, perchè egli sia nato cieco?</span> <span class="verse"><a name="3">3</a>Gesù rispose: Nè costui, nè suo padre, nè sua madre hanno peccato; anzi ciò è avvenuto, acciocchè le opere di Dio sieno manifestate in lui.</span> <span class="verse"><a name="4">4</a>Conviene che io operi l’opere di colui che mi ha mandato, mentre è giorno; la notte viene che niuno può operare.</span> <span class="verse"><a name="5">5</a>Mentre io son nel mondo, io son la luce del mondo.</span> <span class="verse"><a name="6">6</a>Avendo dette queste cose, sputò in terra, e fece del loto con lo sputo, e ne impiastrò gli occhi del cieco.</span> <span class="verse"><a name="7">7</a>E gli disse: Va’, lavati nella pescina di Siloe il che s’interpreta: Mandato; egli adunque vi andò, e si lavò, e ritornò vedendo</span> <span class="verse"><a name="8">8</a>Laonde i vicini, e coloro che innanzi l’avean veduto cieco, dissero: Non è costui quel che sedeva, e mendicava?</span> <span class="verse"><a name="9">9</a>Gli uni dicevano: Egli è l’istesso. Gli altri: Egli lo rassomiglia. Ed egli diceva: Io son desso.</span> <span class="verse"><a name="10">10</a>Gli dissero adunque: Come ti sono stati aperti gli occhi?</span> <span class="verse"><a name="11">11</a>Egli rispose, e disse: Un uomo, detto Gesù, fece del loto, e me ne impiastrò gli occhi, e mi disse: Vattene alla pescina di Siloe, e lavati. Ed io, essendovi andato, e lavatomi, ho ricuperata la vista.</span> <span class="verse"><a name="12">12</a>Ed essi gli dissero: Ov’è colui? Egli disse: Io non so</span> <span class="verse"><a name="13">13</a>Ed essi condussero a’ Farisei colui che già era stato cieco.</span> <span class="verse"><a name="14">14</a>Or era sabato, quando Gesù fece il loto, ed aperse gli occhi d’esso.</span> <span class="verse"><a name="15">15</a>I Farisei adunque da capo gli domandarono anch’essi, come egli avea ricoverata la vista. Ed egli disse loro: Egli mi mise del loto in su gli occhi, ed io mi lavai, e veggo.</span> <span class="verse"><a name="16">16</a>Alcuni adunque de’ Farisei dicevano: Quest’uomo non è da Dio, perciocchè non osserva il sabato. Altri dicevano: Come può un uomo peccatore far cotali miracoli? E v’era dissensione fra loro.</span> <span class="verse"><a name="17">17</a>Dissero adunque di nuovo al cieco: Che dici tu di lui, ch’egli ti ha aperti gli occhi? Egli disse: Egli è profeta.</span> <span class="verse"><a name="18">18</a>Laonde i Giudei non credettero di lui, ch’egli fosse stato cieco, ed avesse ricoverata la vista; finchè ebbero chiamati il padre, e la madre di quell’uomo che avea ricoverata la vista.</span> <span class="verse"><a name="19">19</a>E quando furon venuti, li domandarono, dicendo: È costui il vostro figliuolo, il qual voi dite esser nato cieco? come dunque vede egli ora?</span> <span class="verse"><a name="20">20</a>E il padre, e la madre di esso risposero loro, e dissero: Noi sappiamo che costui è nostro figliuolo, e ch’egli è nato cieco.</span> <span class="verse"><a name="21">21</a>Ma, come egli ora vegga, o chi gli abbia aperti gli occhi, noi nol sappiamo; egli è già in età, domandateglielo; egli parlerà di sè stesso.</span> <span class="verse"><a name="22">22</a>Questo dissero il padre, e la madre d’esso; perciocchè temevano i Giudei; poichè i Giudei avevano già costituito che se alcuno lo riconosceva il Cristo, fosse sbandito dalla sinagoga.</span> <span class="verse"><a name="23">23</a>Perciò, il padre e la madre d’esso dissero: Egli è già in età, domandate lui stesso.</span> <span class="verse"><a name="24">24</a>Essi adunque chiamarono di nuovo quell’uomo ch’era stato cieco, e gli dissero: Da’ gloria a Dio; noi sappiamo che quest’uomo è peccatore.</span> <span class="verse"><a name="25">25</a>Laonde colui rispose, e disse: Se egli è peccatore, io nol so; una cosa so, che, essendo io stato cieco, ora veggo.</span> <span class="verse"><a name="26">26</a>Ed essi da capo gli dissero: Che ti fece egli? come ti aperse egli gli occhi?</span> <span class="verse"><a name="27">27</a>Egli rispose loro: Io ve l’ho già detto, e voi non l’avete ascoltato; perchè volete udirlo di nuovo? volete punto ancora voi divenir suoi discepoli?</span> <span class="verse"><a name="28">28</a>Perciò essi l’ingiuriarono, e dissero: Sii tu discepolo di colui; ma, quant’è a noi, siam discepoli di Mosè.</span> <span class="verse"><a name="29">29</a>Noi sappiamo che Iddio ha parlato a Mosè; ma, quant’è a costui, non sappiamo onde egli sia.</span> <span class="verse"><a name="30">30</a>Quell’uomo rispose, e disse loro: V’è ben di vero da maravigliarsi in ciò che voi non sapete onde egli sia; e pure egli mi ha aperti gli occhi.</span> <span class="verse"><a name="31">31</a>Or noi sappiamo che Iddio non esaudisce i peccatori; ma, se alcuno è pio verso Iddio, e fa la sua volontà, quello esaudisce egli.</span> <span class="verse"><a name="32">32</a>Ei non si è giammai udito che alcuno abbia aperti gli occhi ad uno che sia nato cieco.</span> <span class="verse"><a name="33">33</a>Se costui non fosse da Dio, non potrebbe far nulla.</span> <span class="verse"><a name="34">34</a>Essi risposero, e gli dissero: Tu sei tutto quanto nato in peccati, e ci ammaestri! E lo cacciarono fuori</span> <span class="verse"><a name="35">35</a>Gesù udì che l’aveano cacciato fuori; e trovatolo, gli disse: Credi tu nel Figliuol di Dio?</span> <span class="verse"><a name="36">36</a>Colui rispose, e disse: E chi è egli, Signore, acciocchè io creda in lui?</span> <span class="verse"><a name="37">37</a>E Gesù gli disse: Tu l’hai veduto, e quel che parla teco è desso.</span> <span class="verse"><a name="38">38</a>Allora egli disse: Io credo, Signore, e l’adorò</span> <span class="verse"><a name="39">39</a>Poi Gesù disse: Io son venuto in questo mondo per far giudicio, acciocchè coloro che non veggono veggano, e coloro che veggono divengan ciechi.</span> <span class="verse"><a name="40">40</a>Ed alcuni de’ Farisei ch’eran con lui udirono queste cose, e gli dissero: Siamo ancora noi ciechi?</span> <span class="verse"><a name="41">41</a>Gesù disse loro: Se voi foste ciechi, non avreste alcun peccato; ma ora voi dite: Noi veggiamo; perciò il vostro peccato rimane</span> </p></div</div></div></body></html>