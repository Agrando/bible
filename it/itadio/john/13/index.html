<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/john/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/john">John</a> &gt <strong>Chapter 13</strong></div><p><span class="verse"><a name="1">1</a>OR avanti la festa di Pasqua, Gesù, sapendo che la sua ora era venuta, da passar di questo mondo al Padre; avendo amati i suoi che erano nel mondo, li amò infino alla fine.</span> <span class="verse"><a name="2">2</a>E finita la cena avendo già il diavolo messo nel cuor di Giuda Iscariot, figliuol di Simone, di tradirlo,</span> <span class="verse"><a name="3">3</a>Gesù, sapendo che il Padre gli avea dato ogni cosa in mano, e ch’egli era proceduto da Dio, e se ne andava a Dio;</span> <span class="verse"><a name="4">4</a>si levò dalla cena, e pose giù la sua vesta; e preso uno sciugatoio, se ne cinse.</span> <span class="verse"><a name="5">5</a>Poi mise dell’acqua in un bacino, e prese a lavare i piedi de’ discepoli, e ad asciugarli con lo sciugatoio, del quale egli era cinto.</span> <span class="verse"><a name="6">6</a>Venne adunque a Simon Pietro. Ed egli disse: Signore, mi lavi tu i piedi?</span> <span class="verse"><a name="7">7</a>Gesù rispose, e gli disse: Tu non sai ora quel ch’io fo, ma lo saprai appresso.</span> <span class="verse"><a name="8">8</a>Pietro gli disse: Tu non mi laverai giammai i piedi. Gesù gli disse: Se io non ti lavo, tu non avrai parte alcuna meco.</span> <span class="verse"><a name="9">9</a>Simon Pietro gli disse: Signore, non solo i piedi, ma anche le mani, e il capo.</span> <span class="verse"><a name="10">10</a>Gesù gli disse: Chi è lavato non ha bisogno se non di lavare i piedi, ma è tutto netto; voi ancora siete netti, ma non tutti.</span> <span class="verse"><a name="11">11</a>Perciocchè egli conosceva colui che lo tradiva; perciò disse: Non tutti siete netti.</span> <span class="verse"><a name="12">12</a>Dunque, dopo ch’egli ebbe loro lavati i piedi, ed ebbe ripresa la sua vesta, messosi di nuovo a tavola, disse loro: Sapete voi quel ch’io vi ho fatto?</span> <span class="verse"><a name="13">13</a>Voi mi chiamate Maestro, e Signore, e dite bene, perciocchè io lo sono.</span> <span class="verse"><a name="14">14</a>Se dunque io, che sono il Signore, e il Maestro, v’ho lavati i piedi, voi ancora dovete lavare i piedi gli uni agli altri.</span> <span class="verse"><a name="15">15</a>Perchè io vi ho dato esempio, acciocchè, come ho fatto io, facciate ancor voi.</span> <span class="verse"><a name="16">16</a>In verità, in verità, io vi dico, che il servitore non è maggior del suo signore, nè il messo maggior di colui che l’ha mandato.</span> <span class="verse"><a name="17">17</a>Se sapete queste cose, voi siete beati se le fate</span> <span class="verse"><a name="18">18</a>Io non dico di voi tutti; io so quelli che io ho eletti; ma conviene che s’adempia questa scrittura: Colui che mangia il pane meco ha levato contro a me il suo calcagno.</span> <span class="verse"><a name="19">19</a>Fin da ora io vel dico, avanti che sia avvenuto; acciocchè, quando sarà avvenuto, crediate ch’io son desso.</span> <span class="verse"><a name="20">20</a>In verità, in verità, io vi dico, che, se io mando alcuno, chi lo riceve riceve me, e chi riceve me riceve colui che mi ha mandato.</span> <span class="verse"><a name="21">21</a>DOPO che Gesù ebbe dette queste cose, fu turbato nello spirito; e protestò, e disse: In verità, in verità, io vi dico, che l’un di voi mi tradirà.</span> <span class="verse"><a name="22">22</a>Laonde i discepoli si riguardavano gli uni gli altri, stando in dubbio di chi dicesse.</span> <span class="verse"><a name="23">23</a>Or uno de’ discepoli, il quale Gesù amava, era coricato in sul seno d’esso.</span> <span class="verse"><a name="24">24</a>Simon Pietro adunque gli fece cenno, che domandasse chi fosse colui, del quale egli parlava.</span> <span class="verse"><a name="25">25</a>E quel discepolo, inchinatosi sopra il petto di Gesù, gli disse: Signore, chi è colui? Gesù rispose:</span> <span class="verse"><a name="26">26</a>Egli è colui, al quale io darò il boccone, dopo averlo intinto. Ed avendo intinto il boccone, lo diede a Giuda Iscariot, figliuol di Simone.</span> <span class="verse"><a name="27">27</a>Ed allora, dopo quel boccone, Satana entrò in lui. Laonde Gesù gli disse: Fa’ prestamente quel che tu fai.</span> <span class="verse"><a name="28">28</a>Ma niun di coloro ch’erano a tavola intese perchè gli avea detto quello.</span> <span class="verse"><a name="29">29</a>Perciocchè alcuni stimavano, perchè Giuda avea la borsa, che Gesù gli avesse detto: Comperaci le cose che ci bisognano per la festa; ovvero, che desse qualche cosa ai poveri.</span> <span class="verse"><a name="30">30</a>Egli adunque, preso il boccone, subito se ne uscì. Or era notte</span> <span class="verse"><a name="31">31</a>QUANDO fu uscito, Gesù disse: Ora è glorificato il Figliuol dell’uomo, e Dio è glorificato in lui.</span> <span class="verse"><a name="32">32</a>E se Dio è glorificato in lui, egli altresì lo glorificherà in sè medesimo, e tosto lo glorificherà.</span> <span class="verse"><a name="33">33</a>Figliuoletti, io sono ancora un poco di tempo con voi; voi mi cercherete, ma come ho detto a’ Giudei, che là ove io vo essi non posson venire, così altresì dico a voi al presente.</span> <span class="verse"><a name="34">34</a>Io vi do un nuovo comandamento: che voi vi amiate gli uni gli altri; acciocchè, come io vi ho amati, voi ancora vi amiate gli uni gli altri.</span> <span class="verse"><a name="35">35</a>Da questo conosceranno tutti che voi siete miei discepoli, se avrete amore gli uni per gli altri</span> <span class="verse"><a name="36">36</a>Simon Pietro gli disse: Signore, dove vai? Gesù gli rispose: Là ove io vo, tu non puoi ora seguitarmi; ma mi seguiterai poi appresso.</span> <span class="verse"><a name="37">37</a>Pietro gli disse: Signore, perchè non posso io ora seguitarti? io metterò la vita mia per te.</span> <span class="verse"><a name="38">38</a>Gesù gli rispose: Tu metterai la vita tua per me? in verità, in verità, io ti dico che il gallo non canterà, che tu non mi abbi rinnegato tre volte</span> </p></div</div></div></body></html>