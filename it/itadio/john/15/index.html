<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/john/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/john">John</a> &gt <strong>Chapter 15</strong></div><p><span class="verse"><a name="1">1</a>IO son la vera vite, e il Padre mio è il vignaiuolo.</span> <span class="verse"><a name="2">2</a>Egli toglie via ogni tralcio che in me non porta frutto; ma ogni tralcio che porta frutto egli lo rimonda, acciocchè ne porti vie più.</span> <span class="verse"><a name="3">3</a>Già siete voi mondi, per la parola che io vi ho detta.</span> <span class="verse"><a name="4">4</a>Dimorate in me, ed io dimorerò in voi; siccome il tralcio non può portar frutto da sè stesso, se non dimora nella vite, così nè anche voi, se non dimorate in me.</span> <span class="verse"><a name="5">5</a>Io son la vite, voi siete i tralci; chi dimora in me, ed io in lui, esso porta molto frutto, poichè fuor di me non potete far nulla.</span> <span class="verse"><a name="6">6</a>Se alcuno non dimora in me, è gettato fuori, come il sermento, e si secca; poi cotali sermenti son raccolti, e son gettati nel fuoco, e si bruciano.</span> <span class="verse"><a name="7">7</a>Se voi dimorate in me, e le mie parole dimorano in voi, voi domanderete ciò che vorrete, e vi sarà fatto.</span> <span class="verse"><a name="8">8</a>In questo è glorificato il Padre mio, che voi portiate molto frutto; e così sarete miei discepoli</span> <span class="verse"><a name="9">9</a>Come il Padre mi ha amato, io altresì ho amati voi; dimorate nel mio amore.</span> <span class="verse"><a name="10">10</a>Se voi osservate i miei comandamenti, voi dimorerete nel mio amore; siccome io ho osservati i comandamenti del Padre mio, e dimoro nel suo amore.</span> <span class="verse"><a name="11">11</a>Queste cose vi ho io ragionate, acciocchè la mia allegrezza dimori in voi, e la vostra allegrezza sia compiuta.</span> <span class="verse"><a name="12">12</a>Quest’è il mio comandamento: Che voi vi amiate gli uni gli altri, come io ho amati voi.</span> <span class="verse"><a name="13">13</a>Niuno ha maggiore amor di questo: di metter la vita sua per i suoi amici.</span> <span class="verse"><a name="14">14</a>Voi sarete miei amici, se fate tutte le cose che io vi comando.</span> <span class="verse"><a name="15">15</a>Io non vi chiamo più servi, perciocchè il servo non sa ciò che fa il suo signore; ma io vi ho chiamati amici, perciocchè vi ho fatte assaper tutte le cose che ho udite dal Padre mio.</span> <span class="verse"><a name="16">16</a>Voi non avete eletto me, ma io ho eletti voi; e vi ho costituiti, acciocchè andiate, e portiate frutto, e il vostro frutto sia permanente; acciocchè qualunque cosa chiederete al Padre nel mio nome, egli ve la dia.</span> <span class="verse"><a name="17">17</a>Io vi comando queste cose, acciocchè vi amiate gli uni gli altri</span> <span class="verse"><a name="18">18</a>Se il mondo vi odia, sappiate che egli mi ha odiato prima di voi.</span> <span class="verse"><a name="19">19</a>Se voi foste del mondo, il mondo amerebbe ciò che sarebbe suo; ma, perciocchè voi non siete del mondo, anzi io vi ho eletti dal mondo, perciò vi odia il mondo.</span> <span class="verse"><a name="20">20</a>Ricordatevi delle parole che io vi ho dette: Che il servitore non è da più del suo signore; se hanno perseguito me, perseguiranno ancora voi; se hanno osservate le mie parole, osserveranno ancora le vostre.</span> <span class="verse"><a name="21">21</a>Ma vi faranno tutte queste cose per lo mio nome; perciocchè non conoscono colui che mi ha mandato.</span> <span class="verse"><a name="22">22</a>Se io non fossi venuto, e non avessi lor parlato, non avrebbero alcun peccato; ma ora non hanno scusa alcuna del lor peccato.</span> <span class="verse"><a name="23">23</a>Chi odia me, odia eziandio il Padre mio.</span> <span class="verse"><a name="24">24</a>Se io non avessi fatte tra loro opere quali niuno altro ha fatte, non avrebbero alcun peccato; ma ora essi le hanno vedute, ed hanno odiato me, ed il Padre mio.</span> <span class="verse"><a name="25">25</a>Ma questo è acciocchè si adempia la parola scritta nella lor legge: M’hanno odiato senza cagione</span> <span class="verse"><a name="26">26</a>Ma, quando sarà venuto il Consolatore, il quale io vi manderò dal Padre, che è lo Spirito della verità, il qual procede dal Padre mio, esso testimonierà di me.</span> <span class="verse"><a name="27">27</a>E voi ancora ne testimonierete, poichè dal principio siete meco</span> </p></div</div></div></body></html>