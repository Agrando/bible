<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/john/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/john">John</a> &gt <strong>Chapter 12</strong></div><p><span class="verse"><a name="1">1</a>GESÙ adunque, sei giorni avanti la pasqua, venne in Betania ove era Lazaro, quel ch’era stato morto, il quale egli avea suscitato da’ morti.</span> <span class="verse"><a name="2">2</a>E quivi gli fecero un convito; e Marta ministrava, e Lazaro era un di coloro ch’eran con lui a tavola.</span> <span class="verse"><a name="3">3</a>E Maria prese una libbra d’olio odorifero di nardo schietto, di gran prezzo, e ne unse i piedi di Gesù, e li asciugò co’ suoi capelli, e la casa fu ripiena dell’odor dell’olio.</span> <span class="verse"><a name="4">4</a>Laonde un de’ discepoli d’esso, cioè Giuda Iscariot, figliuol di Simone, il quale era per tradirlo, disse:</span> <span class="verse"><a name="5">5</a>Perchè non si è venduto quest’olio trecento denari, e non si è il prezzo dato a’ poveri?</span> <span class="verse"><a name="6">6</a>Or egli diceva questo, non perchè si curasse de’ poveri, ma perciocchè era ladro, ed avea la borsa, e portava ciò che vi si metteva dentro.</span> <span class="verse"><a name="7">7</a>Gesù adunque disse: Lasciala; ella l’avea guardato per lo giorno della mia imbalsamatura.</span> <span class="verse"><a name="8">8</a>Perciocchè sempre avete i poveri con voi, ma me non avete sempre.</span> <span class="verse"><a name="9">9</a>Una gran moltitudine dunque de’ Giudei seppe ch’egli era quivi; e vennero, non sol per Gesù, ma ancora per veder Lazaro, il quale egli avea suscitato dai morti.</span> <span class="verse"><a name="10">10</a>Or i principali sacerdoti preser consiglio d’uccidere eziandio Lazaro;</span> <span class="verse"><a name="11">11</a>perciocchè per esso molti de’ Giudei andavano, e credevano in Gesù</span> <span class="verse"><a name="12">12</a>IL giorno seguente, una gran moltitudine, ch’era venuta alla festa, udito che Gesù veniva in Gerusalemme,</span> <span class="verse"><a name="13">13</a>prese de’ rami di palme, ed uscì incontro a lui, e gridava: Osanna! benedetto sia il Re d’Israele, che viene nel nome del Signore.</span> <span class="verse"><a name="14">14</a>E Gesù, trovato un asinello, vi montò su, secondo ch’egli è scritto:</span> <span class="verse"><a name="15">15</a>Non temere, o figliuola di Sion; ecco, il tuo Re viene, montato sopra un puledro d’asina.</span> <span class="verse"><a name="16">16</a>Or i suoi discepoli non intesero da prima queste cose; ma, quando Gesù fu glorificato, allora si ricordarono che queste cose erano scritte di lui, e ch’essi gli avean fatte queste cose.</span> <span class="verse"><a name="17">17</a>La moltitudine adunque ch’era con lui testimoniava ch’egli avea chiamato Lazaro fuori del monumento, e l’avea suscitato da’ morti.</span> <span class="verse"><a name="18">18</a>Perciò ancora la moltitudine gli andò incontro, perciocchè avea udito che egli avea fatto questo miracolo.</span> <span class="verse"><a name="19">19</a>Laonde i Farisei disser tra loro: Vedete che non profittate nulla? ecco, il mondo gli va dietro</span> <span class="verse"><a name="20">20</a>OR v’erano certi Greci, di quelli che salivano per adorar nella festa.</span> <span class="verse"><a name="21">21</a>Costoro adunque, accostatisi a Filippo, ch’era di Betsaida, città di Galilea, lo pregarono, dicendo: Signore, noi vorremmo veder Gesù.</span> <span class="verse"><a name="22">22</a>Filippo venne, e lo disse ad Andrea; e di nuovo Andrea e Filippo lo dissero a Gesù.</span> <span class="verse"><a name="23">23</a>E Gesù rispose loro, dicendo: L’ora è venuta, che il Figliuol dell’uomo ha da esser glorificato.</span> <span class="verse"><a name="24">24</a>In verità, in verità, io vi dico che, se il granel del frumento, caduto in terra, non muore, riman solo; ma, se muore, produce molto frutto.</span> <span class="verse"><a name="25">25</a>Chi ama la sua vita la perderà, e chi odia la sua vita in questo mondo la conserverà in vita eterna.</span> <span class="verse"><a name="26">26</a>Se alcun mi serve, seguitimi; ed ove io sarò, ivi ancora sarà il mio servitore; e se alcuno mi serve, il Padre l’onorerà</span> <span class="verse"><a name="27">27</a>Ora è turbata l’anima mia; e che dirò? Padre, salvami da quest’ora; ma, per questo sono io venuto in quest’ora.</span> <span class="verse"><a name="28">28</a>Padre, glorifica il tuo nome. Allora venne una voce dal cielo, che disse: E l’ho glorificato, e lo glorificherò ancora.</span> <span class="verse"><a name="29">29</a>Laonde la moltitudine, ch’era quivi presente, ed avea udita la voce, diceva essersi fatto un tuono. Altri dicevano: Un angelo gli ha parlato.</span> <span class="verse"><a name="30">30</a>E Gesù rispose, e disse: Questa voce non si è fatta per me, ma per voi.</span> <span class="verse"><a name="31">31</a>Ora è il giudicio di questo mondo; ora sarà cacciato fuori il principe di questo mondo.</span> <span class="verse"><a name="32">32</a>Ed io, quando sarò levato in su dalla terra, trarrò tutti a me.</span> <span class="verse"><a name="33">33</a>Or egli diceva questo, significando di qual morte egli morrebbe.</span> <span class="verse"><a name="34">34</a>La moltitudine gli rispose: Noi abbiamo inteso dalla legge che il Cristo dimora in eterno; come dunque dici tu che convien che il Figliuol dell’uomo sia elevato ad alto? chi è questo Figliuol dell’uomo?</span> <span class="verse"><a name="35">35</a>Gesù adunque disse loro: Ancora un poco di tempo la Luce è con voi; camminate, mentre avete la luce, che le tenebre non vi colgano; perciocchè, chi cammina nelle tenebre non sa dove si vada.</span> <span class="verse"><a name="36">36</a>Mentre avete la Luce, credete nella Luce, acciocchè siate figliuoli di luce. Queste cose ragionò Gesù; e poi se ne andò, e si nascose da loro</span> <span class="verse"><a name="37">37</a>E, benchè avesse fatti cotanti segni davanti a loro, non però credettero in lui;</span> <span class="verse"><a name="38">38</a>acciocchè la parola che il profeta Isaia ha detta s’adempiesse: Signore, chi ha creduto alla nostra predicazione? ed a cui è stato rivelato il braccio del Signore?</span> <span class="verse"><a name="39">39</a>Per tanto non potevano credere, perciocchè Isaia ancora ha detto:</span> <span class="verse"><a name="40">40</a>Egli ha accecati loro gli occhi, ed ha indurato loro il cuore, acciocchè non veggano con gli occhi, e non intendano col cuore, e non si convertano, ed io non li sani.</span> <span class="verse"><a name="41">41</a>Queste cose disse Isaia, quando vide la gloria d’esso, e d’esso parlò</span> <span class="verse"><a name="42">42</a>Pur nondimeno molti, eziandio dei principali, credettero in lui; ma, per tema de’ Farisei, non lo confessavano, acciocchè non fossero sbanditi dalla sinagoga.</span> <span class="verse"><a name="43">43</a>Perciocchè amarono più la gloria degli uomini, che la gloria di Dio</span> <span class="verse"><a name="44">44</a>Or Gesù gridò, e disse: Chi crede in me non crede in me, ma in colui che mi ha mandato.</span> <span class="verse"><a name="45">45</a>E chi vede me vede colui che mi ha mandato.</span> <span class="verse"><a name="46">46</a>Io, che son la Luce, son venuto nel mondo, acciocchè chiunque crede in me non dimori nelle tenebre.</span> <span class="verse"><a name="47">47</a>E se alcuno ode le mie parole, e non crede, io non lo giudico; perciocchè io non son venuto a giudicare il mondo, anzi a salvare il mondo.</span> <span class="verse"><a name="48">48</a>Chi mi sprezza, e non riceve le mie parole, ha chi lo giudica; la parola che io ho ragionata sarà quella che lo giudicherà nell’ultimo giorno.</span> <span class="verse"><a name="49">49</a>Perciocchè io non ho parlato da me medesimo; ma il Padre che mi ha mandato è quello che mi ha ordinato ciò ch’io debbo dire e parlare.</span> <span class="verse"><a name="50">50</a>Ed io so che il suo comandamento è vita eterna; le cose adunque ch’io ragiono, così le ragiono come il Padre mi ha detto</span> </p></div</div></div></body></html>