<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/john/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/john">John</a> &gt <strong>Chapter 1</strong></div><p><span class="verse"><a name="1">1</a>NEL principio la Parola era, e la Parola era appo Dio, e la Parola era Dio.</span> <span class="verse"><a name="2">2</a>Essa era nel principio appo Dio.</span> <span class="verse"><a name="3">3</a>Ogni cosa è stata fatta per mezzo di essa; e senz’essa niuna cosa fatta è stata fatta.</span> <span class="verse"><a name="4">4</a>In lei era la vita, e la vita era la luce degli uomini</span> <span class="verse"><a name="5">5</a>E la luce riluce nelle tenebre, e le tenebre non l’hanno compresa.</span> <span class="verse"><a name="6">6</a>Vi fu un uomo mandato da Dio, il cui nome era Giovanni.</span> <span class="verse"><a name="7">7</a>Costui venne per testimonianza, affin di testimoniar della Luce, acciocchè tutti credessero per mezzo di lui.</span> <span class="verse"><a name="8">8</a>Egli non era la Luce, anzi era mandato per testimoniar della Luce.</span> <span class="verse"><a name="9">9</a>Colui, che è la Luce vera, la quale illumina ogni uomo che viene nel mondo, era.</span> <span class="verse"><a name="10">10</a>Era nel mondo, e il mondo è stato fatto per mezzo d’esso; ma il mondo non l’ha conosciuto.</span> <span class="verse"><a name="11">11</a>Egli è venuto in casa sua, ed i suoi non l’hanno ricevuto.</span> <span class="verse"><a name="12">12</a>Ma, a tutti coloro che l’hanno ricevuto, i quali credono nel suo nome, egli ha data questa ragione, d’esser fatti figliuoli di Dio;</span> <span class="verse"><a name="13">13</a>i quali, non di sangue, nè di volontà di carne, nè di volontà d’uomo, ma son nati di Dio.</span> <span class="verse"><a name="14">14</a>E la Parola è stata fatta carne, ed è abitata fra noi e noi abbiam contemplata la sua gloria, gloria, come dell’unigenito proceduto dal Padre, piena di grazia, e di verità</span> <span class="verse"><a name="15">15</a>GIOVANNI testimoniò di lui, e gridò, dicendo: Costui è quel di cui io diceva: Colui che viene dietro a me mi è antiposto, perciocchè egli era prima di me.</span> <span class="verse"><a name="16">16</a>E noi tutti abbiamo ricevuto della sua pienezza, e grazia per grazia.</span> <span class="verse"><a name="17">17</a>Perciocchè la legge è stata data per mezzo di Mosè, ma la grazia, e la verità sono venute per mezzo di Gesù Cristo.</span> <span class="verse"><a name="18">18</a>Niuno vide giammai Iddio; l’unigenito Figliuolo, ch’è nel seno del Padre, è quel che l’ha dichiarato</span> <span class="verse"><a name="19">19</a>E questa è la testimonianza di Giovanni, quando i Giudei da Gerusalemme mandarono de’ sacerdoti, e de’ Leviti, per domandargli: Tu chi sei?</span> <span class="verse"><a name="20">20</a>Ed egli riconobbe chi egli era, e nol negò; anzi lo riconobbe, dicendo: Io non sono il Cristo.</span> <span class="verse"><a name="21">21</a>Ed essi gli domandarono: Che sei dunque? Sei tu Elia? Ed egli disse: Io nol sono. Sei tu il Profeta? Ed egli rispose: No.</span> <span class="verse"><a name="22">22</a>Essi adunque gli dissero Chi sei? acciocchè rendiamo risposta a coloro che ci hanno mandati; che dici tu di te stesso?</span> <span class="verse"><a name="23">23</a>Egli disse: Io son la voce di colui che grida nel deserto: Addirizzate la via del Signore, siccome il profeta Isaia ha detto.</span> <span class="verse"><a name="24">24</a>Or coloro ch’erano stati mandati erano d’infra i Farisei.</span> <span class="verse"><a name="25">25</a>Ed essi gli domandarono, e gli dissero: Perchè dunque battezzi, se tu non sei il Cristo, nè Elia, nè il profeta?</span> <span class="verse"><a name="26">26</a>Giovanni rispose loro, dicendo: Io battezzo con acqua; ma nel mezzo di voi è presente uno, il qual voi non conoscete.</span> <span class="verse"><a name="27">27</a>Esso è colui che vien dietro a me, il qual mi è stato antiposto, di cui io non son degno di sciogliere il correggiuol della scarpa.</span> <span class="verse"><a name="28">28</a>Queste cose avvennero in Betabara, di là dal Giordano, ove Giovanni battezzava</span> <span class="verse"><a name="29">29</a>Il giorno seguente, Giovanni vide Gesù che veniva a lui, e disse: Ecco l’Agnello di Dio, che toglie il peccato del mondo.</span> <span class="verse"><a name="30">30</a>Costui è quel del quale io diceva: Dietro a me viene un uomo, il qual mi è antiposto; perciocchè egli era prima di me.</span> <span class="verse"><a name="31">31</a>E quant’è a me, io nol conosceva; ma, acciocchè egli sia manifestato ad Israele, per ciò son venuto, battezzando con acqua.</span> <span class="verse"><a name="32">32</a>E Giovanni testimoniò, dicendo: Io ho veduto lo Spirito, ch’è sceso dal cielo in somiglianza di colomba, e si è fermato sopra lui.</span> <span class="verse"><a name="33">33</a>E quant’è a me, io nol conosceva; ma colui che mi ha mandato a battezzar con acqua mi avea detto: Colui sopra il quale tu vedrai scender lo Spirito, e fermarsi, è quel che battezza con lo Spirito Santo.</span> <span class="verse"><a name="34">34</a>Ed io l’ho veduto, e testifico che costui è il Figliuol di Dio.</span> <span class="verse"><a name="35">35</a>IL giorno seguente, Giovanni di nuovo si fermò, con due de’ suoi discepoli.</span> <span class="verse"><a name="36">36</a>Ed avendo riguardato in faccia Gesù che camminava, disse: Ecco l’Agnello di Dio</span> <span class="verse"><a name="37">37</a>E i due discepoli l’udirono parlare, e seguitarono Gesù.</span> <span class="verse"><a name="38">38</a>E Gesù, rivoltosi, e veggendo che lo seguitavano, disse loro: Che cercate? Ed essi gli dissero: Rabbi il che, interpretato, vuol dire: Maestro, dove dimori?</span> <span class="verse"><a name="39">39</a>Egli disse loro: Venite, e vedetelo. Essi adunque andarono, e videro ove egli dimorava, e stettero presso di lui quel giorno. Or era intorno le dieci ore.</span> <span class="verse"><a name="40">40</a>Andrea, fratello di Simon Pietro, era uno de’ due, che aveano udito quel ragionamento da Giovanni, ed avean seguitato Gesù.</span> <span class="verse"><a name="41">41</a>Costui trovò il primo il suo fratello Simone, e gli disse: Noi abbiam trovato il Messia; il che, interpretato, vuol dire: Il Cristo; e lo menò da Gesù.</span> <span class="verse"><a name="42">42</a>E Gesù, riguardatolo in faccia, disse: Tu sei Simone, figliuol di Giona; tu sarai chiamato Cefa, che vuol dire: Pietra</span> <span class="verse"><a name="43">43</a>Il giorno seguente, Gesù volle andare in Galilea, e trovò Filippo, e gli disse: Seguitami.</span> <span class="verse"><a name="44">44</a>Or Filippo era da Betsaida, della città d’Andrea e di Pietro.</span> <span class="verse"><a name="45">45</a>Filippo trovò Natanaele, e gli disse: Noi abbiam trovato colui, del quale Mosè nella legge, ed i profeti hanno scritto; che è Gesù, figliuol di Giuseppe, che è da Nazaret.</span> <span class="verse"><a name="46">46</a>E Natanaele gli disse: Può egli esservi bene alcuno da Nazaret? Filippo gli disse: Vieni, e vedi.</span> <span class="verse"><a name="47">47</a>Gesù vide venir Natanaele a sè, e disse di lui: Ecco veramente un Israelita, nel quale non vi è frode alcuna.</span> <span class="verse"><a name="48">48</a>Natanaele gli disse: Onde mi conosci? Gesù rispose, e gli disse: Avanti che Filippo ti chiamasse, quando tu eri sotto il fico, io ti vedeva.</span> <span class="verse"><a name="49">49</a>Natanaele rispose, e gli disse: Maestro, tu sei il Figliuol di Dio; tu sei il Re d’Israele.</span> <span class="verse"><a name="50">50</a>Gesù rispose, e gli disse: Perciocchè io ti ho detto ch’io ti vedeva sotto il fico, tu credi; tu vedrai cose maggiori di queste.</span> <span class="verse"><a name="51">51</a>Poi gli disse: In verità, in verità, io vi dico, che da ora innanzi voi vedrete il cielo aperto, e gli angeli di Dio salienti, e discendenti sopra il Figliuol dell’uomo</span> </p></div</div></div></body></html>