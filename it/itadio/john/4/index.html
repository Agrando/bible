<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/john/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/john">John</a> &gt <strong>Chapter 4</strong></div><p><span class="verse"><a name="1">1</a>QUANDO adunque il Signore ebbe saputo che i Farisei aveano udito, che Gesù faceva, e battezzava più discepoli che Giovanni</span> <span class="verse"><a name="2">2</a>quantunque non fosse Gesù che battezzava, ma i suoi discepoli;</span> <span class="verse"><a name="3">3</a>lasciò la Giudea, e se ne andò di nuovo in Galilea</span> <span class="verse"><a name="4">4</a>Or gli conveniva passare per il paese di Samaria.</span> <span class="verse"><a name="5">5</a>Venne adunque ad una città del paese di Samaria, detta Sichar, che è presso della possessione, la quale Giacobbe diede a Giuseppe, suo figliuolo.</span> <span class="verse"><a name="6">6</a>Or quivi era la fontana di Giacobbe. Gesù adunque, affaticato dal cammino, sedeva così in su la fontana; or era intorno alle sei ore.</span> <span class="verse"><a name="7">7</a>Ed una donna di Samaria venne, per attinger dell’acqua. E Gesù le disse: Dammi da bere.</span> <span class="verse"><a name="8">8</a>Perciocchè i suoi discepoli erano andati nella città, per comperar da mangiare.</span> <span class="verse"><a name="9">9</a>Laonde la donna Samaritana gli disse: Come, essendo Giudeo, domandi tu da bere a me, che son donna Samaritana? Poichè i Giudei non usano co’ Samaritani.</span> <span class="verse"><a name="10">10</a>Gesù rispose, e le disse: Se tu conoscessi il dono di Dio, e chi è colui che ti dice: Dammi da bere, tu stessa gliene avresti chiesto, ed egli ti avrebbe dato dell’acqua viva.</span> <span class="verse"><a name="11">11</a>La donna gli disse: Signore, tu non hai pure alcun vaso da attingere, ed il pozzo è profondo: onde adunque hai quell’acqua viva?</span> <span class="verse"><a name="12">12</a>Sei tu maggiore di Giacobbe, nostro padre, il qual ci diede questo pozzo, ed egli stesso ne bevve, e i suoi figliuoli, e il suo bestiame?</span> <span class="verse"><a name="13">13</a>Gesù rispose, e le disse: Chiunque beve di quest’acqua, avrà ancor sete;</span> <span class="verse"><a name="14">14</a>ma, chi berrà dell’acqua ch’io gli darò, non avrà giammai in eterno sete; anzi, l’acqua ch’io gli darò diverrà in lui una fonte d’acqua saliente in vita eterna.</span> <span class="verse"><a name="15">15</a>La donna gli disse: Signore, dammi cotest’acqua, acciocchè io non abbia più sete, e non venga più qua ad attingerne.</span> <span class="verse"><a name="16">16</a>Gesù le disse: Va’, chiama il tuo marito, e vieni qua.</span> <span class="verse"><a name="17">17</a>La donna rispose, e gli disse: Io non ho marito. Gesù le disse: Bene hai detto: Non ho marito.</span> <span class="verse"><a name="18">18</a>Perciocchè tu hai avuti cinque mariti, e quello che tu hai ora non è tuo marito; questo hai tu detto con verità.</span> <span class="verse"><a name="19">19</a>La donna gli disse: Signore, io veggo che tu sei profeta.</span> <span class="verse"><a name="20">20</a>I nostri padri hanno adorato in questo monte; e voi dite che in Gerusalemme è il luogo ove conviene adorare.</span> <span class="verse"><a name="21">21</a>Gesù le disse: Donna, credimi che l’ora viene, che voi non adorerete il Padre nè in questo monte, nè in Gerusalemme.</span> <span class="verse"><a name="22">22</a>Voi adorate ciò che non conoscete; noi adoriamo ciò che noi conosciamo; poichè la salute è dalla parte de’ Giudei.</span> <span class="verse"><a name="23">23</a>Ma l’ora viene, e già al presente è, che i veri adoratori adoreranno il Padre in ispirito e verità; perciocchè anche il Padre domanda tali che l’adorino;</span> <span class="verse"><a name="24">24</a>Iddio è Spirito; perciò, conviene che coloro che l’adorano, l’adorino in ispirito e verità.</span> <span class="verse"><a name="25">25</a>La donna gli disse: Io so che il Messia, il quale è chiamato Cristo, ha da venire; quando egli sarà venuto, ci annunzierà ogni cosa.</span> <span class="verse"><a name="26">26</a>Gesù le disse: Io, che ti parlo, son desso</span> <span class="verse"><a name="27">27</a>E in su quello, i suoi discepoli vennero, e si maravigliarono ch’egli parlasse con una donna; ma pur niuno disse: Che domandi? o: Che ragioni con lei?</span> <span class="verse"><a name="28">28</a>La donna adunque, lasciata la sua secchia, se ne andò alla città, e disse alla gente:</span> <span class="verse"><a name="29">29</a>Venite, vedete un uomo che mi ha detto tutto ciò ch’io ho fatto; non è costui il Cristo?</span> <span class="verse"><a name="30">30</a>Uscirono adunque della città, e vennero a lui.</span> <span class="verse"><a name="31">31</a>OR in quel mezzo i suoi discepoli lo pregavano, dicendo: Maestro, mangia.</span> <span class="verse"><a name="32">32</a>Ma egli disse loro: Io ho da mangiare un cibo, il qual voi non sapete.</span> <span class="verse"><a name="33">33</a>Laonde i discepoli dicevano l’uno all’altro: Gli ha punto alcuno portato da mangiare?</span> <span class="verse"><a name="34">34</a>Gesù disse loro: Il mio cibo è ch’io faccia la volontà di colui che mi ha mandato, e ch’io adempia l’opera sua.</span> <span class="verse"><a name="35">35</a>Non dite voi che vi sono ancora quattro mesi infino alla mietitura? ecco, io vi dico: Levate gli occhi vostri, e riguardate le contrade, come già son bianche da mietere.</span> <span class="verse"><a name="36">36</a>Or il mietitore riceve premio, e ricoglie frutto in vita eterna; acciocchè il seminatore, e il mietitore si rallegrino insieme.</span> <span class="verse"><a name="37">37</a>Poichè in questo quel dire è vero: L’uno semina, l’altro miete.</span> <span class="verse"><a name="38">38</a>Io vi ho mandati a mieter ciò intorno a che non avete faticato; altri hanno faticato, e voi siete entrati nella lor fatica.</span> <span class="verse"><a name="39">39</a>Or di quella città molti de’ Samaritani credettero in lui, per le parole della donna che testimoniava: Egli mi ha dette tutte le cose che io ho fatte.</span> <span class="verse"><a name="40">40</a>Quando adunque i Samaritani furon venuti a lui, lo pregarono di dimorare presso di loro; ed egli dimorò quivi due giorni.</span> <span class="verse"><a name="41">41</a>E più assai credettero in lui per la sua parola.</span> <span class="verse"><a name="42">42</a>E dicevano alla donna: Noi non crediamo più per le tue parole; perciocchè noi stessi l’abbiamo udito, e sappiamo che costui è veramente il Cristo, il Salvator del mondo</span> <span class="verse"><a name="43">43</a>ORA, passati que’ due giorni, egli si partì di là, e se ne andò in Galilea.</span> <span class="verse"><a name="44">44</a>Poichè Gesù stesso avea testimoniato che un profeta non è onorato nella sua propria patria.</span> <span class="verse"><a name="45">45</a>Quando adunque egli fu venuto in Galilea, i Galilei lo ricevettero, avendo vedute tutte le cose ch’egli avea fatte in Gerusalemme nella festa; perciocchè anche essi eran venuti alla festa.</span> <span class="verse"><a name="46">46</a>Gesù adunque venne di nuovo in Cana di Galilea, dove avea fatto dell’acqua vino. Or v’era un certo ufficial reale, il cui figliuolo era infermo in Capernaum.</span> <span class="verse"><a name="47">47</a>Costui, avendo udito che Gesù era venuto di Giudea in Galilea, andò a lui, e lo pregò che scendesse, e guarisse il suo figliuolo; perciocchè egli stava per morire.</span> <span class="verse"><a name="48">48</a>Laonde Gesù gli disse: Se voi non vedete segni e miracoli, voi non crederete.</span> <span class="verse"><a name="49">49</a>L’ufficial reale gli disse: Signore, scendi prima che il mio fanciullo muoia.</span> <span class="verse"><a name="50">50</a>Gesù gli disse: Va’, il tuo figliuolo vive. E quell’uomo credette alla parola che Gesù gli avea detta; e se ne andava.</span> <span class="verse"><a name="51">51</a>Ora, come egli già scendeva, i suoi servitori gli vennero incontro, e gli rapportarono, e dissero: Il tuo figliuolo vive.</span> <span class="verse"><a name="52">52</a>Ed egli domandò loro dell’ora ch’egli era stato meglio. Ed essi gli dissero: Ieri a sette ora la febbre lo lasciò.</span> <span class="verse"><a name="53">53</a>Laonde il padre conobbe ch’era nella stessa ore, che Gesù gli avea detto: Il tuo figliuolo vive; e credette egli, e tutta la sua casa.</span> <span class="verse"><a name="54">54</a>Questo secondo segno fece di nuovo Gesù, quando fu venuto di Giudea in Galilea</span> </p></div</div></div></body></html>