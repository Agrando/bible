<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/john/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/john">John</a> &gt <strong>Chapter 10</strong></div><p><span class="verse"><a name="1">1</a>IN verità, in verità, io vi dico, che chi non entra per la porta nell’ovile delle pecore, ma vi sale altronde, esso è rubatore, e ladrone.</span> <span class="verse"><a name="2">2</a>Ma chi entra per la porta è pastor delle pecore.</span> <span class="verse"><a name="3">3</a>A costui apre il portinaio, e le pecore ascoltano la sua voce, ed egli chiama le sue pecore per nome, e le conduce fuori.</span> <span class="verse"><a name="4">4</a>E quando ha messe fuori le sue pecore, va davanti a loro, e le pecore lo seguitano, perciocchè conoscono la sua voce.</span> <span class="verse"><a name="5">5</a>Ma non seguiteranno lo straniero, anzi se ne fuggiranno da lui, perciocchè non conoscono la voce degli stranieri.</span> <span class="verse"><a name="6">6</a>Questa similitudine disse loro Gesù; ma essi non riconobbero quali fosser le cose ch’egli ragionava loro.</span> <span class="verse"><a name="7">7</a>Laonde Gesù da capo disse loro: In verità, in verità, io vi dico, che io son la porta delle pecore.</span> <span class="verse"><a name="8">8</a>Tutti quanti coloro che son venuti sono stati rubatori, e ladroni; ma le pecore non li hanno ascoltati.</span> <span class="verse"><a name="9">9</a>Io son la porta; se alcuno entra per me, sarà salvato, ed entrerà, ed uscirà, e troverà pastura.</span> <span class="verse"><a name="10">10</a>Il ladro non viene se non per rubare, ed ammazzare, e distrugger le pecore; ma io son venuto acciocchè abbiano vita, ed abbondino.</span> <span class="verse"><a name="11">11</a>Io sono il buon pastore; il buon pastore mette la sua vita per le pecore.</span> <span class="verse"><a name="12">12</a>Ma il mercenario, e quel che non è pastore, e di cui non son le pecore, se vede venire il lupo, abbandona le pecore, e sen fugge; e il lupo le rapisce, e disperge le pecore.</span> <span class="verse"><a name="13">13</a>Or il mercenario se ne fugge, perciocchè egli è mercenario, e non si cura delle pecore.</span> <span class="verse"><a name="14">14</a>Io sono il buon pastore, e conosco le mie pecore, e son conosciuto dalle mie.</span> <span class="verse"><a name="15">15</a>Siccome il Padre mi conosce, ed io conosco il Padre; e metto la mia vita per le mie pecore.</span> <span class="verse"><a name="16">16</a>Io ho anche delle altre pecore, che non son di quest’ovile; quelle ancora mi conviene addurre, ed esse udiranno la mia voce; e vi sarà una sola greggia, ed un sol pastore.</span> <span class="verse"><a name="17">17</a>Per questo mi ama il Padre, perciocchè io metto la vita mia, per ripigliarla poi.</span> <span class="verse"><a name="18">18</a>Niuno me la toglie, ma io da me stesso la dipongo; io ho podestà di diporla, ed ho altresì podestà di ripigliarla; questo comandamento ho ricevuto dal Padre mio</span> <span class="verse"><a name="19">19</a>Perciò nacque di nuovo dissensione tra i Giudei, per queste parole.</span> <span class="verse"><a name="20">20</a>E molti di loro dicevano: Egli ha il demonio, ed è forsennato; perchè l’ascoltate voi?</span> <span class="verse"><a name="21">21</a>Altri dicevano: Queste parole non son d’un indemoniato; può il demonio aprir gli occhi de’ ciechi?</span> <span class="verse"><a name="22">22</a>OR la festa della dedicazione si fece in Gerusalemme, ed era di verno.</span> <span class="verse"><a name="23">23</a>E Gesù passeggiava nel tempio, nel portico di Salomone.</span> <span class="verse"><a name="24">24</a>I Giudei adunque l’intorniarono, e gli dissero: Infino a quando terrai sospesa l’anima nostra? Se tu sei il Cristo, diccelo apertamente.</span> <span class="verse"><a name="25">25</a>Gesù rispose loro: Io ve l’ho detto, e voi nol credete; le opere, che io fo nel nome del Padre mio, son quelle che testimoniano di me.</span> <span class="verse"><a name="26">26</a>Ma voi non credete, perciocchè non siete delle mie pecore, come io vi ho detto.</span> <span class="verse"><a name="27">27</a>Le mie pecore ascoltano la mia voce, ed io le conosco, ed esse mi seguitano.</span> <span class="verse"><a name="28">28</a>Ed io do loro la vita eterna, e giammai in eterno non periranno, e niuno le rapirà di man mia.</span> <span class="verse"><a name="29">29</a>Il Padre mio, che me le ha date, è maggior di tutti; e niuno le può rapire di man del Padre mio.</span> <span class="verse"><a name="30">30</a>Io ed il Padre siamo una stessa cosa.</span> <span class="verse"><a name="31">31</a>Perciò i Giudei levarono di nuovo delle pietre, per lapidarlo.</span> <span class="verse"><a name="32">32</a>Gesù rispose loro: Io vi ho fatte veder molte buone opere, procedenti dal Padre mio; per quale di esse mi lapidate voi?</span> <span class="verse"><a name="33">33</a>I Giudei gli risposero, dicendo: Noi non ti lapidiamo per alcuna buona opera, anzi per bestemmia, perciocchè tu, essendo uomo, ti fai Dio.</span> <span class="verse"><a name="34">34</a>Gesù rispose loro: Non è egli scritto nella vostra legge: Io ho detto: Voi siete dii?</span> <span class="verse"><a name="35">35</a>Se chiama dii coloro, a’ quali la parola di Dio è stata indirizzata; e la scrittura non può essere annullata;</span> <span class="verse"><a name="36">36</a>dite voi che io, il quale il Padre ha santificato, ed ha mandato nel mondo, bestemmio, perciocchè ho detto: Io son Figliuolo di Dio?</span> <span class="verse"><a name="37">37</a>Se io non fo le opere del Padre mio, non crediatemi.</span> <span class="verse"><a name="38">38</a>Ma, s’io le fo, benchè non crediate a me, credete alle opere, acciocchè conosciate, e crediate che il Padre è in me, e ch’io sono in lui</span> <span class="verse"><a name="39">39</a>Essi adunque di nuovo cercavano di pigliarlo; ma egli uscì dalle lor mani.</span> <span class="verse"><a name="40">40</a>E se ne andò di nuovo di là dal Giordano, al luogo ove Giovanni prima battezzava; e quivi dimorò.</span> <span class="verse"><a name="41">41</a>E molti vennero a lui, e dicevano: Giovanni certo non fece alcun miracolo; ma pure, tutte le cose che Giovanni disse di costui eran vere.</span> <span class="verse"><a name="42">42</a>E quivi molti credettero in lui</span> </p></div</div></div></body></html>