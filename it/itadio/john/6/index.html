<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/john/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/john">John</a> &gt <strong>Chapter 6</strong></div><p><span class="verse"><a name="1">1</a>DOPO queste cose, Gesù se ne andò all’altra riva del mar della Galilea, che è il mar di Tiberiade.</span> <span class="verse"><a name="2">2</a>E gran moltitudine lo seguitava, perciocchè vedevano i miracoli ch’egli faceva negl’infermi.</span> <span class="verse"><a name="3">3</a>Ma Gesù salì in sul monte, e quivi sedeva co’ suoi discepoli.</span> <span class="verse"><a name="4">4</a>Or la pasqua, la festa de’ Giudei, era vicina.</span> <span class="verse"><a name="5">5</a>Gesù adunque, alzati gli occhi, e veggendo che gran moltitudine veniva a lui, disse a Filippo: Onde comprerem noi del pane, per dar da mangiare a costoro?</span> <span class="verse"><a name="6">6</a>Or diceva questo, per provarlo, perciocchè egli sapeva quel ch’era per fare.</span> <span class="verse"><a name="7">7</a>Filippo gli rispose: Del pane per dugento denari non basterebbe loro, perchè ciascun d’essi ne prendesse pure un poco.</span> <span class="verse"><a name="8">8</a>Andrea, fratello di Simon Pietro, l’uno de’ suoi discepoli, gli disse:</span> <span class="verse"><a name="9">9</a>V’e qui un fanciullo, che ha cinque pani d’orzo, e due pescetti; ma, che è ciò per tanti?</span> <span class="verse"><a name="10">10</a>E Gesù disse: Fate che gli uomini si assettino. Or v’era in quel luogo erba assai. La gente adunque si assettò, ed erano in numero d’intorno a cinquemila.</span> <span class="verse"><a name="11">11</a>E Gesù prese i pani, e, rese grazie, li distribuì a’ discepoli, e i discepoli alla gente assettata; il simigliante fece dei pesci, quanti ne volevano.</span> <span class="verse"><a name="12">12</a>E dopo che furon saziati, Gesù disse a’ suoi discepoli: Raccogliete i pezzi avanzati, che nulla se ne perda.</span> <span class="verse"><a name="13">13</a>Essi adunque li raccolsero, ed empierono dodici corbelli di pezzi di que’ cinque pani d’orzo, ch’erano avanzati a coloro che aveano mangiato.</span> <span class="verse"><a name="14">14</a>Laonde la gente, avendo veduto il miracolo che Gesù avea fatto, disse: Certo costui è il profeta, che deve venire al mondo</span> <span class="verse"><a name="15">15</a>Gesù adunque, conoscendo che verrebbero, e lo rapirebbero per farlo re, si ritrasse di nuovo in sul monte, tutto solo.</span> <span class="verse"><a name="16">16</a>E QUANDO fu sera, i suoi discepoli discesero verso il mare.</span> <span class="verse"><a name="17">17</a>E montati nella navicella, traevano all’altra riva del mare, verso Capernaum; e già era scuro, e Gesù non era venuto a loro.</span> <span class="verse"><a name="18">18</a>E perchè soffiava un gran vento, il mare era commosso.</span> <span class="verse"><a name="19">19</a>Ora, quando ebbero vogato intorno a venticinque o trenta stadi, videro Gesù che camminava in sul mare, e si accostava alla navicella, ed ebbero paura.</span> <span class="verse"><a name="20">20</a>Ma egli disse loro: Son io, non temiate.</span> <span class="verse"><a name="21">21</a>Essi adunque volonterosamente lo ricevettero dentro la navicella; e subitamente la navicella arrivò là dove essi traevano</span> <span class="verse"><a name="22">22</a>IL giorno seguente, la moltitudine ch’era restata all’altra riva del mare, avendo veduto che quivi non v’era altra navicella che quell’una nella quale erano montati i discepoli di Gesù, e ch’egli non v’era montato con loro; anzi che i suoi discepoli erano partiti soli</span> <span class="verse"><a name="23">23</a>or altre navicelle eran venute di Tiberiade, presso del luogo, ove, avendo il Signore rese grazie, aveano mangiato il pane;</span> <span class="verse"><a name="24">24</a>la moltitudine, dico, come ebbe veduto che Gesù non era quivi, nè i suoi discepoli, montò anch’ella in quelle navicelle, e venne in Capernaum, cercando Gesù.</span> <span class="verse"><a name="25">25</a>E trovatolo di là dal mare, gli disse: Maestro, quando sei giunto qua?</span> <span class="verse"><a name="26">26</a>Gesù rispose loro, e disse: In verità, in verità, io vi dico, che voi mi cercate, non perciocchè avete veduti miracoli; ma, perciocchè avete mangiato di quei pani, e siete stati saziati.</span> <span class="verse"><a name="27">27</a>Adoperatevi, non intorno al cibo che perisce, ma intorno al cibo che dimora in vita eterna, il quale il Figliuol dell’uomo vi darà; perciocchè esso ha il Padre, cioè Iddio, suggellato</span> <span class="verse"><a name="28">28</a>Laonde essi gli dissero: Che faremo, per operar le opere di Dio?</span> <span class="verse"><a name="29">29</a>Gesù rispose, e disse loro: Questa è l’opera di Dio: che voi crediate in colui ch’egli ha mandato.</span> <span class="verse"><a name="30">30</a>Laonde essi gli dissero: Qual segno fai tu adunque, acciocchè noi lo veggiamo, e ti crediamo? che operi?</span> <span class="verse"><a name="31">31</a>I nostri padri mangiarono la manna nel deserto, come è scritto: Egli diè loro a mangiare del pan celeste.</span> <span class="verse"><a name="32">32</a>Allora Gesù disse loro: In verità, in verità, io vi dico, che Mosè non vi ha dato il pane celeste; ma il Padre mio vi dà il vero pane celeste.</span> <span class="verse"><a name="33">33</a>Perciocchè il pan di Dio è quel che scende dal cielo, e dà vita al mondo.</span> <span class="verse"><a name="34">34</a>Essi adunque gli dissero: Signore, dacci del continuo cotesto pane.</span> <span class="verse"><a name="35">35</a>E Gesù disse loro: Io sono il pan della vita; chi viene a me non avrà fame, e chi crede in me non avrà giammai sete.</span> <span class="verse"><a name="36">36</a>Ma io vi ho detto che, benchè mi abbiate veduto, non però credete.</span> <span class="verse"><a name="37">37</a>Tutto quello che il Padre mi dà verrà a me, ed io non caccerò fuori colui che viene a me.</span> <span class="verse"><a name="38">38</a>Perciocchè io son disceso del cielo, non acciocchè io faccia la mia volontà, ma la volontà di colui che mi ha mandato.</span> <span class="verse"><a name="39">39</a>Ora questa è la volontà del Padre che mi ha mandato: ch’io non perda niente di tutto ciò ch’egli mi ha dato; anzi, ch’io lo riscusciti nell’ultimo giorno.</span> <span class="verse"><a name="40">40</a>Ma altresì la volontà di colui che mi ha mandato è questa: che chiunque vede il Figliuolo, e crede in lui, abbia vita eterna; ed io lo risusciterò nell’ultimo giorno.</span> <span class="verse"><a name="41">41</a>I Giudei adunque mormoravano di lui, perciocchè egli avea detto: Io sono il pane ch’è disceso dal cielo.</span> <span class="verse"><a name="42">42</a>E dicevano: Costui non è egli Gesù, figliuol di Giuseppe, di cui noi conosciamo il padre e la madre? come adunque dice costui: Io son disceso dal cielo?</span> <span class="verse"><a name="43">43</a>Laonde Gesù rispose, e disse loro: Non mormorate tra voi.</span> <span class="verse"><a name="44">44</a>Niuno può venire a me, se non che il Padre che mi ha mandato lo tragga; ed io lo risusciterò nell’ultimo giorno.</span> <span class="verse"><a name="45">45</a>Egli è scritto ne’ profeti: E tutti saranno insegnati da Dio. Ogni uomo dunque che ha udito dal Padre, ed ha imparato, viene a me.</span> <span class="verse"><a name="46">46</a>Non già che alcuno abbia veduto il Padre, se non colui ch’è da Dio; esso ha veduto il Padre.</span> <span class="verse"><a name="47">47</a>In verità, in verità, io vi dico: Chi crede in me ha vita eterna.</span> <span class="verse"><a name="48">48</a>Io sono il pan della vita.</span> <span class="verse"><a name="49">49</a>I vostri padri mangiarono la manna nel deserto, e morirono.</span> <span class="verse"><a name="50">50</a>Quest’è il pane ch’è disceso dal cielo, acciocchè chi ne avrà mangiato non muoia.</span> <span class="verse"><a name="51">51</a>Io sono il vivo pane, ch’è disceso dal cielo; se alcun mangia di questo pane viverà in eterno; or il pane che io darò è la mia carne, la quale io darò per la vita del mondo.</span> <span class="verse"><a name="52">52</a>I Giudei adunque contendevan fra loro, dicendo: Come può costui darci a mangiar la sua carne?</span> <span class="verse"><a name="53">53</a>Perciò Gesù disse loro: In verità, in verità, io vi dico, che se voi non mangiate la carne del Figliuol dell’uomo, e non bevete il suo sangue, voi non avete la vita in voi.</span> <span class="verse"><a name="54">54</a>Chi mangia la mia carne, e beve il mio sangue, ha vita eterna; ed io lo risusciterò nell’ultimo giorno.</span> <span class="verse"><a name="55">55</a>Perciocchè la mia carne è veramente cibo, ed il mio sangue è veramente bevanda.</span> <span class="verse"><a name="56">56</a>Chi mangia la mia carne, e beve il mio sangue, dimora in me, ed io in lui.</span> <span class="verse"><a name="57">57</a>Siccome il vivente Padre mi ha mandato, ed io vivo per il Padre, così, chi mi mangia viverà anch’egli per me.</span> <span class="verse"><a name="58">58</a>Quest’è il pane ch’è disceso dal cielo; non quale era la manna che i vostri padri mangiarono, e morirono; chi mangia questo pane viverà in eterno.</span> <span class="verse"><a name="59">59</a>Queste cose disse nella sinagoga, insegnando in Capernaum</span> <span class="verse"><a name="60">60</a>LAONDE molti de’ suoi discepoli, uditolo, dissero: Questo parlare è duro, chi può ascoltarlo?</span> <span class="verse"><a name="61">61</a>E Gesù, conoscendo in sè stesso che i suoi discepoli mormoravan di ciò, disse loro: Questo vi scandalezza egli?</span> <span class="verse"><a name="62">62</a>Che sarà dunque, quando vedrete il Figliuol dell’uomo salire ove egli era prima?</span> <span class="verse"><a name="63">63</a>Lo spirito è quel che vivifica, la carne non giova nulla; le parole che io vi ragiono sono spirito e vita.</span> <span class="verse"><a name="64">64</a>Ma ve ne sono alcuni di voi, i quali non credono poichè Gesù conosceva fin dal principio chi erano coloro che non credevano, e chi era colui che lo tradirebbe.</span> <span class="verse"><a name="65">65</a>E diceva: Perciò vi ho detto che niuno può venire a me se non gli è dato dal Padre mio.</span> <span class="verse"><a name="66">66</a>Da quell’ora molti de’ suoi discepoli si trassero indietro, e non andavano più attorno con lui.</span> <span class="verse"><a name="67">67</a>Laonde Gesù disse a’ dodici: Non ve ne volete andare ancor voi?</span> <span class="verse"><a name="68">68</a>E Simon Pietro gli rispose: Signore, a chi ce ne andremmo? tu hai le parole di vita eterna.</span> <span class="verse"><a name="69">69</a>E noi abbiamo creduto, ed abbiamo conosciuto che tu sei il Cristo, il Figliuol dell’Iddio vivente.</span> <span class="verse"><a name="70">70</a>Gesù rispose loro: Non ho io eletti voi dodici? e pure un di voi è diavolo.</span> <span class="verse"><a name="71">71</a>Or egli diceva ciò di Giuda Iscariot, figliuol di Simone; perciocchè esso era per tradirlo, quantunque fosse uno de’ dodici</span> </p></div</div></div></body></html>