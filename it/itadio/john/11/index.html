<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/john/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/john">John</a> &gt <strong>Chapter 11</strong></div><p><span class="verse"><a name="1">1</a>OR v’era un certo Lazaro, di Betania, del castello di Maria, e di Marta, sua sorella, il quale era infermo.</span> <span class="verse"><a name="2">2</a>Or Maria era quella che unse d’olio odorifero il Signore, ed asciugò i suoi piedi co’ suoi capelli; della quale il fratello Lazaro era infermo.</span> <span class="verse"><a name="3">3</a>Le sorelle adunque mandarono a dire a Gesù: Signore, ecco, colui che tu ami è infermo.</span> <span class="verse"><a name="4">4</a>E Gesù, udito ciò, disse: Questa infermità non è a morte, ma per la gloria di Dio, acciocchè il Figliuol di Dio sia glorificato per essa.</span> <span class="verse"><a name="5">5</a>Or Gesù amava Marta, e la sua sorella, e Lazaro.</span> <span class="verse"><a name="6">6</a>Come dunque egli ebbe inteso ch’egli era infermo, dimorò ancora nel luogo ove egli era due giorni.</span> <span class="verse"><a name="7">7</a>Poi appresso disse a’ suoi discepoli: Andiam di nuovo in Giudea.</span> <span class="verse"><a name="8">8</a>I discepoli gli dissero: Maestro, i Giudei pur ora cercavan di lapidarti, e tu vai di nuovo là?</span> <span class="verse"><a name="9">9</a>Gesù rispose: Non vi son eglino dodici ore del giorno? se alcuno cammina di giorno, non s’intoppa, perciocchè vede la luce di questo mondo.</span> <span class="verse"><a name="10">10</a>Ma, se alcuno cammina di notte, s’intoppa, perciocchè egli non ha luce.</span> <span class="verse"><a name="11">11</a>Egli disse queste cose; e poi appresso disse loro: Lazaro, nostro amico, dorme; ma io vo per isvegliarlo.</span> <span class="verse"><a name="12">12</a>Laonde i suoi discepoli dissero: Signore, se egli dorme, sarà salvo.</span> <span class="verse"><a name="13">13</a>Or Gesù avea detto della morte di esso; ma essi pensavano ch’egli avesse detto del dormir del sonno.</span> <span class="verse"><a name="14">14</a>Allora adunque Gesù disse loro apertamente: Lazaro è morto.</span> <span class="verse"><a name="15">15</a>E per voi, io mi rallegro che io non v’era, acciocchè crediate; ma andiamo a lui.</span> <span class="verse"><a name="16">16</a>Laonde Toma, detto Didimo, disse a’ discepoli, suoi compagni: Andiamo ancor noi, acciocchè muoiamo con lui</span> <span class="verse"><a name="17">17</a>Gesù adunque, venuto, trovò che Lazaro era già da quattro giorni nel monumento.</span> <span class="verse"><a name="18">18</a>Or Betania era vicin di Gerusalemme intorno a quindici stadi.</span> <span class="verse"><a name="19">19</a>E molti dei Giudei eran venuti a Marta, e Maria, per consolarle del lor fratello.</span> <span class="verse"><a name="20">20</a>Marta adunque, come udì che Gesù veniva, gli andò incontro, ma Maria sedeva in casa.</span> <span class="verse"><a name="21">21</a>E Marta disse a Gesù: Signore, se tu fossi stato qui, il mio fratello non sarebbe morto.</span> <span class="verse"><a name="22">22</a>Ma pure, io so ancora al presente che tutto ciò che tu chiederai a Dio, egli te lo darà.</span> <span class="verse"><a name="23">23</a>Gesù le disse: Il tuo fratello risusciterà.</span> <span class="verse"><a name="24">24</a>Marta gli disse: Io so ch’egli risusciterà nella risurrezione, nell’ultimo giorno.</span> <span class="verse"><a name="25">25</a>Gesù le disse: Io son la risurrezione e la vita; chiunque crede in me, benchè sia morto, viverà.</span> <span class="verse"><a name="26">26</a>E chiunque vive, e crede in me, non morrà giammai in eterno. Credi tu questo?</span> <span class="verse"><a name="27">27</a>Ella gli disse: Sì, Signore; io credo che tu sei il Cristo, il Figliuol di Dio, che avea da venire al mondo.</span> <span class="verse"><a name="28">28</a>E, detto questo, se ne andò, e chiamò di nascosto Maria, sua sorella, dicendo: Il Maestro è qui, e ti chiama.</span> <span class="verse"><a name="29">29</a>Essa, come ebbe ciò udito, si levò prestamente, e venne a lui.</span> <span class="verse"><a name="30">30</a>Or Gesù non era ancor giunto nel castello; ma era nel luogo ove Marta l’avea incontrato.</span> <span class="verse"><a name="31">31</a>Laonde i Giudei ch’eran con lei in casa, e la consolavano, veggendo che Maria s’era levata in fretta, ed era uscita fuori, la seguitarono, dicendo: Ella se ne va al monumento, per pianger quivi.</span> <span class="verse"><a name="32">32</a>Maria adunque, quando fu venuta là ove era Gesù, vedutolo, gli si gittò ai piedi, dicendogli: Signore, se tu fossi stato qui, il mio fratello non sarebbe morto</span> <span class="verse"><a name="33">33</a>Gesù adunque, come vide che ella, e i Giudei ch’eran venuti con lei, piangevano, fremè nello spirito, e si conturbò.</span> <span class="verse"><a name="34">34</a>E disse: Ove l’avete voi posto? Essi gli dissero: Signore, vieni, e vedi.</span> <span class="verse"><a name="35">35</a>E Gesù lagrimò.</span> <span class="verse"><a name="36">36</a>Laonde i Giudei dicevano: Ecco, come l’amava!</span> <span class="verse"><a name="37">37</a>Ma alcuni di loro dissero: Non poteva costui, che aperse gli occhi al cieco, fare ancora che costui non morisse?</span> <span class="verse"><a name="38">38</a>Laonde Gesù, fremendo di nuovo in sè stesso, venne al monumento; or quello era una grotta, e v’era una pietra posta disopra.</span> <span class="verse"><a name="39">39</a>E Gesù disse: Togliete via la pietra. Ma Marta, la sorella del morto, disse: Signore, egli pute già; perciocchè egli è morto già da quattro giorni.</span> <span class="verse"><a name="40">40</a>Gesù le disse: Non t’ho io detto che, se tu credi, tu vedrai la gloria di Dio?</span> <span class="verse"><a name="41">41</a>Essi adunque tolsero via la pietra dal luogo ove il morto giaceva. E Gesù, levati in alto gli occhi, disse: Padre, io ti ringrazio che tu mi hai esaudito.</span> <span class="verse"><a name="42">42</a>Or ben sapeva io che tu sempre mi esaudisci; ma io ho detto ciò per la moltitudine qui presente, acciocchè credano che tu mi hai mandato.</span> <span class="verse"><a name="43">43</a>E detto questo, gridò con gran voce: Lazaro, vieni fuori.</span> <span class="verse"><a name="44">44</a>E il morto uscì, avendo le mani e i piedi fasciati, e la faccia involta in uno sciugatoio. Gesù disse loro: Scioglietelo, e lasciatelo andare</span> <span class="verse"><a name="45">45</a>Laonde molti de’ Giudei che eran venuti a Maria, vedute tutte le cose che Gesù avea fatte, credettero in lui.</span> <span class="verse"><a name="46">46</a>MA alcuni di loro andarono a’ Farisei, e disser loro le cose che Gesù avea fatte.</span> <span class="verse"><a name="47">47</a>E perciò i principali sacerdoti, e i Farisei, raunarono il concistoro, e dicevano: Che facciamo? quest’uomo fa molti miracoli.</span> <span class="verse"><a name="48">48</a>Se noi lo lasciamo così, tutti crederanno in lui, e i Romani verranno, e distruggeranno e il nostro luogo, e la nostra nazione.</span> <span class="verse"><a name="49">49</a>Ed un di loro, cioè Caiafa, ch’era sommo sacerdote di quell’anno, disse loro: Voi non avete alcun conoscimento;</span> <span class="verse"><a name="50">50</a>e non considerate ch’egli ci giova che un uomo muoia per lo popolo, e che tutta la nazione non perisca.</span> <span class="verse"><a name="51">51</a>Or egli non disse questo da sè stesso; ma, essendo sommo sacerdote di quell’anno, profetizzò che Gesù morrebbe per la nazione;</span> <span class="verse"><a name="52">52</a>e non solo per quella nazione, ma ancora per raccogliere in uno i figliuoli di Dio dispersi.</span> <span class="verse"><a name="53">53</a>Da quel giorno adunque presero insieme consiglio d’ucciderlo.</span> <span class="verse"><a name="54">54</a>Laonde Gesù non andava più apertamente attorno tra i Giudei; ma se ne andò di là nella contrada vicina del deserto, in una città detta Efraim, e quivi se ne stava co’ suoi discepoli.</span> <span class="verse"><a name="55">55</a>Or la pasqua de’ Giudei era vicina; e molti di quella contrada salirono in Gerusalemme, innanzi la pasqua, per purificarsi.</span> <span class="verse"><a name="56">56</a>Cercavano adunque Gesù; ed essendo nel tempio, dicevano gli uni agli altri: Che vi par egli? non verrà egli alla festa?</span> <span class="verse"><a name="57">57</a>Or i principali sacerdoti, e i Farisei avean dato ordine che, se alcuno sapeva ove egli fosse, lo significasse, acciocchè lo pigliassero</span> </p></div</div></div></body></html>