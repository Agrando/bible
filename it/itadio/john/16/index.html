<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/it/itadio/john/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/it">Italian</a> &gt; <a href="/it/itadio">1649 Italian Giovanni Diodati Bibbia</a> &gt; <a href="/it/itadio/john">John</a> &gt <strong>Chapter 16</strong></div><p><span class="verse"><a name="1">1</a>IO vi ho dette queste cose, acciocchè non siate scandalezzati.</span> <span class="verse"><a name="2">2</a>Vi sbandiranno dalle sinagoghe; anzi l’ora viene che chiunque vi ucciderà penserà far servigio a Dio.</span> <span class="verse"><a name="3">3</a>E vi faranno queste cose, perciocchè non hanno conosciuto il Padre, nè me.</span> <span class="verse"><a name="4">4</a>Ma io vi ho dette queste cose, acciocchè, quando quell’ora sarà venuta, voi vi ricordiate ch’io ve le ho dette; or da principio non vi dissi queste cose, perciocchè io era con voi.</span> <span class="verse"><a name="5">5</a>Ma ora io me ne vo a colui che mi ha mandato; e niun di voi mi domanda: Ove vai?</span> <span class="verse"><a name="6">6</a>Anzi, perciocchè io vi ho dette queste cose, la tristizia vi ha ripieno il cuore</span> <span class="verse"><a name="7">7</a>Ma pure io vi dico la verità: Egli v’è utile ch’io me ne vada, perciocchè, se io non me ne vo, il Consolatore non verrà a voi; ma se io me ne vo, io ve lo manderò.</span> <span class="verse"><a name="8">8</a>E quando esso sarà venuto, convincerà il mondo di peccato, di giustizia e di giudicio.</span> <span class="verse"><a name="9">9</a>Di peccato, perciocchè non credono in me;</span> <span class="verse"><a name="10">10</a>di giustizia, perciocchè io me ne vo al Padre mio, e voi non mi vedrete più;</span> <span class="verse"><a name="11">11</a>di giudicio, perciocchè il principe di questo mondo è già giudicato.</span> <span class="verse"><a name="12">12</a>Io ho ancora cose assai a dirvi, ma voi non le potete ora portare.</span> <span class="verse"><a name="13">13</a>Ma, quando colui sarà venuto, cioè lo Spirito di verità, egli vi guiderà in ogni verità; perciocchè egli non parlerà da sè stesso, ma dirà tutte le cose che avrà udite, e vi annunzierà le cose a venire.</span> <span class="verse"><a name="14">14</a>Esso mi glorificherà, perciocchè prenderà del mio, e ve l’annunzierà.</span> <span class="verse"><a name="15">15</a>Tutte le cose che ha il Padre son mie: perciò ho detto ch’egli prenderà del mio, e ve l’annunzierà</span> <span class="verse"><a name="16">16</a>Fra poco voi non mi vedrete; e di nuovo, fra poco voi mi vedrete; perciocchè io me ne vo al Padre.</span> <span class="verse"><a name="17">17</a>Laonde alcuni de’ suoi discepoli dissero gli uni agli altri: Che cosa è questo ch’egli ci dice: Fra poco voi non mi vedrete; e di nuovo: Fra poco mi vedrete? e: Perciocchè io me ne vo al Padre?</span> <span class="verse"><a name="18">18</a>Dicevano adunque: Che cosa è questo fra poco, ch’egli dice? noi non sappiam ciò ch’egli si dica.</span> <span class="verse"><a name="19">19</a>Gesù adunque conobbe che lo volevano domandare, e disse loro: Domandate voi gli uni gli altri di ciò ch’io ho detto: Fra poco voi non mi vedrete? e di nuovo: Fra poco voi mi vedrete?</span> <span class="verse"><a name="20">20</a>In verità, in verità, io vi dico, che voi piangerete, e farete cordoglio; e il mondo si rallegrerà, e voi sarete contristati; ma la vostra tristizia sarà mutata in letizia.</span> <span class="verse"><a name="21">21</a>La donna, quando partorisce, sente dolori, perciocchè il suo termine è venuto; ma, dopo che ha partorito il fanciullino, ella non si ricorda più dell’angoscia, per l’allegrezza che sia nata una creatura umana al mondo.</span> <span class="verse"><a name="22">22</a>Voi dunque altresì avete ora tristizia, ma io vi vedrò di nuovo, e il vostro cuore si rallegrerà, e niuno vi torrà la vostra letizia</span> <span class="verse"><a name="23">23</a>E in quel giorno voi non mi domanderete di nulla. In verità, in verità, io vi dico, che tutte le cose che domanderete al Padre, nel nome mio, egli ve le darà.</span> <span class="verse"><a name="24">24</a>Fino ad ora voi non avete domandato nulla nel nome mio; domandate e riceverete, acciocchè la vostra letizia sia compiuta.</span> <span class="verse"><a name="25">25</a>Io vi ho ragionate queste cose in similitudini; ma l’ora viene che io non vi parlerò più in similitudini, ma apertamente vi ragionerò del Padre.</span> <span class="verse"><a name="26">26</a>In quel giorno voi chiederete nel nome mio; ed io non vi dico ch’io pregherò il Padre per voi.</span> <span class="verse"><a name="27">27</a>Perciocchè il Padre stesso vi ama; perciocchè voi mi avete amato, ed avete creduto ch’io son proceduto da Dio</span> <span class="verse"><a name="28">28</a>Io son proceduto dal Padre, e son venuto nel mondo; di nuovo io lascio il mondo, e vo al Padre.</span> <span class="verse"><a name="29">29</a>I suoi discepoli gli dissero: Ecco, tu parli ora apertamente, e non dici alcuna similitudine.</span> <span class="verse"><a name="30">30</a>Or noi sappiamo che tu sai ogni cosa, e non hai bisogno che alcun ti domandi; perciò crediamo che tu sei proceduto da Dio.</span> <span class="verse"><a name="31">31</a>Gesù rispose loro: Ora credete voi?</span> <span class="verse"><a name="32">32</a>Ecco, l’ora viene, e già è venuta, che sarete dispersi, ciascuno in casa sua, e mi lascerete solo; ma io non son solo, perciocchè il Padre è meco.</span> <span class="verse"><a name="33">33</a>Io vi ho dette queste cose, acciocchè abbiate pace in me; voi avrete tribolazione nel mondo; ma state di buon cuore, io ho vinto il mondo</span> </p></div</div></div></body></html>