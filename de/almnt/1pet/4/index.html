<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/almnt/1pet/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/almnt">Alemannische Bibel NT</a> &gt; <a href="/de/almnt/1pet">1 Peter</a> &gt <strong>Chapter 4</strong></div><p><span class="verse"><a name="1">1</a>Wel etze Chrischtus im Fleisch glitte het, so mache äich au parrat mit demselbe Sinn (Gmeht); denn wer im Fleisch glitte het, dr het ufghert mit d Sinde,</span> <span class="verse"><a name="2">2</a>daß sa(er) etze de noh ibrigi Ziit im Fleisch nit d Luscht dr Mensche, sundern däm Wille Gottes läbt.</span> <span class="verse"><a name="3">3</a>Denn s isch genoe, daß ihr de vugangeni Ziit zuebrocht hän nohch heidnischem Wille, als ihr ä Läbä gfihrt hän in Uswiichs, Luscht, Bsofe, Frässarei, Sufarei un schrecklichen Götzedenst.</span> <span class="verse"><a name="4">4</a>Des isch ne fremdt, daß ihr äich nimi mit tene schtirzt in desselbe weschte, wilde Triebe, un sie läschtere;</span> <span class="verse"><a name="5">5</a>aba sie wäre Antwort ge mese däm, dr parat isch, z richte de Lebändige un de Dote.</span> <span class="verse"><a name="6">6</a>Denn dzue isch au d Dote s Evangelium vukindigt, daß sie zwar nohch Menscheart grichtet wäre im Fleisch, aba nohch Gottes Art des Läbä hän im Geischt.</span> <span class="verse"><a name="7">7</a>S isch aba nooch kumme des End alla Sacha. So sin etze besunne un nichtern zum Gebet.</span> <span class="verse"><a name="8">8</a>Vor alle Dinge hän undaänanda bschtändige Lebi (Liebe); denn "d Lebi (Liebe) deckt au vieli Sinde zue" (Sprich 10,12).</span> <span class="verse"><a name="9">9</a>Hän ä offenes Hus undaänanda ohni Murre (Motze).</span> <span class="verse"><a name="10">10</a>Un dient änanda, jeda mit dr Gabe, de na(er) gregt het, als gueti Hushalta vu mancha Gnade Gottes:</span> <span class="verse"><a name="11">11</a>wenn jemads predigt, daß er's sait als Gottes Wort; wenn jemads dient, daß er's doets üs dr Kraft, de Gott gwährt, dmit in ällei Dinge Gott globt wird durch Jesus Chrischtus. Ihm isch d Ehri un Gwalt vu Ewigkeit zue Ewigkeit! Amen.</span> <span class="verse"><a name="12">12</a>Ihr Liebi, len äich durch de Hitzi nit bfremde, de äich widafahrt zue äira Vusuechig, als gschieht äich ebis Seltsames,</span> <span class="verse"><a name="13">13</a>sundern freut äich, daß ihr mit Chrischtus liedet, dmit ihr au zue d Ziit dr Offenbarig vu sinere Herrlichkeit Fräid(Freud) un Wonne hän.</span> <span class="verse"><a name="14">14</a>Selig sin ihr, wenn ihr gscholte wäre wägem Name Chrischti, denn dr Geischt, der ä Geischt dr Herrlichkeit un Gottes isch, rueht uf äich.</span> <span class="verse"><a name="15">15</a>Nemad aba unda äich lied als ä Mörda odr Deb odr Ibeltäta odr als eina, dr in ä fremdes Amt grieft.</span> <span class="verse"><a name="16">16</a>Liedet er aba als ä Christ, so schämt er sich nit, sundern ehre Gott mit däm Name.</span> <span class="verse"><a name="17">17</a>Denn de Ziit isch do, daß des Gricht afangt am Hus Gottes. Wenn aba zerscht a uns(us), was wird s fir ä End nähmä mit däne, de däm Evangelium Gottes nit glaube?</span> <span class="verse"><a name="18">18</a>Un wenn d Grechti kum grettet wird, wo wird dann(dnoh) d Gottlose un Sinda bliebe?</span> <span class="verse"><a name="19">19</a>Drum solle au de, de nohch Gottes Wille liede, nem ihri Seele abfehle als däm treue Schepfa un Guetes doe.</span> </p></div</div></div></body></html>