<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/almnt/2tim/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/almnt">Alemannische Bibel NT</a> &gt; <a href="/de/almnt/2tim">2 Timothy</a> &gt <strong>Chapter 2</strong></div><p><span class="verse"><a name="1">1</a>Bi etze stark, mi Bue, durch de Gnade in Chrischtus Jesus.</span> <span class="verse"><a name="2">2</a>Un was dü vu ma(mir) ghärt hesch vor viele Ziige, des bfiehl treue Mensche a, de tichtig sin, au anderi z lehre.</span> <span class="verse"><a name="3">3</a>Lied mit als ä guete Schtrita(Kämpfa) Chrischti Jesus.</span> <span class="verse"><a name="4">4</a>Wer in d Kreg zeht, vuwickelt sich nit in Gschäft vum normale Läbä, dmit da(er) däm gfallt, der nen agworbe het.</span> <span class="verse"><a name="5">5</a>Un wenn jemads au kämpft, wird da(er) doch nit blohnt, er kämpft denn recht.</span> <span class="verse"><a name="6">6</a>S soll dr Bur, der d Acka bäut, de Fricht als erschta ha.</span> <span class="verse"><a name="7">7</a>Denk, was i(ich) sag! Dr Herr aba wird dir in alle Ding Vuschtand ge.</span> <span class="verse"><a name="8">8</a>Halt im Adenke Jesus Chrischtus, der ufgschtande isch vu d Dote, üs däm Gschlecht David, nohch minem Evangelium,</span> <span class="verse"><a name="9">9</a>fir wel i(ich) lied bis dohi, daß i(ich) bunde bi we ä Ibeltäta; aba Gottes Wort isch nit bunde.</span> <span class="verse"><a name="10">10</a>Drum duld i(ich) alles um dr Üserwählte wille, dmit au de de Seligkeit gregä in Chrischtus Jesus mit ewige Herrlichkeit.</span> <span class="verse"><a name="11">11</a>Des isch gwiß wohr: Schterbä ma(mir) mit, so wäre ma(mir) mit läbä;</span> <span class="verse"><a name="12">12</a>dulde ma(mir), so wäre ma(mir) mit herrsche; vuliigne ma(mir), so wird da(er) uns(us) au vuliigne;</span> <span class="verse"><a name="13">13</a>sin ma(mir) untreu, so bliebt da(er) doch treu; denn na(er) ka sich selba nit vuliigne.</span> <span class="verse"><a name="14">14</a>Dodra erinner sie un vumahn sie ischtändig vor Gott, daß sie nit um Wort schtriete, was zue nigs nutzt, als de z vuwirre, de zuehäre.</span> <span class="verse"><a name="15">15</a>Bmeh di drum, di vor Gott z erwiese als ä rechtschaffene un untadelige Arbeita, der des Wort dr Wohret recht üsdeilt.</span> <span class="verse"><a name="16">16</a>Halt di wiet vu ungeischtlichem losem Gschwätz; denn s fihrt me un me zue ungettlichem Wäse,</span> <span class="verse"><a name="17">17</a>un ihr Wort frißt um sich we dr Kräbs. Unda ne sin Hymenäus un Philetus,</span> <span class="verse"><a name="18">18</a>de vu dr Wohret abgirrt sin un sage, de Uferschtehig isch scho gschähe, un bringe ä baar vum Glaube ab.</span> <span class="verse"><a name="19">19</a>Aba dr feschte Grund Gottes bschtoht un het des Siegel: Dr Herr kennt di Eigene; un: S loss ab vu d Ungrechtigkeit, wer d Name vum Herrn sait.</span> <span class="verse"><a name="20">20</a>In nem große Hus aba sin nit alles goldeni un silberni Tepf, sundern au helzerne un erdene, di eine zue ehrvollem, di andere zue nit ehrvollem Gebruuch.</span> <span class="verse"><a name="21">21</a>Wenn etze jemads abschtand het vu däne Lit, der wird ä Gfäß si zue ehrvollem Gebruuch, gheiligt, fir d Husherr bruuchbar un gmacht zue allem guete Gschäfft.</span> <span class="verse"><a name="22">22</a>Hau ab vor d Luscht de ma als junge Ma het! Jag aba nohch dr Grechtigkeit, däm Glaube, dr Lebi (Liebe), däm Friede mit alle, de d Herr aruefe üs reine (sufare) Herze.</span> <span class="verse"><a name="23">23</a>Aba di dumme un unnitze Froge wies zruck; denn dü weisch, daß sie nur Händel bringe.</span> <span class="verse"><a name="24">24</a>Ä Knecht vum Herrn aba soll nit schtrietsichtig si, sundern fründlig gege jeda, im Lehre gschickt, der Beses vutrage kanna</span> <span class="verse"><a name="25">25</a>un mit Sanftmuet di Widaschpenstige zrechtwiest, ob ne Gott villicht Buße git, de Wohret zue erkenne</span> <span class="verse"><a name="26">26</a>um wieda nichtern z wäre üs d Vuschtrickig vum Deufel, wo sie gfange sin, z doe si Wille.</span> </p></div</div></div></body></html>