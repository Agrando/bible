<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/almnt/jas/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/almnt">Alemannische Bibel NT</a> &gt; <a href="/de/almnt/jas">James</a> &gt <strong>Chapter 1</strong></div><p><span class="verse"><a name="1">1</a>Jakobus, ä Knecht Gottes un vum Herrn Jesus Chrischtus, an de zwöelf Schtämm in dr Zrstreuig: Größ zvor!</span> <span class="verse"><a name="2">2</a>Mini liebe Breda, sähn s fir luta Fräid(Freud), wenn ihr in manchali Afechtig fallt,</span> <span class="verse"><a name="3">3</a>un wißt, daß aicha Glaube, wenn na(er) bwährt isch, Geduld bwirkt.</span> <span class="verse"><a name="4">4</a>D Geduld aba soll ihr Gschafftes doe bis ans End, dmit ihr ganz guet un unbschadet sin un kei Mangel an äich isch.</span> <span class="verse"><a name="5">5</a>Wenn s aba jemads unda äich an Wisheit mangelt, so bitt er Gott, der jedem gern git un nemads schilt; so wird sie nem ge wäre.</span> <span class="verse"><a name="6">6</a>Er bitt aba im Glaube un zwiefle nit; denn wer zwieflet, der glicht eina Meereswoge, de vum Winde triebe un bwegt wird.</span> <span class="verse"><a name="7">7</a>Ä solcha Mensch denke nit, daß sa(er) ebis vum Herrn gregt.</span> <span class="verse"><a name="8">8</a>Ä Zwiefla isch unbschtändig uf ällei sinene Wäg.</span> <span class="verse"><a name="9">9</a>Ä Brueda aba, der niedrig isch, rehmt sich vu sinere Hechi;</span> <span class="verse"><a name="10">10</a>wer aba rich isch, rehmt sich vu sinere Niedrigkeit, denn we ä Blueme im Gras wird da(er) vugoh.</span> <span class="verse"><a name="11">11</a>D Sunne goht uf mit ihra Hitz, un des Gras vuwelkt, un de Blueme flegt ab, un ihri scheni Gschtalt vudirbt: so wird au der wo Lända het (Rich isch) vuwelke in däm, was sa(er) untanimmt.</span> <span class="verse"><a name="12">12</a>Selig isch dr Ma, der d Afechtig erduldet; denn nohchdem ma(er) bwährt isch, wird da(er) d Krone vum Läbä gregt, de Gott vuheiße het däne, de nen leb(lieb) hän.</span> <span class="verse"><a name="13">13</a>Nemad soll sage, wenn na(er) vusuecht wird, daß sa(er) vu Gott vusuecht wäre. Denn Gott ka nit vusuecht wäre zum Bese, un na(er) selbscht vusuecht nemads.</span> <span class="verse"><a name="14">14</a>Sundern jeda, der vusuecht wird, wird vu sinere eigene Luscht greizt un glockt.</span> <span class="verse"><a name="15">15</a>Dnohch, wenn d Luscht gregt het was sie will, gebiert sie d Sinde; d Sinde aba, wenn sie gmacht isch, gebiert d Dod.</span> <span class="verse"><a name="16">16</a>Irrt äich nit, mi liebe Breda.</span> <span class="verse"><a name="17">17</a>Alli gueti Gabe un alli vollkummene Gabe kumme vu obe rab, vu däm Vada (Babbe) vum Lecht, bi däm keini Vuänderig isch noh Wechsel vum Lecht ins Dunkle.</span> <span class="verse"><a name="18">18</a>Er het uns(us) uf d Welt kumme losse nohch sinem Wille durch des Wort dr Wohret, dmit ma(mir) Erschtlinge vu sinene Gschöpfe sin.</span> <span class="verse"><a name="19">19</a>Ihr sollt wisse, mi liebe Breda: jeda Mensch isch schnell zum Häre, langsam zum Schwätze, langsam zum Zorn (Wuet).</span> <span class="verse"><a name="20">20</a>Denn Mensche Zorn (Wuet) doet nit, was vor Gott recht isch.</span> <span class="verse"><a name="21">21</a>Drum legt ab alle Dreck un alli Bosheit un riße des Wort a mit Sanftmuet, des in äich abäut (gsait,gesät) isch un Kraft het, äiri Seele selig z mache.</span> <span class="verse"><a name="22">22</a>Sin aba Täta vum Wort un nit Höra ällei; sunscht bschießt ihr äich selbscht.</span> <span class="verse"><a name="23">23</a>Denn wenn jemads ä Höra vum Wort isch un nit ä Täta, der glicht nem Ma, der si Gsicht(Visasch) im Schpegel bschaut;</span> <span class="verse"><a name="24">24</a>denn nohchdem ma(er) sich bschaut het, goht da(er) dvu un vugißt vu Stund a, we na(er) usgsäh het.</span> <span class="verse"><a name="25">25</a>Wer aba durchluegt in des vollkummene Gsetz dr Fräiheit un däbi vuharrt un isch nit ä vugeßliche Höra, sundern ä Täta, dr wird selig si in sinere Tat.</span> <span class="verse"><a name="26">26</a>Wenn jemads meinet, er diene Gott, un hebet (haltet) sini Zunge nit im Zaum, sundern bschießt (legt) si Herz, so isch si Gottesdenscht nichtig.</span> <span class="verse"><a name="27">27</a>Ä sufare (reine) un unbfleckte Gottesdenscht vor Gott, däm Vada (Babbe), isch der: d Waise un Witwe in ihra Trebsal bsueche un sich selbscht vu dr Welt unbfleckt hebed (halte).</span> </p></div</div></div></body></html>