<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/neh/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/neh">Nehemiah</a> &gt <strong>Chapter 10</strong></div><p><span class="verse"><a name="1">1</a>Vnd in diesem allen machen wir einen Bund / vnd schreiben / vnd lassens vnsere Fürsten / Leuiten vnd Priester versiegeln.</span> <span class="verse"><a name="2">2</a>DJE Versiegeler aber waren / Nehemja / Hathirsatha / der son Hachalja / vnd Zidekia /</span> <span class="verse"><a name="3">3</a>Seraia / Asarja / Jeremja /</span> <span class="verse"><a name="4">4</a>Pashur / Amaria / Malchia /</span> <span class="verse"><a name="5">5</a>Hattus / Sebanja / Malluch /</span> <span class="verse"><a name="6">6</a>Harim / Meremoth / Obadja /</span> <span class="verse"><a name="7">7</a>Daniel / Ginthun / Baruch /</span> <span class="verse"><a name="8">8</a>Mesullam / Abia / Meiamin /</span> <span class="verse"><a name="9">9</a>Maasga / Bilgai vnd Semaia / Das waren die Priester.</span> <span class="verse"><a name="10">10</a>DJe Leuiten aber waren / Jesua der son Asanja / Binui vnter den kindern Henadad / Kadmiel.</span> <span class="verse"><a name="11">11</a>Vnd jre brüder / Sechanja / Hodia / Klita / Plaja / Hanan /</span> <span class="verse"><a name="12">12</a>Micha / Rehob / Hasabja /</span> <span class="verse"><a name="13">13</a>Sachur / Serebja / Sebanja /</span> <span class="verse"><a name="14">14</a>Hodia / Bani vnd Beninu.</span> <span class="verse"><a name="15">15</a>DJE Heubter im volck waren / Pareos / PahathMoab / Elam / Sathu / Bani /</span> <span class="verse"><a name="16">16</a>Buni / Asgad / Bebai /</span> <span class="verse"><a name="17">17</a>Adonia / Biguai / Adin /</span> <span class="verse"><a name="18">18</a>Ater / Hiskia / Asur /</span> <span class="verse"><a name="19">19</a>Hodia / Hasum / Bezai /</span> <span class="verse"><a name="20">20</a>Hariph / Anathoth / Neubai /</span> <span class="verse"><a name="21">21</a>Magpias / Mesullam / Hesir /</span> <span class="verse"><a name="22">22</a>Mesesabeel / Zadok / Jaddua /</span> <span class="verse"><a name="23">23</a>Platja / Hanan / Anaja /</span> <span class="verse"><a name="24">24</a>Hosea / Hananja / Hasub /</span> <span class="verse"><a name="25">25</a>Halohes / Pilha / Sobek /</span> <span class="verse"><a name="26">26</a>Rehum / Hasabna / Maeseja /</span> <span class="verse"><a name="27">27</a>Ahia / Hanan / Anan /</span> <span class="verse"><a name="28">28</a>Malluch / Harim / vnd Baena.</span> <span class="verse"><a name="29">29</a>Vnd das ander volck / Priester / Leuiten / Thorhüter / Senger / Nethinim / vnd alle die sich von den Völckern in Landen gesondert hatten / zum gesetz Gottes / sampt jren Weibern / Sönen vnd Töchtern / alle die es verstehen kundten /</span> <span class="verse"><a name="30">30</a>vnd jre Mechtigen namens an fur jre Brüder. Vnd sie kamen das sie schwuren / vnd sich mit Eide verpflichten zu wandeln im gesetz Gottes / das durch Mose den knecht Gottes gegeben ist / Das sie hielten vnd thun wolten nach allen Geboten / Rechten vnd Sitten des HERRN vnsers Herrschers.</span> <span class="verse"><a name="31">31</a>Vnd das wir den Völckern im Lande vnsere Töchter nicht geben / noch jre töchter vnsern Sönen nemen wolten.</span> <span class="verse"><a name="32">32</a>Auch wenn die völcker im Lande am Sabbahtage bringen Wahr / vnd allerley Fütterung zu verkeuffen / das wirs nicht von jnen nemen wolten auff den Sabbath vnd heiligen Tagen. Vnd das wir das siebende Jar aller hand beschwerung frey lassen wolten /</span> <span class="verse"><a name="33">33</a>Vnd legen ein Gebot auff vns / das wir jerlich einen dritten teil eins Sekels geben zum dienst im Hause vnsers Gottes /</span> <span class="verse"><a name="34">34</a>nemlich / zu Schawbrot / zu teglichem Speisopffer / zu teglichem Brandopffer des Sabbaths / der Newmonden vnd Festagen / vnd zu den Geheiligeten / vnd zu Sündopffer / damit Jsrael versünet werde / vnd zu allem geschefft im Hause vnsers Gottes.</span> <span class="verse"><a name="35">35</a>VND wir worffen das Los vnter den Priestern / Leuiten vnd dem Volck vmb das Opffer des holtzs / das man zum Hause vnsers Gottes bringen solt jerlich / nach den heusern vnser Veter auff bestimpte zeit / zu brennen auff dem Altar des HERRN vnsers Gottes / wie es im Gesetz geschrieben stehet.</span> <span class="verse"><a name="36">36</a>Vnd jerlich zu bringen die Erstlinge vnsers Lands / vnd die erstlinge aller Früchte auff allen bewmen / zum Hause des HERRN.</span> <span class="verse"><a name="37">37</a>Vnd die erstlinge vnser Söne vnd vnsers Viehs / wie es im Gesetz geschrieben stehet / Vnd die Erstlinge vnser Rinder vnd vnser Schaf / das wir das alles zum Hause vnsers Gottes bringen sollen den Priestern / die im Hause vnsers Gottes dienen.</span> <span class="verse"><a name="38">38</a>Auch sollen wir bringen die erstlinge vnsers Teiges vnd vnser Hebe / vnd die Früchte allerley bewme most vnd öle / den Priestern / in die Kasten am Hause vnsers Gottes. Vnd den Zehenden vnsers landes den Leuiten / das die Leuiten den Zehenden haben in allen Stedten vnsers Ackerwercks.</span> <span class="verse"><a name="39">39</a>VNd der Priester der son Aaron / sol mit den Leuiten auch an den zehenden der Leuiten haben / Das die Leuiten den zehenden jrer zehenden er auff bringen zum Hause vnsers Gottes / in die Kasten im Schatzhause.</span> <span class="verse"><a name="40">40</a>Denn die kinder Jsrael vnd die kinder Leui / sollen die Hebe des getreides / mosts vnd öles erauff in die Kasten bringen / Daselbs sind die gefesse des Heiligthums / vnd die Priester die da dienen / vnd die Thorhüter vnd Senger / das wir das Haus vnsers Gottes nicht verlassen.</span> </p></div</div></div></body></html>