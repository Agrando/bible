<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/neh/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/neh">Nehemiah</a> &gt <strong>Chapter 11</strong></div><p><span class="verse"><a name="1">1</a>VND die Obersten des volcks woneten zu Jerusalem / Das ander Volck aber worffen das Los drumb / das vnter zehen ein teil gen Jerusalem in die heilige Stad zögen zu wonen / vnd neun teil in den Stedten.</span> <span class="verse"><a name="2">2</a>Vnd das volck segenet alle die Menner / die freiwillig waren zu Jerusalem zu wonen.</span> <span class="verse"><a name="3">3</a>DJS sind die Heubter in der Landschafft die zu Jerusalem woneten. Jn den stedten Juda aber wonete ein jglicher in seinem Gut das in jren Stedten war / Nemlich / Jsrael / Priester / Leuiten / Nethinim / vnd die kinder der knechte Salomo.</span> <span class="verse"><a name="4">4</a>Vnd zu Jerusalem woneten etliche der kinder Juda vnd BenJamin. Von den kindern Juda / Athaja der son Vsia / des sons Sacharja / des sons Amarja / des sons Sephatja / des sons Mahelaleel / aus den kindern Parez.</span> <span class="verse"><a name="5">5</a>Vnd Maeseja der son Baruch / des sons ChalHose / des sons Hasaja / des sons Adaja / des sons Joiarib / des sons Sacharja / des sons Siloni.</span> <span class="verse"><a name="6">6</a>Aller kinder Parez / die zu Jerusalem woneten waren vierhundert vnd acht vnd sechzig redliche Leute.</span> <span class="verse"><a name="7">7</a>DJS sind die kinder BenJamin / Sallu / der son Mesullam / des sons Joed / des sons Pedaja / des sons Kolaja / des sons Maeseja / des sons Jthiel / des sons Jesaja.</span> <span class="verse"><a name="8">8</a>Vnd nach jm Gabai / Sallai / neun hundert vnd acht vnd zwenzig.</span> <span class="verse"><a name="9">9</a>Vnd Joel der son Sichri / war jr Vorsteher / Vnd Juda der son Hasnua / vber das ander teil der Stad.</span> <span class="verse"><a name="10">10</a>VON den Priestern woneten / Jedaja der son Joiarib Jachin.</span> <span class="verse"><a name="11">11</a>Saraja der son Hilkia / des sons Mesullam / des sons Zadok / des sons Meraioth / des sons Ahitob / war Fürst im hause Gottes.</span> <span class="verse"><a name="12">12</a>Vnd seine brüder die im Hause schafften / der waren acht hundert vnd zwey vnd zwenzig. Vnd Adaja der son Jeroham / des sons Plalia / des sons Amzi / des sons Sacharja / des sons Pashur / des sons Malchia.</span> <span class="verse"><a name="13">13</a>Vnd seine brüder / Obersten vnter den Vetern waren zwey hundert vnd zwey vnd vierzig. Vnd Amassai der son Asareel / des sons Ahusai / des sons Mesillemoth / des sons Jmmer /</span> <span class="verse"><a name="14">14</a>Vnd seine brüder / gewaltige Leute / waren hundert vnd acht vnd zwenzig. Vnd jr Vorsteher war Sabdiel der son Gedolim.</span> <span class="verse"><a name="15">15</a>VON den Leuiten / Sesmaja der son Hasub / des sons Asrikam / des sons Hasabja / des sons Bunni.</span> <span class="verse"><a name="16">16</a>Vnd Sabthai vnd Josabad aus der Leuiten öbersten / an den eusserlichen geschefften im hause Gottes.</span> <span class="verse"><a name="17">17</a>Vnd Mathanja der son Micha / des sons Sabdi / des sons Assaph / der das Heubt war / Danck an zu heben zum Gebet. Vnd Babukja der ander vnter seinen brüdern / vnd Abda der son Sammua des sons Galal / des sons Jedithun.</span> <span class="verse"><a name="18">18</a>Aller Leuiten in der heiligen Stad / waren zwey hundert vnd vier vnd achzig.</span> <span class="verse"><a name="19">19</a>Vnd die Thorhüter / Akub vnd Talmon / vnd jre brüder / die in den thoren hütten / waren hundert vnd zwey vnd siebenzig.</span> <span class="verse"><a name="20">20</a>Das ander Jsrael aber / Priester vnd Leuiten / waren in allen stedten Juda / ein jglicher in seinem Erbteil.</span> <span class="verse"><a name="21">21</a>VND die Nethinim woneten an Ophel / vnd Ziha vnd Gispa gehöreten zu den Nethinim.</span> <span class="verse"><a name="22">22</a>Der Vorsteher aber vber die Leuiten zu Jerusalem war Vsi der son Bani / des sons Hasabja / des sons Mathanja / des sons Micha. Aus den kindern Assaph waren Senger vmb das geschefft im hause Gottes /</span> <span class="verse"><a name="23">23</a>Denn es war des Königes gebot vber sie / das die Senger trewlich handelten ein jglichen tag sein gebür.</span> <span class="verse"><a name="24">24</a>Vnd Pethaja der son Mesesabeel aus den kindern Serah des sons Juda / war Befelhhaber des Königes zu allen Geschefften an das Volck.</span> <span class="verse"><a name="25">25</a>VND der kinder Juda / die aussen auff den dörffern auff jrem lande waren / woneten etliche zu KiriathArba vnd in jren töchtern / vnd zu Dibon / vnd in jren töchtern vnd zu Kapzeel / vnd in jren dörffern /</span> <span class="verse"><a name="26">26</a>vnd zu Jesua / Molada / Bethpalet /</span> <span class="verse"><a name="27">27</a>Hazarsual / Berseba / vnd jren töchtern /</span> <span class="verse"><a name="28">28</a>vnd zu Ziklag vnd Mochona / vnd jren töchtern /</span> <span class="verse"><a name="29">29</a>vnd zu Enrimmon / Zarega / Jeremuth /</span> <span class="verse"><a name="30">30</a>Sanoah / Adullam / vnd jren dörffern / zu Lachis vnd auff jrem felde / zu Aseka / vnd in jren töchtern. Vnd lagerten sich von Berseba an / bis ans tal Hinnom.</span> <span class="verse"><a name="31">31</a>DJE kinder BenJamin aber von Gaba / woneten zu Michmas / Aia / BethEl / vnd jren töchtern /</span> <span class="verse"><a name="32">32</a>vnd zu Anathoth / Nob / Ananja /</span> <span class="verse"><a name="33">33</a>Hazor / Rama / Githaim /</span> <span class="verse"><a name="34">34</a>Hadid / Ziboim / Neballat /</span> <span class="verse"><a name="35">35</a>Lod / Ono / vnd im Zimmertal.</span> <span class="verse"><a name="36">36</a>Vnd etliche Leuiten / die teil in Juda hatten / woneten vnter BenJamin.</span> </p></div</div></div></body></html>