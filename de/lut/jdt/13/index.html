<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/jdt/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/jdt">Judith</a> &gt <strong>Chapter 13</strong></div><p><span class="verse"><a name="1">1</a>DA es nu seer spat ward / giengen seine Diener hin weg in jre Gezelt / vnd sie waren alle sampt truncken.</span> <span class="verse"><a name="2">2</a>Vnd Bagoa machet des Holofernes kamer zu / vnd gieng dauon / Vnd Judith war allein bey jm in der Kamer.</span> <span class="verse"><a name="3">3</a>Da nu Holofernes im bette lag / truncken war vnd schlieff /</span> <span class="verse"><a name="4">4</a>sprach Judith zu jrer Magd / sie solt draussen warten fur der Kamer.</span> <span class="verse"><a name="5">5</a>VND Judith trat fur das Bette / vnd betet heimlich mit threnen /</span> <span class="verse"><a name="6">6</a>vnd sprach / HERR Gott Jsrael / stercke mich / vnd hilff mir gnediglich / das werck volbringen / das ich mit gantzem vertrawen auff dich hab furgenomen / Das du deine stad Jerusalem erhöhest / wie du zugesagt hast.</span> <span class="verse"><a name="7">7</a>NAch solchem Gebet / trat sie zu der seulen oben am Bette / vnd langet das Schwert / das daran hieng /</span> <span class="verse"><a name="8">8</a>vnd zog es aus / vnd ergreiff jn beim Schopff / vnd sprach abermal /</span> <span class="verse"><a name="9">9</a>HERR Gott stercke mich in dieser stunde / Vnd sie hieb zweymal in den Hals mit aller macht / Darnach schneit sie jm den Kopff abe / vnd weltzet den Leib aus dem Bette / vnd nam die Decke mit sich.</span> <span class="verse"><a name="10">10</a>DArnach gieng sie heraus / vnd gab das heubt Holofernis jrer magd / vnd hies es in einen Sack stossen.</span> <span class="verse"><a name="11">11</a>Vnd sie giengen mit einander hin aus / nach jrer gewonheit / als wolten sie beten gehen / durch das Lager / vnd giengen vmbher durch das Tal / das sie heimlich ans thor der Stad kamen.</span> <span class="verse"><a name="12">12</a>VND Judith ruffet den Wechtern / Thut die thor auff / Denn Gott ist mit vns / der hat Jsrael sieg geben.</span> <span class="verse"><a name="13">13</a>Da nu die Wechter jre stimme höreten / fodderten sie balde die Eltesten der Stad.</span> <span class="verse"><a name="14">14</a>Die kamen alle zu jr / Denn sie hatten schon verzagt / das sie nicht würde wider komen.</span> <span class="verse"><a name="15">15</a>Vnd sie zündeten Fackeln an / vnd giengen vmb sie her /</span> <span class="verse"><a name="16">16</a>bis sie auff den Platz kam / Vnd sie hies sie still sein / vnd zuhören vnd sprach also.</span> <span class="verse"><a name="17">17</a>DAncket dem HERRN vnserm Gotte / der nicht verlesst die jenigen so auff jn trawen / vnd hat vns barmhertzigkeit erzeigt / durch mich / seine Magd / wie er dem hause Jsrael verheissen hat / vnd hat diese nacht den Feind seines Volcks / durch meine Hand vmbbracht.</span> <span class="verse"><a name="18">18</a>Vnd sie zoch das heubt Holofernis her aus / vnd zeigets jnen vnd sprach /</span> <span class="verse"><a name="19">19</a>Sehet / dis ist das heubt Holofernis des Feldheubtmans der Assyrer. Vnd sehet das ist die Decken / darunter er lag / da er truncken war / Da hat jn der HERR vnser Gott / durch Weibshand vmbbracht.</span> <span class="verse"><a name="20">20</a>So war der HERR lebt / hat er mich durch seinen Engel behüt / das ich nicht bin verunreiniget worden / so lange ich bin aussen gewesen / vnd hat mich on sunde wider her bracht / mit grossen freuden vnd Sieg.</span> <span class="verse"><a name="21">21</a>Darumb dancket jm alle / Denn er ist gütig / vnd hilfft jmerdar.</span> <span class="verse"><a name="22">22</a>VND sie dancketen alle dem HERRN / vnd sprachen zu jr / Gelobt sey der HERR / der durch dich vnser Feinde heute hat zu schanden gemacht.</span> <span class="verse"><a name="23">23</a>Vnd Osias der Fürst des volcks Jsrael / sprach zu jr / Gesegnet bistu Tochter / vom HERRN dem höhesten Gott / fur allen Weibern auff Erden.</span> <span class="verse"><a name="24">24</a>Vnd gelobt sey der HERR / der Himel vnd Erden geschaffen hat / der dir hat glück geben / den Heubtman vnserer Feinde zu tödten / Vnd hat deinen namen so herrlich gemacht / Das dich allzeit preisen werden / alle / die des HERRN werck achten / Darumb das du deines Lebens nicht geschonet hast / in der trübsal vnd not deines Volcks / Sondern hast es errettet fur dem HERRN vnserm Gott.</span> <span class="verse"><a name="25">25</a>Vnd alles volck sprach / Amen / Amen.</span> <span class="verse"><a name="26">26</a>DARnach foddert man den Achior / Zu dem sprach Judith / Der Gott Jsrael den du gepreiset hast / das er sich an seinen Feinden rechen kan / hat diese nacht der gottlosen Heubt vmbbracht / durch meine Hand.</span> <span class="verse"><a name="27">27</a>Vnd das du es sehest / so ist hie der kopff Holofernis / der den Gott Jsrael trötziglich gelestert hat / vnd dir den tod gedrewet / da er sprach /</span> <span class="verse"><a name="28">28</a>Wenn das volck Jsrael gefangen würde / so wolt er dich mit jnen erstechen lassen.</span> <span class="verse"><a name="29">29</a>Vnd da Achior des Holofernis kopff sahe / entsatzt er sich das er erstarret.</span> <span class="verse"><a name="30">30</a>Darnach da er wider zu sich selbs kam / fiel er zu jren füssen / vnd sprach /</span> <span class="verse"><a name="31">31</a>Gesegnet bistu von deinem Gott / in allen hütten Jacob / Denn der Gott Jsrael / wird an dir gepreiset werden / bey allen Völckern die deinen namen hören werden.</span> </p></div</div></div></body></html>