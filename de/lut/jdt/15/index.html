<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/jdt/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/jdt">Judith</a> &gt <strong>Chapter 15</strong></div><p><span class="verse"><a name="1">1</a>DA nu das Kriegsuolck höret / das Holoferni der Kopff abwar / erschracken sie / vnd wurden jrr / vnd kundten nicht Rathalten / was sie thun solten / so war jnen der mut entfallen /</span> <span class="verse"><a name="2">2</a>Vnd gaben die flucht / das sie den Ebreern entrinnen möchten / die sie sahen gegen jnen daher ziehen.</span> <span class="verse"><a name="3">3</a>VND da die kinder Jsrael sahen / das die Feinde flohen /</span> <span class="verse"><a name="4">4</a>eileten sie jnen nach mit grossem geschrey vnd drometen.</span> <span class="verse"><a name="5">5</a>Weil aber der Assyrer ordnung zutrennet war / vnd die kinder Jsrael in jrer ordnung zogen / schlugen sie alle / die sie ereilen kundten.</span> <span class="verse"><a name="6">6</a>VND Osias sandte zu allen Stedten / im lande Jsrael /</span> <span class="verse"><a name="7">7</a>Das man in allen Stedten auff war / vnd jagte den Feinden nach / bis zum Land hin aus.</span> <span class="verse"><a name="8">8</a>Aber das vbrige volck zu Bethulia / fiel in der Assyrer Lager / vnd plünderten / vnd füreten hinweg / was die Assyrer da gelassen hatten / vnd brachten gros Gut dauon.</span> <span class="verse"><a name="9">9</a>Die andern aber / da sie widerkamen / brachten sie mit sich / alles was jene mit gefüret hatten / an Viehe vnd anderm / vnd das gantze Land ward reich von solchem Raub.</span> <span class="verse"><a name="10">10</a>DArnach kam Joiakim der Hohepriester von Jerusalem gen Bethulien / mit allen Priestern / das sie Judith sehen.</span> <span class="verse"><a name="11">11</a>Vnd sie gieng erfur zu jnen / Da preiseten sie sie alle gleich / vnd sprachen /</span> <span class="verse"><a name="12">12</a>Du bist die krone Jerusalem / Du bist die wonne Jsrael / Du bist ein ehre des gantzen Volcks / das du solch löbliche That gethan hast / vnd Jsrael so grosse wolthat erzeiget hast / das sie Gott widerumb errettet hat / Gesegnet seistu fur Gott ewiglich.</span> <span class="verse"><a name="13">13</a>Vnd alles Volck sprach / Amen / Amen. Sup. 4.</span> <span class="verse"><a name="14">14</a>VND da man nu dreissig tage lang die Beute ausgeteilet hatte /</span> <span class="verse"><a name="15">15</a>gaben sie Judith köstlich Gerete / so Holofernes gehabt hatte / an Gold / Silber / Kleider vnd Edelstein.</span> <span class="verse"><a name="16">16</a>Vnd war jederman frölich / sungen vnd sprungen / beide Jung vnd alt.</span> </p></div</div></div></body></html>