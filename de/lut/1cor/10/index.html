<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/1cor/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/1cor">1 Corinthians</a> &gt <strong>Chapter 10</strong></div><p><span class="verse"><a name="1">1</a>JCH wil euch aber / lieben Brüder / nicht verhalten / Das vnser Veter sind alle vnter der Wolcken gewesen /</span> <span class="verse"><a name="2">2</a>Vnd sind alle durchs Meer gegangen / vnd sind alle vnter Mosen getaufft / mit der Wolcken / vnd mit dem Meer /</span> <span class="verse"><a name="3">3</a>Vnd haben alle einerley geistliche Speise gessen /</span> <span class="verse"><a name="4">4</a>vnd haben alle einerley geistlichen Tranck getruncken / Sie truncken aber von dem geistlichen Fels / der mit folget / welcher war Christus.</span> <span class="verse"><a name="5">5</a>Aber an jr vielen hatte Gott keinen wolgefallen / Denn sie sind nidergeschlagen in der Wüsten. Exod. 17</span> <span class="verse"><a name="6">6</a>DAs ist aber vns zum Furbilde geschehen / das wir nicht vns gelüsten lassen des Bösen / Gleich wie jene gelüstet hat.</span> <span class="verse"><a name="7">7</a>Werdet auch nicht Abgöttische / Gleich wie jener etliche worden / Als geschrieben stehet / Das Volck satzte sich nider zu essen vnd zu trincken / vnd stund auff zu spielen.</span> <span class="verse"><a name="8">8</a>Auch lasset vns nicht Hurerey treiben / Wie etliche vnter jnen hurerey trieben / Vnd fielen auff einen tag drey vnd zwenzig tausent.</span> <span class="verse"><a name="9">9</a>Lasset vns aber auch Christum nicht versuchen / Wie etliche von jnen jn versuchten / Vnd wurden von den Schlangen vmbbracht.</span> <span class="verse"><a name="10">10</a>Murret auch nicht / Gleich wie jener etliche murreten / Vnd wurden vmbbracht durch den Verderber. Exod. 32; Num. 25; Num. 21; Num. 14;</span> <span class="verse"><a name="11">11</a>SOlches alles widerfur jnen / zum Furbilde / Es ist aber geschrieben / vns zur warnung / auff welche das ende der Welt komen ist.</span> <span class="verse"><a name="12">12</a>DarumbDarumb verachte keiner den andern wie starck oder schwach er sey / Wer weis wie lange er selbst bleibet.  / wer sich lesset düncken / Er stehe / Mag wol zusehen / das er nicht falle.</span> <span class="verse"><a name="13">13</a>Es hat euch noch keine / denn menschliche Versuchung betretten. Aber Gott ist getrew / der euch nicht lesset versuchen / vber ewer vermögen / Sondern machet / das die Versuchung so ein ende gewinne / das jrs künd ertragen.</span> <span class="verse"><a name="14">14</a>Darumb meine Liebesten fliehet von dem Götzendienst.</span> <span class="verse"><a name="15">15</a>ALS mit den Klugen rede ich / richtet jr / was ich sage /</span> <span class="verse"><a name="16">16</a>Der gesegnete Kelch / welchen wir segenen / Jst der nicht die gemeinschafft des bluts Christi? Das Brot das wir brechen / Jst das nicht die gemeinschafft des leibes Christi?</span> <span class="verse"><a name="17">17</a>Denn ein Brot ists / so sind wir viel ein Leib / die weil wir alle eines Brots teilhafftig sind.</span> <span class="verse"><a name="18">18</a>Sehet an den Jsrael nach dem Fleisch / welche die Opffer essen / Sind die nicht in der gemeinschafft des Altars?</span> <span class="verse"><a name="19">19</a>WAs sol ich denn nu sagen? Sol ich sagen / das der Götze etwas sey? Oder das das Götzenopffer etwas sey?</span> <span class="verse"><a name="20">20</a>Aber ich sage / das die Heiden / was sie opffern / das opffern sie den Teufeln / vnd nicht Gotte. Nu wil ich nicht / das jr in der Teufel gemeinschafft sein solt.</span> <span class="verse"><a name="21">21</a>Jr künd nicht zu gleich trincken des HErrn kelch / vnd der Teufel kelch. Jr künd nicht zu gleich teilhafftig sein des HErrn tisches / vnd der Teufels tisches.</span> <span class="verse"><a name="22">22</a>Oder wollen wir den HErrn trotzen? Sind wir stercker denn er?</span> <span class="verse"><a name="23">23</a>Jch hab es zwar alles macht / Aber es fromet nicht alles / Jch hab es alles macht / Aber es bessert nicht alles.</span> <span class="verse"><a name="24">24</a>Niemand suche was sein ist / sondern ein jglicher was des andern ist.</span> <span class="verse"><a name="25">25</a>ALles was feil ist auff dem Fleischmarckt / das esset / vnd forschet nichts / Auff das jr des Gewissens verschonet.</span> <span class="verse"><a name="26">26</a>Denn die Erde ist des HERRNChristus ist Herr vnd frey / Also auch alle Christen in allen dingen.  / vnd was drinnen ist.</span> <span class="verse"><a name="27">27</a>So aber jemand von den Vngleubigen euch ladet / vnd jr wolt hin gehen / So esset alles was euch furgetragen wird / vnd forschet nicht / auff das jr des gewissens verschonet.</span> <span class="verse"><a name="28">28</a>Wo aber jemand würde zu euch sagen / das ist Götzenopffer / So esset nicht / vmb des willen / der es anzeiget / auff das jr des gewissens verschonet (Die Erde ist des HERRN vnd was drinnen ist)</span> <span class="verse"><a name="29">29</a>Jch sage aber vom gewissen / nicht dein selbs / sondern des andern. Denn warumb solte ich meine Freiheit lassen vrteilenEr mag mich vrteilen / aber mein Gewissen sol darumb vngeurteilet vnd vngefangen sein / ob ich jm eusserlich weiche zu dienst.  / von eines andern gewissen?</span> <span class="verse"><a name="30">30</a>Denn so ichs mit dancksagung geniesse / Was solte ich denn verlestert werden vber dem da fur ich dancke? Psal. 24.</span> <span class="verse"><a name="31">31</a>Jr esset nu oder trincket / oder was jr thut / so thut es alles zu Gottes ehre.</span> <span class="verse"><a name="32">32</a>Seid nicht ergerlich weder den Jüden / noch den Griechen / noch der gemeine Gottes.</span> <span class="verse"><a name="33">33</a>Gleich wie ich auch jederman in allerley mich gefellig mache / vnd süche nicht was mir / sondern was vielen fromet / das sie selig werden.</span> </p></div</div></div></body></html>