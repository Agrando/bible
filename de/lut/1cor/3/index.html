<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/1cor/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/1cor">1 Corinthians</a> &gt <strong>Chapter 3</strong></div><p><span class="verse"><a name="1">1</a>VND ich / lieben Brüder / kund nicht mit euch reden / als mit Geistlichen / sondern als mit Fleischlichen / wie mit jungen Kindern in Christo.</span> <span class="verse"><a name="2">2</a>Milch hab ich euch zu trincken gegeben / vnd nicht speise / Denn jr kundtet noch nicht / Auch künd jr noch itzt nicht /</span> <span class="verse"><a name="3">3</a>die weil jr noch fleischlich seid. Denn sintemal eiuer vnd zanck vnd zwitracht vnter euch sind / Seid jr denn nicht fleischliche / vnd wandelt nach menschlicher weise?</span> <span class="verse"><a name="4">4</a>Denn so einer saget / Jch bin Paulisch / Der ander aber / Jch bin Apollisch / seid jr denn nicht fleischlich?</span> <span class="verse"><a name="5">5</a>WEr ist nu Paulus? Wer ist Apollo? Diener sind sie / durch welche jr seid gleubig worden / vnd dasselbige / wie der HErr einem jglichen gegeben hat.</span> <span class="verse"><a name="6">6</a>Jch habe gepflantzet / Apollo hat begossen / Aber Gott hat das gedeien gegeben.</span> <span class="verse"><a name="7">7</a>So ist nu weder der da pflantzet / noch der da begeusset etwas / sondern Gott der das gedeien gibt.</span> <span class="verse"><a name="8">8</a>Der aber pflantzet / vnd der da begeusset / ist einer wie der ander. Ein jglicher aber wird seinen Lohn empfahen / nach seiner erbeit.</span> <span class="verse"><a name="9">9</a>Denn wir sind Gottes gehülffen / Jr seid Gottes ackerwerck / vnd Gottes gebew.</span> <span class="verse"><a name="10">10</a>Jch von Gottes gnaden / die mir gegeben ist / hab den Grund gelegt / als ein weiser Bawmeister / Ein ander bawet darauff. Ein jglicher aber sehe zu / wie er darauff bawe.</span> <span class="verse"><a name="11">11</a>EJnen andern Grund kan zwar niemand legen / ausser dem / der gelegt ist / welcher ist Jhesus Christ.</span> <span class="verse"><a name="12">12</a>So aber jemand auff diesen Grund bawet / Gold / silberDas ist von predigen vnd leren gesagt / die zu des glaubens besserung oder gringerung geleret werden. Nu bestehet keine lere im sterben / Jüngsten tag vnd allen nöten / es wird verzeret / Es sey denn lauter Gottes wort / Das befindet sich alles im Gewissen wol.  / eddelsteine / Holtz / hew / stoppeln /</span> <span class="verse"><a name="13">13</a>So wird eines jglichen werck offenbar werden / Der tag wirds klar machen / Denn es wird durchs fewer offenbar werden / vnd welcherley eines jglichen werck sey / wird das fewr beweren.</span> <span class="verse"><a name="14">14</a>Wird jemands werck bleiben / das er dar auff gebawet hat / so wird er Lohn empfahen.</span> <span class="verse"><a name="15">15</a>Wird aber jemands werck verbrennen / So wird ers schaden leiden / Er selbs aber wird selig werden / So doch / als durchs fewer.</span> <span class="verse"><a name="16">16</a>WJsset jr nicht / das jr Gottes tempel seid / vnd der geist Gottes in euch wonet?</span> <span class="verse"><a name="17">17</a>So jemand den tempel Gottes verderbet / Den wird Gott verderben. Denn der tempel Gottes ist heilig / der seid jr.</span> <span class="verse"><a name="18">18</a>Niemand betriege sich selbs. Welcher sich vnter euch düncket Weise sein / der werde ein Narr in dieser welt / das er möge weise sein.</span> <span class="verse"><a name="19">19</a>Denn dieser welt weisheit ist torheit bey Gott. Denn es stehet geschrieben / Die Weisen erhaschet er in jrer klugheit.</span> <span class="verse"><a name="20">20</a>Vnd aber mal / Der HERR weis der Weisen gedancken / das sie eitel sind.</span> <span class="verse"><a name="21">21</a>Darumb rhüme sie niemand eines Menschen. Es ist alles ewerDarumb hat kein Mensch macht vber die Christen gesetz zu machen / die Gewissen zu binden. /</span> <span class="verse"><a name="22">22</a>es sey Paulus oder Apollo / es sey Kephas oder die Welt / es sey das Leben oder der Tod / es sey das gegenwertige oder das zukünfftige / alles ist ewr /</span> <span class="verse"><a name="23">23</a>Jr aber seid Christi / Christus ist aber Gottes. 2. Cor. 6; Job. 5; Psal. 94.</span> </p></div</div></div></body></html>