<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/phil/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/phil">Philippians</a> &gt <strong>Chapter 4</strong></div><p><span class="verse"><a name="1">1</a>ALso / meine lieben vnd gewündschte Brüder / meine Freude vnd meine Krone / bestehet also in dem HErrn / jr lieben.</span> <span class="verse"><a name="2">2</a>Die Euodian ermane ich / vnd die Syntichen ermane ich / Das sie eines sinnes seien in dem HErrn.</span> <span class="verse"><a name="3">3</a>Ja ich bitte auch dich / mein trewer GeselleDas ist / mein sonderlicher trewer Geselle fur andern der es von hertzen meinet / wie ich im Euangelio zu predigen. Jch acht aber / er meinet den furnemesten Bischoff zu Philippen.  / stehe jnen bey / die sampt mir vber dem Euangelio gekempffet haben / mit Clemen vnd den andern meinen Gehülffen / welcher namen sind in dem Buch des lebens.</span> <span class="verse"><a name="4">4</a>Frewet euch in dem HErrn allwege / vnd abermal / sage ich / frewet euch.</span> <span class="verse"><a name="5">5</a>Ewer Lindigkeit lasset kund sein allen Menschen. Der HErr ist nahe.</span> <span class="verse"><a name="6">6</a>Sorget nichts / Sondern in allen dingen lasset ewre Bitte im Gebet vnd Flehen / mit Dancksagung fur Gott kund werden.</span> <span class="verse"><a name="7">7</a>Vnd der friede Gottes / welcher höher ist / denn alle vernunfft / beware ewre hertzen vnd sinne in Christo Jhesu.</span> <span class="verse"><a name="8">8</a>WEiter / lieben Brüder / was warhafftig ist / was erbar / was gerecht / was keusch / was lieblich / was wol lautet / Jst etwa eine tugent / ist etwa ein lob / dem dencket nach /</span> <span class="verse"><a name="9">9</a>Welchs jr auch gelernet vnd empfangen vnd gehöret vnd gesehen habt an mir / das thut / So wird der HErr des Friedes mit euch sein.</span> <span class="verse"><a name="10">10</a>JCH bin aber höchlich erfrewet / in dem HErrn / das jr wider wacker worden seid / fur mich zu sorgen / wiewol jr allweg gesorget habt / Aber die zeit hats nicht wollen leiden.</span> <span class="verse"><a name="11">11</a>Nicht sage ich das des mangels halben / Denn ich habe gelernet / bey welchen ich bin / mir genügen lassen.</span> <span class="verse"><a name="12">12</a>Jch kan nidrig sein / vnd kan hoch sein / Jch bin in allen dingen vnd bey allen geschickt / beide sat sein vnd hungern / beide vberig haben vnd mangel leiden.</span> <span class="verse"><a name="13">13</a>Jch vermag alles / durch den / der mich mechtig macht / Christus.</span> <span class="verse"><a name="14">14</a>Doch jr habt wolgethan / das jr euch meines trübsals angenomen habt.</span> <span class="verse"><a name="15">15</a>JR aber von Philippen wisset / Das von anfang des Euangelij / da ich auszoch aus Macedonia / keine Gemeine mit mir geteilet hat / nach der Rechnung der ausgab vnd einam / denn jr alleine /</span> <span class="verse"><a name="16">16</a>Denn gen Thessalonich sandtet jr zu meiner Notdurfft / ein mal / vnd darnach aber ein mal.</span> <span class="verse"><a name="17">17</a>Nicht das ich das Geschencke suche / Sondern ich suche die Frucht / das sie vberflüssig in ewr rechnung sey /</span> <span class="verse"><a name="18">18</a>Denn ich habe alles vnd habe vberflüssig. Jch bin erfüllet / da ich empfieng durch Epaphroditum / das von euch kam ein süsser geruch / ein angenem Opffer / Gotte gefellig.</span> <span class="verse"><a name="19">19</a>Mein Gott aber erfülle alle ewre Notdurfft / nach seinem Reichthum / in der herrligkeit in Christo Jhesu.</span> <span class="verse"><a name="20">20</a>DEm Gott aber vnd vnserm Vater / sey Ehre von ewigkeit zu ewigkeit / Amen.</span> <span class="verse"><a name="21">21</a>Grüsset alle Heiligen in Christo Jhesu. Es grüssen euch die Brüder / die bey mir sind.</span> <span class="verse"><a name="22">22</a>Es grüssen euch alle Heiligen / sonderlich aber die von des Keisers hause.</span> <span class="verse"><a name="23">23</a>Die gnade vnsers HErrn Jhesu Christi sey mit euch allen / AMEN. - Geschrieben von Rom / Durch Epaphroditum.</span> </p></div</div></div></body></html>