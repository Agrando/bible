<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/phil/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/phil">Philippians</a> &gt <strong>Chapter 2</strong></div><p><span class="verse"><a name="1">1</a>JST nu bey euch ermanung in Christo / Jst trost der liebe / Jst gemeinschafft des geistes / Jst hertzliche liebe vnd barmhertzigkeit /</span> <span class="verse"><a name="2">2</a>So erfüllet meine freude / Das jr eines sinnes seid / gleiche Liebe habt / einmütig vnd einhellig seid /</span> <span class="verse"><a name="3">3</a>Nichts thut durch zanck oder eitel ehre / Sondern durch demut achtet euch vnternander einer den andern höher / denn sich selbs /</span> <span class="verse"><a name="4">4</a>Vnd ein jglicher sehe nicht auff das seine / sondern auff das des andern ist.</span> <span class="verse"><a name="5">5</a>ejn jglicher sey gesinnet / wir jhesus christus auch war /</span> <span class="verse"><a name="6">6</a>Welcher / ob er wol in göttlicher gestalt war / hielt ers nicht für einen Raub / Gotte gleich sein /</span> <span class="verse"><a name="7">7</a>Sondern eussert sich selbs / vnd nam Knechts gestalt an / ward gleich wie ein ander Mensch / vnd an geberden als ein Mensch erfunden /</span> <span class="verse"><a name="8">8</a>Ernidriget sich selbs / vnd ward gehorsam bis zum Tode / ja zum tode am Creutz.</span> <span class="verse"><a name="9">9</a>Darumb hat jn auch Gott erhöhet / vnd hat jm einen Namen gegeben / der vber alle namen ist /</span> <span class="verse"><a name="10">10</a>Das in dem namen Jhesu sich beugen sollen / alle der Knie / die im Himel vnd auff Erden vnd vnter der Erden sind /</span> <span class="verse"><a name="11">11</a>vnd alle Zungen bekennen sollen / Das Jhesus Christus der HErr sey / zur ehre Gottes des Vaters.</span> <span class="verse"><a name="12">12</a>ALso meine Liebesten / wie jr alle zeit seid gehorsam gewesen / Nicht allein in meiner gegenwertigkeit / sondern auch nu viel mehr in meinem abwesen / schaffet / das jr selig werdet mit furcht vnd zittern.</span> <span class="verse"><a name="13">13</a>Denn Gott ists / der in euch wircket / beide das wollen vnd das thun / nach seinem wol gefallen.</span> <span class="verse"><a name="14">14</a>THut alles on murmelung vnd on zweiuelDas sie nicht murren wider Gott / in vngedult / auch nicht wancken im glauben. /</span> <span class="verse"><a name="15">15</a>Auff das jr seid on taddel / vnd lauter / vnd Gottes kinder / vnstrefflich / mitten vnter dem vnschlachtigem vnd verkereten Geschlecht / Vnter welchem jr scheinet als Liechter in der Welt /</span> <span class="verse"><a name="16">16</a>da mit / das jr haltet ob dem wort des Lebens / Mir zu einem rhum an dem tage Christi / als der ich nicht vergeblich gelauffen noch vergeblich geerbeitet habe.</span> <span class="verse"><a name="17">17</a>Vnd ob ich geopffert werdeDas ist / Ob ich sterben müsse vber dem / das ich euch zu Gottes diener vnd Ob ich sterben müsse vber dem / das ich euch zu Gottes diener vnd Oppffer gemacht hab durchs Euangelium vnd glau ben / So sol michs nicht dauern / sondern wils mit freuden thun / Vnd jr solt mir das selb auch mit freuden gönnen.  / vber dem Opffer vnd Gottesdienst ewers glaubens / so frewe ich mich / vnd frewe mich mit euch allen.</span> <span class="verse"><a name="18">18</a>Desselbigen solt jr euch auch frewen / vnd solt euch mit mir frewen.</span> <span class="verse"><a name="19">19</a>JCH hoffe aber in dem HErrn Jhesu / das ich Timotheum balde werde zu euch senden / Das ich auch erquicket werde / wenn ich erfare / wie es vmb euch stehet.</span> <span class="verse"><a name="20">20</a>Denn ich habe keinen / der so gar meines sinnes sey / der so hertzlich fur euch sorget.</span> <span class="verse"><a name="21">21</a>Denn sie suchen alle das jre / nicht das Christi Jhesu ist.</span> <span class="verse"><a name="22">22</a>Jr aber wisset / das er rechtschaffen ist / Denn wie ein Kind dem Vater / hat er mit mir gedienet am Euangelio /</span> <span class="verse"><a name="23">23</a>Denselbigen hoffe ich / werde ich senden von stund an / wenn ich erfaren habe / wie es vmb mich stehet /</span> <span class="verse"><a name="24">24</a>Jch vertrawe aber in dem HErrn / das auch ich selbs schier komen werde.</span> <span class="verse"><a name="25">25</a>JCH habs aber fur nötig angesehen / den bruder Epaphroditum zu euch zu senden / der mein Gehülffe vnd Mitstreiter / vnd ewer Apostel / vnd meiner notdurfft Diener ist.</span> <span class="verse"><a name="26">26</a>Sintemal er nach euch allen verlangen hatte / vnd war hoch bekümert / darumb das jr gehöret hattet / das er kranck war gewesen.</span> <span class="verse"><a name="27">27</a>Vnd er war zwar tod kranck / Aber Gott hat sich vber jn crbarmet / Nicht allein aber vber jn / sondern auch vber mich / Auff das ich nicht eine trawrigkeit vber die ander hette.</span> <span class="verse"><a name="28">28</a>Jch habe jn aber deste eilender gesand / Auff das jr jn sehet / vnd wider frölich werdet / vnd ich auch der trawrigkeit weniger habe.</span> <span class="verse"><a name="29">29</a>So nemet jn nu auff in dem HErrn / mit allen freuden / Vnd habt solche in ehren /</span> <span class="verse"><a name="30">30</a>Denn vmb des wercks Christi willen / ist er dem Tode so nahe komen / da er sein Leben geringe bedachte / auff das er mir dienete an ewer stat.</span> </p></div</div></div></body></html>