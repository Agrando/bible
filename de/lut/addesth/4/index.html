<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/addesth/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/addesth">Additions to Esther</a> &gt <strong>Chapter 4</strong></div><p><span class="verse"><a name="1">1</a>Vnd am dritten tageDis stück mag eine glosa sein / des anfangs im 5. cap.  / leget sie jre tegliche Kleider ab / vnd zog jren königlichen Schmuck an /</span> <span class="verse"><a name="2">2</a>vnd war seer schöne / vnd rieff Gott den Heiland an / der alles sihet. Vnd nam zwo Megde mit sich / vnd lehnet sich zierlich auff die eine / Die ander aber folget jr / vnd trug jr den schwantz am Rocke /</span> <span class="verse"><a name="3">3</a>Vnd jr angesicht war seer schön / lieblich vnd frölich gestalt / Aber jr hertz war vol angst vnd sorge.</span> <span class="verse"><a name="4">4</a>VND da sie durch alle Thüre hinein kam / trat sie gegen den König da er sas auff seinem königlichen Stuel / in seinen königlichen Kleidern / die von Gold vnd Edelsteinen waren / vnd war schrecklich anzusehen.</span> <span class="verse"><a name="5">5</a>Da er nu die augen auffhub / vnd sahe sie zorniglich an / Erblasset die Königin / vnd sanck in eine onmacht / vnd legt das Heubt auff die Magd.</span> <span class="verse"><a name="6">6</a>DA wandelt Gott dem Könige sein hertz zur güte / vnd jm ward bange / fur sie / vnd sprang von seinem Stuel / vnd vmbfieng sie mit seinen armen / bis sie wider zu sich kam / vnd sprach sie freundlich an / Was ist dir Esther? Jch bin dein bruder / Fürcht dich nicht / Du solt nicht sterben / Denn dis verbot trifft alle ander an / Aber dich nicht /</span> <span class="verse"><a name="7">7</a>Trit erzu.</span> <span class="verse"><a name="8">8</a>Vnd er hub den gülden Scepter auff / vnd legt jn auff jre Achseln / vnd küsset sie / vnd sprach / Sage her.</span> <span class="verse"><a name="9">9</a>VND sie antwortet / Da ich dich ansahe / daucht mich / ich sehe einen engel Gottes / Darumb erschrack ich fur deiner grossen Maiestet /</span> <span class="verse"><a name="10">10</a>Denn du bist seer schrecklich / vnd deine gestalt ist gantz herrlich.</span> <span class="verse"><a name="11">11</a>Vnd als sie so redet / sanck sie aber mal in eine onmacht / vnd fiel darnider.</span> <span class="verse"><a name="12">12</a>Der König aber erschrack sampt seinen Dienern / vnd trösteten sie.</span> <span class="verse"><a name="13">13</a>Jm vierden jarDis stück mag man lesen nach dem ende des 8. Cap. vor dem 9. Cap. brieff der Purim. des königs ptolemei vnd cleopatre / brachten Dositheus (welcher sich fur einen Priester aus dem stam Leui ausgab) vnd Ptolemeus sein Son / diesen brieff der Purim / vnd sagten / Das Lysimachus ein Son Ptolemei den selbigen verdolmetscht hette zu Jerusalem.</span> </p></div</div></div></body></html>