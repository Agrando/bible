<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/gen/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/gen">Genesis</a> &gt <strong>Chapter 30</strong></div><p><span class="verse"><a name="1">1</a>DA Rahel sahe / das sie dem Jacob nichts gebar / neidet sie jre schwester / vnd sprach zu Jacob / Schaffe mir Kinder / Wo nicht / so sterbe ich.</span> <span class="verse"><a name="2">2</a>Jacob aber ward seer zornig auff Rahel / vnd sprach / Bin ich doch nicht Gott / der dir deines Leibes früchte nicht geben wil.</span> <span class="verse"><a name="3">3</a>Sie aber sprach / sihe / Da ist meine magd Bilha / Lege dich zu jr / das sie auff meinen Schos gebere / vnd ich doch durch sie erbawet werde.</span> <span class="verse"><a name="4">4</a>Vnd sie gab jm also Bilha jre magd zum Weibe. VND Jacob leget sich zu jr /</span> <span class="verse"><a name="5">5</a>Also ward Bilha schwanger / vnd gebar Jacob einen Son.</span> <span class="verse"><a name="6">6</a>Da sprach Rahel / Gott hat meine sache gerichtet / vnd meine stim erhöret / vnd mir einen Son gegeben / Darumb hies sie jn DanHeisst gerich. .</span> <span class="verse"><a name="7">7</a>Abermal ward Bilha Rahels magd schwanger / vnd gebar Jacob den andern son.</span> <span class="verse"><a name="8">8</a>Da sprach Rahel / Gott hat es gewand mit mir vnd meiner Schwester / vnd ich werds jr zuuor thun / Vnd hies jn NaphthaliHeisst verwechselt vmbgewand / vmbgekeret / wenn man das widerspiel thut / Psal. 18. Mit den verkerten verkerestu dich. .</span> <span class="verse"><a name="9">9</a>DA nu Lea sahe / das sie auff gehöret hatte zu geberen / nam sie jre magd Silpa / vnd gab sie Jacob zum weibe.</span> <span class="verse"><a name="10">10</a>Also gebar Silpa Lea magd / Jacob einen Son.</span> <span class="verse"><a name="11">11</a>Da sprach Lea / Rüstig / Vnd hies jn GadHeisst rüstig zum streit. .</span> <span class="verse"><a name="12">12</a>Darnach gebar Silpa Lea magd / Jacob den andern Son.</span> <span class="verse"><a name="13">13</a>Da sprach Lea / Wol mir / Denn mich werden selig preisen die Töchter / Vnd hies jn AsserHeisst selig. .</span> <span class="verse"><a name="14">14</a>RVben gieng aus zur zeit der Weitzenernd / vnd fand DudaimFrage du selbs was Dudaim sind. Es sollen Lilien / Es sollen Beer sein / vnd niemand weis niemand weis / was es sein sollen. Es heissens etliche Jüden Kirschen / die in der Weitzenernd reiff sind etc. auff dem felde / vnd bracht sie heim seiner mutter Lea. Da sprach Rahel zu Lea / Gib mir der Dudaim deines Sons ein teil.</span> <span class="verse"><a name="15">15</a>Sie antwortet / Hastu nicht gnug / das du mir meinen Man genomen hast / vnd wilt auch die Dudaim meines Sons nemen? Rahel sprach / Wolan / las jn diese nacht bey dir schlaffen vmb die Dudaim deines Sons.</span> <span class="verse"><a name="16">16</a>DA nu Jacob des abends vom felde kam / gieng jm Lea hinaus entgegen vnd sprach / Bey mir soltu ligen / Denn ich habe dich erkaufft vmb die Dudaim meines Sons. Vnd er schlieff die nacht bey jr /</span> <span class="verse"><a name="17">17</a>Vnd Gott erhöret Lea / vnd sie ward schwanger / vnd gebar Jacob den fünfften Son /</span> <span class="verse"><a name="18">18</a>vnd sprach / Gott hat mir gelohnet / das ich meine magd meinem Manne gegeben habe / Vnd hies jn JsascharHeisst Lohn..</span> <span class="verse"><a name="19">19</a>Abermal ward Lea schwanger / vnd gebar Jacob den sechsten Son /</span> <span class="verse"><a name="20">20</a>vnd sprach / Gott hat mich wol beraten / Nu wird mein Man wider bey mir wonen / Denn ich habe jm sechs Söne geboren / Vnd hies jn SebulonHeisst bey wonung. .</span> <span class="verse"><a name="21">21</a>Darnach gebar sie eine Tochter / die hies sie DinaHeisst eine sache oder gericht..</span> <span class="verse"><a name="22">22</a>DEr HERR gedacht aber an Rahel / vnd erhöret sie / vnd macht sie fruchtbar.</span> <span class="verse"><a name="23">23</a>Da ward sie schwanger / vnd gebar einen Son / vnd sprach / Gott hat meine schmach von mir genomen /</span> <span class="verse"><a name="24">24</a>Vnd hies jn JosephHeisst zunemung.  / Vnd sprach / Der HERR wolte mir noch einen Son dazu geben.</span> <span class="verse"><a name="25">25</a>DA nu rahel den joseph geborn hatte / sprach Jacob zu Laban / Las mich ziehen vnd reisen an meinen Ort vnd in mein Land /</span> <span class="verse"><a name="26">26</a>Gib mir meine Weiber vnd meine Kinder / darumb ich dir gedienet habe / das ich ziehe / Denn du weissest / wie ich dir gedienet habe.</span> <span class="verse"><a name="27">27</a>Laban sprach zu jm / Las mich gnade fur deinen augen finden / Jch spüre / das mich der HERR segenet vmb deinen willen /</span> <span class="verse"><a name="28">28</a>Stimme das Lohn das ich dir geben sol.</span> <span class="verse"><a name="29">29</a>ER aber sprach zu jm / Du weissest / wie ich dir gedienet habe / vnd was du fur Vieh hast vnter mir.</span> <span class="verse"><a name="30">30</a>Du hattest wenig ehe ich her kam / Nu aber ists ausgebreitet in die menge / vnd der HERR hat dich gesegenet durch meinen fusDas ist / Jch hab müssen lauffen vnd rennen durch dünne vnd dicke / das du so Reich würdest / Mein Fus hats müssen thun. Jnde pedes Euangelisantium pacem / et cursus verbi seu ministerij.  / Vnd nu / Wenn sol ich auch mein Haus versorgen?</span> <span class="verse"><a name="31">31</a>Er aber sprach / Was sol ich dir denn geben? Jacob sprach / Du solt mir nichts vberal geben / Sondern so du mir thun wilt / das ich sage / So wil ich widerumb weiden vnd hüten deiner Schafe.</span> <span class="verse"><a name="32">32</a>ICH wil heute durch alle deine Herde gehen / vnd aussondern alle fleckete vnd bundte schafe / vnd alle schwartze schafe vnter den lemmern / vnd die bundten vnd flecketen ziegenDu must hie dich nicht jrren / das Moses / das kleine vieh / jtzt ziegen / jtzt lemmer / jtzt böcke heisset / wie dieser sprache art ist / Denn er wil so viel sagen / Das Jacob habe alles weis vieh behalten / vnd alles bundte vnd schwartze Laban gethan. Was nu bund von dem einferbigen vieh keme / das solte sein lohn sein. Des ward Laban fro / vnd hatte die natur fur sich / das von einferbigen nicht viel bundte natürlich komen. Aber Jacob halff der natur mit kunst / das die einferbigen viel bundte trugen.  / Was nu bund vnd flecket fallen wird / das sol mein Lohn sein.</span> <span class="verse"><a name="33">33</a>So wird mir mein gerechtigkeit zeugen heute oder morgen / wenn es kompt / das ich meinen Lohn von dir nemen sol / Also / das / was nicht flecket oder bund / oder nicht schwartz sein wird vnter den lemmern / vnd ziegen / das sey ein Diebstal bey mir.</span> <span class="verse"><a name="34">34</a>DA sprach Laban / Sihe da / es sey wie du gesagt hast.</span> <span class="verse"><a name="35">35</a>Vnd sonderte des tages die sprenckliche vnd bundte böcke / vnd alle fleckete vnd bundte ziegen / Wo nur was weisses daran war / vnd alles was schwartz war vnter den lemmern / vnd thats vnter die hand seiner Kinder /</span> <span class="verse"><a name="36">36</a>vnd macht raum dreier Tagereise weit zwisschen jm vnd Jacob / Also weidet Jacob die vbrigen herde Laban.</span> <span class="verse"><a name="37">37</a>JAcob aber nam stebe von grünen Papelnbawm / Haseln / vnd Castaneen / vnd schelet weisse streiffe daran / das an den steben das weisse blos ward</span> <span class="verse"><a name="38">38</a>vnd legt die stebe / die er geschelet hatte / in die Trenckrinnen / fur die Herde / die da komen musten zu trincken / das sie empfangen solten / wenn sie zu trincken kemen.</span> <span class="verse"><a name="39">39</a>Also empfiengen die Herde vber den steben / vnd brachten sprenckliche / fleckete vnd bundte.</span> <span class="verse"><a name="40">40</a>Da scheidet Jacob die lemmer / vnd thet die abgesonderte Herde zu den flecketen vnd schwartzen in der Herde Labans / vnd macht jm ein eigen Herde / die thet er nicht zu der herde Labans.</span> <span class="verse"><a name="41">41</a>Wenn aber der Laufft der früelinge Herde war / legte er diese stebe in die Rinnen fur die augen der Herde / das sie vber den steben empfiengen /</span> <span class="verse"><a name="42">42</a>Aber in der Spetlinger laufft / leget er sie nicht hinein. Also wurden die Spetlinge des Labans / aber die Früelinge des Jacobs /</span> <span class="verse"><a name="43">43</a>Da her ward der Man vber die mas reich / das er viel schafe / megde vnd knechte / kamel vnd esel hatte.</span> </p></div</div></div></body></html>