<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/gen/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/gen">Genesis</a> &gt <strong>Chapter 9</strong></div><p><span class="verse"><a name="1">1</a>VND Gott segenet Noah vnd seine Söne / vnd sprach / Seid fruchtbar vnd mehret euch / vnd erfüllet die Erde.</span> <span class="verse"><a name="2">2</a>Ewerfurcht vnd schrecken sey vber alle Thier auff Erden / vber alle Vogel vnter dem Himel / vnd vber alles was auff dem Erdboden kreucht / vnd alle Fisch im Meer seien in ewer hende gegeben.</span> <span class="verse"><a name="3">3</a>Alles was sich reget vnd lebet / das sey ewre Speise / wie das grüne Kraut / hab ichs euch alles gegeben.</span> <span class="verse"><a name="4">4</a>ALleine esset das Fleisch nicht / das noch lebt in seinem Blut /</span> <span class="verse"><a name="5">5</a>Denn ich wil auch ewrs Leibs blut rechen / vnd wils an allen Thieren rechen / vnd wil des Menschen leben rechen an einem jglichen Menschen / als der sein Bruder ist.</span> <span class="verse"><a name="6">6</a>WEr Menschen Blut vergeusset / Des Blut sol auch durch MenschenHie ist das weltlich Schwert eingesetzt / Das man die Mörder tödten sol.vergossen werden / Denn Gott hat den Menschen zu seinem Bilde gemacht.</span> <span class="verse"><a name="7">7</a>Seid fruchtbar vnd mehret euch / vnd reget euch auff Erden / das ewer viel drauff werden.</span> <span class="verse"><a name="8">8</a>VND Gott sagt zu Noah vnd seinen Sönen mit jm /</span> <span class="verse"><a name="9">9</a>Sihe / Jch richte mit euch einen Bund auff / vnd mit ewrem Samen nach euch /</span> <span class="verse"><a name="10">10</a>vnd mit allem lebendigen Thier bey euch / an Vogel / an Vieh / vnd an allen Thieren auff Erden bey euch / von allem das aus dem Kasten gegangen ist / waserley Thier es sind auff Erden.</span> <span class="verse"><a name="11">11</a>Vnd richte meinen Bund also mit euch auff / Das hinfurt nicht mehr alles Fleisch verderbet sol werden / mit dem wasser der Sindflut / vnd sol hinfurt keine Sindflut mehr komen / die die Erde verderbe.</span> <span class="verse"><a name="12">12</a>VND Gott sprach / Das ist das Zeichen des Bunds / den ich gemacht habe zwischen mir vnd euch / vnd allem lebendigen Thier bey euch hin furt ewiglich.</span> <span class="verse"><a name="13">13</a>Meinen Bogen hab ich gesetzt in die wolcken / der sol das Zeichen sein des Bunds / zwischen Mir vnd der Erden.</span> <span class="verse"><a name="14">14</a>Vnd wenn es kompt / das ich wolcken vber die Erden füre / So sol man meinen Bogen sehen / in den wolcken /</span> <span class="verse"><a name="15">15</a>Als denn wil ich gedencken an meinen Bund / zwischen Mir vnd euch / vnd allem lebendigen Thier / in allerley Fleisch / Das nicht mehr hin furt eine Sindflut kome / die alles Fleisch verderbe.</span> <span class="verse"><a name="16">16</a>Darumb sol mein Bogen in den wolcken sein / das ich jn ansehe / vnd gedencke an den ewigen Bund zwischen Gott vnd allem lebendigen Thier in allem Fleisch / das auff Erden ist.</span> <span class="verse"><a name="17">17</a>Daselb saget Gott auch zu Noah / Dis sey das Zeichen des Bunds / den ich auffgerichtet habe zwischen Mir vnd allem Fleisch auff Erden.</span> <span class="verse"><a name="18">18</a>DJE söne Noah / die aus dem Kasten giengen / sind diese / Sem / Ham / Japheth / Ham aber ist der Vater Canaan.</span> <span class="verse"><a name="19">19</a>Das sind die drey söne Noah / von denen ist alles Land besetzt.</span> <span class="verse"><a name="20">20</a>NOah aber fieng an vnd ward ein Ackerman / vnd pflantzte Weinberge.</span> <span class="verse"><a name="21">21</a>Vnd da er des Weins tranck / ward er truncken / vnd lag in der Hütten auffgedeckt.</span> <span class="verse"><a name="22">22</a>Da nu Ham / Canaans vater / sahe seines Vaters scham / saget ers seinen beiden Brüdern draussen.</span> <span class="verse"><a name="23">23</a>Da nam Sem vnd Japheth ein Kleid / vnd legten es auff jre beide Schulder / vnd giengen rücklings hin zu / vnd deckten jres Vaters scham zu / Vnd jr angesicht war abgewand / das sie jres Vaters scham nicht sahen.</span> <span class="verse"><a name="24">24</a>ALS nu Noah erwacht von seinem Wein / vnd erfur / was jm sein kleiner Son gethan hatte /</span> <span class="verse"><a name="25">25</a>sprach er / Verflucht sey Canaan / vnd sey ein Knecht aller knecht vnter seinen Brüdern.</span> <span class="verse"><a name="26">26</a>Vnd sprach weiter / Gelobet sey Gott der HERR des Sems / Vnd Canaan sey sein Knecht.</span> <span class="verse"><a name="27">27</a>Gott breite Japheth aus / vnd las jn wonen in den Hütten des Sems / Vnd Canaan sey sein Knecht.</span> <span class="verse"><a name="28">28</a>NOah aber lebet nach der Sindflut drey hundert vnd funffzig jar /</span> <span class="verse"><a name="29">29</a>Das sein gantz Alter ward / neunhundert vnd funffzig jar / vnd starb.</span> </p></div</div></div></body></html>