<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/gen/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/gen">Genesis</a> &gt <strong>Chapter 29</strong></div><p><span class="verse"><a name="1">1</a>DA hub Jacob seine füsse auff / vnd gieng in das Land das gegen Morgen ligt.</span> <span class="verse"><a name="2">2</a>Vnd sahe sich vmb / vnd sihe / da war ein Brun auff dem felde / vnd sihe / drey Herde schafe lagen da bey / Denn von dem Brunne pflegten sie die herde zu trencken / vnd lag ein grosser Stein fur dem loch des Bruns.</span> <span class="verse"><a name="3">3</a>Vnd sie pflegten die Herd alle daselbs zuuersamlen / vnd den stein von dem Brunloch zu weltzen / vnd die schafe trencken / vnd thaten als denn den stein wider fur das loch an seine stet.</span> <span class="verse"><a name="4">4</a>VND Jacob sprach zu jnen / Lieben brüder / Wo seid jr her? Sie antworten / Wir sind von Haran.</span> <span class="verse"><a name="5">5</a>Er sprach zu jnen / Kennet jr auch Laban den son Nahor? Sie antworten / Wir kennen jn wol.</span> <span class="verse"><a name="6">6</a>Er sprach / Gehet es jm auch wol? Sie antworten / Es gehet jm wol / Vnd sihe / da kompt seine tochter Rahel mit den Schafen.</span> <span class="verse"><a name="7">7</a>Er sprach / Es ist noch hoch tag / vnd ist noch nicht zeit das Vieh ein zutreiben / Trencket die schafe / vnd gehet hin vnd weidet sie.</span> <span class="verse"><a name="8">8</a>Sie antworten / Wir können nicht / bis das alle Herde zusamen gebracht werden / vnd wir den stein von des Brunnenloch waltzen / vnd also die schafe trencken.</span> <span class="verse"><a name="9">9</a>ALs er noch mit jnen redet / kam Rahel mit den schafen jres Vaters / denn sie hütet der schafe.</span> <span class="verse"><a name="10">10</a>Da aber Jacob sahe Rahel die tochter Labans seiner mutter Bruder / vnd die schafe Labans seiner mutter bruder / trat er hinzu / vnd waltzet den stein von dem loch des Brunnen / vnd trencket die schafe Labans seiner muter Bruder /</span> <span class="verse"><a name="11">11</a>Vnd küsset Rahel vnd weinet laut /</span> <span class="verse"><a name="12">12</a>vnd saget jr an / das er jres Vaters bruder were / vnd Rebeca son / Da lieff sie / vnd sagets jrem Vater an.</span> <span class="verse"><a name="13">13</a>DA aber Laban höret von Jacob seiner schwester Son / lieff er jm entgegen / vnd hertzet vnd küsset jn / vnd füret jn in sein Haus / Da erzelet er dem Laban alle diese sache.</span> <span class="verse"><a name="14">14</a>Da sprach Laban zu jm / Wolan / du bist mein bein vnd fleisch. Vnd da er nu ein Mond lang bey jm gewest war /</span> <span class="verse"><a name="15">15</a>sprach Laban zu Jacob / Wiewol du mein Bruder bist / soltestu mir darumb vmb sonst dienen? Sage an / Was sol dein lohn sein?</span> <span class="verse"><a name="16">16</a>LAban aber hatte zwo Töchter die elteste hies Lea / vnd die jüngeste Rahel /</span> <span class="verse"><a name="17">17</a>Aber Lea hatte ein Blöde gesicht / Rahel war hubsch vnd schön.</span> <span class="verse"><a name="18">18</a>Vnd Jacob gewan die Rahel lieb / vnd sprach / Jch wil dir siben jar vmb Rahel deine jüngeste Tochter dienen.</span> <span class="verse"><a name="19">19</a>Laban antwortet / Es ist besser / ich gebe dir sie / denn einem andern / Bleib bey mir.</span> <span class="verse"><a name="20">20</a>ALso dienete Jacob vmb Rahel sieben jar / vnd dauchten jn als werens einzele tage / so lieb hatte er sie.</span> <span class="verse"><a name="21">21</a>Vnd Jacob sprach zu Laban / Gib mir nu mein Weib / denn die zeit ist hie / das ich beylige.</span> <span class="verse"><a name="22">22</a>Da lud Laban alle Leute des orts / vnd machte ein Hochzeit mal.</span> <span class="verse"><a name="23">23</a>Des abends aber nam er seine tochter Lea / vnd brachte sie zu jm hin ein / Vnd er lag bey jr.</span> <span class="verse"><a name="24">24</a>Vnd Laban gab seiner tochter Lea seine magd Silpa zur magd.</span> <span class="verse"><a name="25">25</a>DEs morgens aber / Sihe / da war es Lea / Vnd er sprach zu Laban / Warumb hastu mir das gethan? Habe ich dir nicht vmb Rahel gedienet? warumb hastu mich denn betrogen?</span> <span class="verse"><a name="26">26</a>Laban antwortet / Es ist nicht sitte in vnserm Lande / das man die Jüngste ausgebe vor der Eltesten.</span> <span class="verse"><a name="27">27</a>Halte mit dieser die wochen aus / so wil ich dir diese auch geben / vmb den Dienst / den du bey mir noch ander sieben jar dienen solt.</span> <span class="verse"><a name="28">28</a>Jacob thet also / vnd hielt die wochen aus / Da gab jm Laban Rahel seine tochter zum Weibe.</span> <span class="verse"><a name="29">29</a>Vnd gab seiner tochter Rahel seine magd Bilha zur magd.</span> <span class="verse"><a name="30">30</a>Also lag er auch bey mit Rahel / Vnd hatte Rahel lieber denn Lea / Vnd dienet bey jm fürder die andern sieben jar.</span> <span class="verse"><a name="31">31</a>DA aber der HERR sahe / das Lea vnwerd war / macht er sie fruchtbar vnd Rahel vnfruchtbar.</span> <span class="verse"><a name="32">32</a>Vnd Lea ward schwanger / vnd gebar einen Son / den hies sie RubenHeisst ein Schawkind.  / vnd sprach / Der HERR hat angesehen mein elende / Nu wird mich mein Man lieb haben.</span> <span class="verse"><a name="33">33</a>Vnd ward abermal schwanger / vnd gebar einen Son / vnd sprach / Der HERR hat gehöret / das ich vnwerd bin / vnd hat mir diesen auch gegeben / vnd hies jn SimeonHeisst ein Hörer..</span> <span class="verse"><a name="34">34</a>Aber mal ward sie schwanger / vnd gebar einen Son / vnd sprach / Nu wird sich mein Man wider zu mir thun / denn ich hab jm drey Söne geborn / Darumb hies sie jn LeuiHeisst zugethan. .</span> <span class="verse"><a name="35">35</a>Zum vierden ward sie schwanger / vnd gebar einen Son / vnd sprach / Nu wil ich dem HERRN dancken / darumb hies sie jn JudaHeisst ein Bekenner oder Dancksager. / Vnd höret auff Kinder zugeberen.</span> </p></div</div></div></body></html>