<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/gen/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/gen">Genesis</a> &gt <strong>Chapter 25</strong></div><p><span class="verse"><a name="1">1</a>ABraham nam wider ein Weib / die hies Ketura /</span> <span class="verse"><a name="2">2</a>Die gebar jm Simron vnd Jaksan / Medan vnd Midian / Jesbak vnd Suah.</span> <span class="verse"><a name="3">3</a>Jaksan aber zeuget Seba vnd Dedan. Die Kinder aber von Dedan waren / Assurim / Latusim vnd Leumim.</span> <span class="verse"><a name="4">4</a>Die kinder Midian waren / Epha / Epher / Hanoch / Abida / vnd Eldaa. Diese sind alle kinder der Ketura.</span> <span class="verse"><a name="5">5</a>VNd Abraham gab alle sein gut Jsaac /</span> <span class="verse"><a name="6">6</a>Aber den Kindern / die er von den kebsweibern hatte / gab er Geschencke / vnd lies sie von seinem son Jsaac ziehen / weil er noch lebet / gegen dem auffgang in das Morgenland.</span> <span class="verse"><a name="7">7</a>DAS ist aber Abrahams alter / das er gelebet hat / hundert vnd fünff vnd siebentzg jar /</span> <span class="verse"><a name="8">8</a>vnd nam ab / vnd starb / in einem rügigem alter / da er alt vnd lebens sat war / Vnd ward zu seinem Volck gesamlet.</span> <span class="verse"><a name="9">9</a>Vnd es begruben jn seine söne Jsaac vnd Jsmael / in der zwifachen höle auff dem acker Ephron / des sons Zohar des Hethiters / die da ligt gegen Mamre /</span> <span class="verse"><a name="10">10</a>in dem felde / das Abraham von den kindern Heth gekaufft hatte / Da ist Abraham begraben mit Sara seinem Weibe. Gen. 23.</span> <span class="verse"><a name="11">11</a>VND nach dem tod Abraham segnete Gott Jsaac seinen Son / Vnd er wonete bey dem brun des Lebendigen vnd Sehenden. Gen. 16.</span> <span class="verse"><a name="12">12</a>DJs ist das geschlecht Jsmaels Abrahams son / den jm Hagar gebar / die magd Sara aus Egypten /</span> <span class="verse"><a name="13">13</a>vnd das sind die namen der kinder Jsmael / dauon jre geschlecht genennet sind. Der Erstegeborn son Jsmaels / Nebaioth / Kedar / Adbeel / Mibsam /</span> <span class="verse"><a name="14">14</a>Misina / Duma / Masa /</span> <span class="verse"><a name="15">15</a>Hadar / Thema / Jetur / Naphis vnd Kedma.</span> <span class="verse"><a name="16">16</a>Dis sind die kinder Jsmael mit jren namen in jren Höfen vnd stedten / zwelff Fürsten vber jre Leute.</span> <span class="verse"><a name="17">17</a>Vnd das ist das alter Jsmaels / hundert vnd sieben vnd dreissig jar / vnd nam ab / vnd starb / vnd ward gesamlet zu seinem Volck /</span> <span class="verse"><a name="18">18</a>Vnd sie woneten von Heuila an / bis gen Sur gegen Egypten / wenn man gen Assyria gehet / Er fielMancherley deutung kan hie sein. Meine ist diese / Das Jsmael ein herrlich Mann gewest sey / das zu seinem Ende komen sind alle seine Brüder vnd Freunde / vnd ist fur den selben ehrlich vnd löblich gestorben. aber fur allen seinen Brüdern.</span> <span class="verse"><a name="19">19</a>DJs ist das geschlechte jsaacs abrahams son / Abraham zeuget Jsaac.</span> <span class="verse"><a name="20">20</a>Jsaac aber war vierzig jar alt / da er Rebeca zum weibe nam / die tochter Bethuel des Syrers von Mesopotamia / Labans des Syrers schwester. 1. Par. 1.</span> <span class="verse"><a name="21">21</a>JSaac aber bat den HERRN fur sein Weib / denn sie war vnfruchtbar / Vnd der HERR lies sich erbitten / vnd Rebeca sein weib ward schwanger /</span> <span class="verse"><a name="22">22</a>Vnd die kinder stiessen sich miteinander in jrem Leib. Da sprach sie / Da mirs also solt gehen / Warumb bin ich schwanger worden? Vnd sie gieng hin den HERRN zu fragen.</span> <span class="verse"><a name="23">23</a>Vnd der HERR sprach zu jr / Zwey Volck sind in deinem Leibe / vnd zweierley Leute werden sich scheiden aus deinem Leibe / vnd ein Volck wird dem andern vberlegen sein / Vnd der Grösser wird dem Kleinen dienen. Mal. 1.; Rom. 9.</span> <span class="verse"><a name="24">24</a>DA nu die zeit kam / das sie geberen solt / sihe / da waren zwilling in jrem Leibe.</span> <span class="verse"><a name="25">25</a>Der erst der eraus kam / war rötlicht / gantz rauch wie ein fell / Vnd sie nenneten jn Esau.</span> <span class="verse"><a name="26">26</a>Zu hand darnach kam er aus sein Bruder / der hielt mit seiner Hand die fersen des Esau / Vnd hiessen jn Jacob. Sechzig jar alt war Jsaac da sie geborn wurden.</span> <span class="verse"><a name="27">27</a>Vnd da nu die Knaben gros wurden / Ward Esau ein Jeger vnd ein Ackerman / Jacob aber ein from Man / vnd bleib in den Hütten.</span> <span class="verse"><a name="28">28</a>Vnd Jsaac hatte Esau lieb / vnd ass gerne von seinem Weidwerg / Rebeca aber hatte Jacob blieb.</span> <span class="verse"><a name="29">29</a>VND Jacob kocht ein gerichte / Da kam Esau vom feld / vnd war müde /</span> <span class="verse"><a name="30">30</a>vnd sprach zu Jacob / Las mich kosten das rote gericht / denn ich bin müde / Daher heisst er EdomHeisst Rötlicht. .</span> <span class="verse"><a name="31">31</a>Aber Jacob sprach / Verkeuffe mir heute deine Erstgeburt.</span> <span class="verse"><a name="32">32</a>Esau antwortet / Sihe / Jch mus doch sterben / was sol mir denn die Erstgeburt?</span> <span class="verse"><a name="33">33</a>Jacob sprach / So schwere mir heute / Vnd er schwur jm / vnd verkaufft also Jacob seine Erstgeburt.</span> <span class="verse"><a name="34">34</a>Da gab jm Jacob brot vnd das Linsengericht / Vnd er ass vnd tranck / vnd stund auff vnd gieng dauon / Also verachtet Esau seine Erstgeburt. Ebre. 12.</span> </p></div</div></div></body></html>