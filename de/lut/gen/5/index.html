<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/gen/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/gen">Genesis</a> &gt <strong>Chapter 5</strong></div><p><span class="verse"><a name="1">1</a>DJS ist das Buch von des Menschen geschlecht / Da Gott den Menschen schuff / machet er jn nach dem gleichnis Gottes /</span> <span class="verse"><a name="2">2</a>Vnd schuff sie ein Menlin vnd Frewlin / vnd segenet sie / vnd hies jren namen Mensch / zur zeit da sie geschaffen wurden.</span> <span class="verse"><a name="3">3</a>VND Adam war hundert vnd dreissig jar alt / vnd zeuget einen Son / der seinem Bild ehnlich war / vnd hies jn Seth.</span> <span class="verse"><a name="4">4</a>Vnd lebet darnach acht hundert jar / vnd zeuget Söne vnd Töchtere /</span> <span class="verse"><a name="5">5</a>Das sein gantzes Alter ward neunhundert vnd dreissig jar / Vnd starb. Luc. 3.; 1. Par. 1.</span> <span class="verse"><a name="6">6</a>SEth war hundert vnd funff jar alt / vnd zeuget Enos.</span> <span class="verse"><a name="7">7</a>Vnd lebet darnach acht hundert vnd sieben jar / vnd zeuget Söne vnd Töchtere /</span> <span class="verse"><a name="8">8</a>Das sein gantzes Alter ward neunhundert vnd zwelff jar / Vnd starb.</span> <span class="verse"><a name="9">9</a>ENos war neunzig jar alt / vnd zeuget Kenan.</span> <span class="verse"><a name="10">10</a>Vnd lebet darnach acht hundert vnd funffzehen jar / vnd zeuget Söne vnd Töchtere /</span> <span class="verse"><a name="11">11</a>Das sein gantzes Alter ward neun hundert vnd funff jar / Vnd starb.</span> <span class="verse"><a name="12">12</a>KEnan war siebenzig jar alt / vnd zeuget Mahalaleel.</span> <span class="verse"><a name="13">13</a>Vnd lebet darnach acht hundert vnd vierzig jar / vnd zeuget Söne vnd Töchtere /</span> <span class="verse"><a name="14">14</a>Das sein gantzes Alter ward / neunhundert vnd zehen jar / Vnd starb.</span> <span class="verse"><a name="15">15</a>MAhalaleel war funff vnd sechzig jar alt / vnd zeuget Jared.</span> <span class="verse"><a name="16">16</a>Vnd lebet darnach acht hundert vnd dreissig jar / vnd zeuget Söne vnd Töchtere /</span> <span class="verse"><a name="17">17</a>Das sein gantzes Alter ward / acht hundert funff vnd neunzig jar / Vnd starb.</span> <span class="verse"><a name="18">18</a>JAred war hundert vnd zwey vnd sechzig jar alt / vnd zeuget Henoch.</span> <span class="verse"><a name="19">19</a>Vnd lebet darnach acht hundert jar / vnd zeuget Söne vnd Töchtere /</span> <span class="verse"><a name="20">20</a>Das sein gantzes Alter ward / neunhundert zwey vnd sechzig jar / Vnd starb.</span> <span class="verse"><a name="21">21</a>HEnoch war funff vnd sechzig jar alt / vnd zeuget Methusalah.</span> <span class="verse"><a name="22">22</a>Vnd nach dem er Methusalah gezeuget hatte / bleib er in eim göttlichen Leben Das ist / Er wird mit Gottes wort fur andern vleissig vmbgangen / vnd ein Prophet gewest sein / der allenthalben den leuten Gottes furcht gepredigt / vnd die straffe (so die Sindflut hernach thet) verkündigt / vnd viel drüber gelidden vnd gethan hat.drey hundert jar / vnd zeuget Söne vnd Töchtere /</span> <span class="verse"><a name="23">23</a>Das sein gantzes Alter ward / drey hundert funff vnd sechzig jar.</span> <span class="verse"><a name="24">24</a>Vnd die weil er ein göttlich Leben führet / nam jn Gott hin weg / vnd ward nicht mehr gesehen. Ebre. 11.</span> <span class="verse"><a name="25">25</a>MEthusalah war hundert sieben vnd achzig jar alt / vnd zeuget Lamech.</span> <span class="verse"><a name="26">26</a>Vnd lebet darnach sieben hundert zwey vnd achzig jar / vnd zeuget Söne vnd Töchtere /</span> <span class="verse"><a name="27">27</a>Das sein gantzes Alter ward / neunhundert neun vnd sechzig jar / Vnd starb.</span> <span class="verse"><a name="28">28</a>LAmech war hundert zwey vnd achzig jar alt / vnd zeuget einen Son /</span> <span class="verse"><a name="29">29</a>vnd hies jn Noah / vnd sprach / Der wird vns trösten in vnser mühe vnd erbeit auff Erden / die der HERR verflucht hat.</span> <span class="verse"><a name="30">30</a>Darnach lebet er funffhundert funff vnd neunzig jar / vnd zeuget Söne vnd Töchtere /</span> <span class="verse"><a name="31">31</a>Das sein gantzes Alter ward / sieben hundert sieben vnd siebenzig jar / Vnd starb.</span> <span class="verse"><a name="32">32</a>NOah war funff hundert jar alt / vnd zeuget Sem / Ham vnd Japheth.</span> </p></div</div></div></body></html>