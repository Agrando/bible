<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/gen/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/gen">Genesis</a> &gt <strong>Chapter 35</strong></div><p><span class="verse"><a name="1">1</a>VND Gott sprach zu Jacob / Mach dich auff / vnd zeuch gen BethEl / vnd wone daselbs / vnd mache daselbs einen Altar dem Gott / der dir erschein / da du flohest für deinem bruder Esau. Gen. 28.</span> <span class="verse"><a name="2">2</a>DA sprach Jacob zu seinem Hause vnd zu allen die mit jm waren / Thut von euch die frembden Götter / so vnter euch sind / vnd reiniget euch / vnd endert ewre Kleider /</span> <span class="verse"><a name="3">3</a>Vnd lasst vns auff sein / vnd gen BethEl ziehen / Das ich daselbs einen Altar mache dem Gott / der mich erhöret hat / zur zeit meines trübsals / vnd ist mit mir gewesen auff dem wege / den ich gezogen bin.</span> <span class="verse"><a name="4">4</a>DA gaben sie jm alle frembde Götter / die vnter jren henden waren / vnd jre OhrenspangenLunulas / das man heisst gülden Harband. Nu sinds Perlenporten worden. Prou. xj. Circulus aureus in naribus suis / vt Sup. cap. xxiiij. / Vnd er vergrub sie vnter eine Eiche / die neben Sichem stund /</span> <span class="verse"><a name="5">5</a>vnd sie zogen aus. Vnd es kam die furcht Gottes vber die Stedte die vmb sie her lagen / das sie den sönen Jacob nicht nachiageten.</span> <span class="verse"><a name="6">6</a>Also kam Jacob gen Lus im lande Canaan / die da BethEl heisst / sampt alle dem Volck / das mit jm war /</span> <span class="verse"><a name="7">7</a>Vnd bawet daselbs einen Altar / vnd hies die stet ElBethElDas ist / Gott zu BethEl.  / Darumb / das jm daselbs Gott offenbart war / da er flohe fur seinem Bruder.</span> <span class="verse"><a name="8">8</a>DA starb Debora der Rebeca amme / vnd ward begraben vnter BethEl / vnter der Eichen / vnd ward genennet die Klageiche.</span> <span class="verse"><a name="9">9</a>VND Gott erschein Jacob aber mal / nach dem er aus Mesopotamia komen war / vnd segenet jn /</span> <span class="verse"><a name="10">10</a>vnd sprach zu jm / Du heissest Jacob / Aber du solt nicht mehr Jacob heissen / sondern Jsrael soltu heissen / Vnd also heisset man jn Jsrael.</span> <span class="verse"><a name="11">11</a>Vnd Gott sprach zu jm / Jch bin der allmechtige Gott / Sey fruchtbar vnd mehre dich / Völcker vnd völcker hauffen sollen von dir komen / vnd Könige sollen aus deinen Lenden komen.</span> <span class="verse"><a name="12">12</a>Vnd das Land / das ich Abraham vnd Jsaac gegeben habe / wil ich dir geben / vnd wils deinem Samen nach dir geben.</span> <span class="verse"><a name="13">13</a>Also fuhr Gott auff von jm / von dem Ort / da er mit jm geredt hatte.</span> <span class="verse"><a name="14">14</a>Jacob aber richtet ein steinern Mal auff an dem ort / da er mit jm geredt hatte / vnd gos TranckopfferDas war wein wie das in den folgenden Büchern drauff / vnd begos jn mit öle /</span> <span class="verse"><a name="15">15</a>Vnd Jacob hies den ort / da Gott mit jm geredt hatte / BethEl. Gen. 32.</span> <span class="verse"><a name="16">16</a>VND sie zogen von BethEl / Vnd da noch ein Feldwegs war von Ephrath / da gebar Rahel /</span> <span class="verse"><a name="17">17</a>Vnd es kam sie hart an vber der geburt. Da es jr aber so sawr ward in der geburt / sprach die Wehmutter zu jr / Fürchte dich nicht / denn diesen Son wirstu auch haben.</span> <span class="verse"><a name="18">18</a>Da jr aber die Seele ausgieng / das sie sterben muste / hies sie jn BenOniHeisset meines schmertzen Son. / Aber sein Vater hies jn BenJaminHeisst der rechten Son..</span> <span class="verse"><a name="19">19</a>Also starb Rahel / vnd ward begraben an dem wege gen Ephrath / die nu heisst BethLehem.</span> <span class="verse"><a name="20">20</a>Vnd Jacob richtet ein Mal auff vber jrem Grab / dasselb ist das grabmal Rahel bis auff diesen tag.</span> <span class="verse"><a name="21">21</a>VNd Jsrael zoch aus / vnd richtet eine Hütten auff jenseid dem thurn Eder.</span> <span class="verse"><a name="22">22</a>Vnd es begab sich / das Jsrael im lande wonet / Gieng Ruben hin / vnd schlieff bey Bilha seines vaters Kebsweibs / Vnd das kam fur Jsrael. ES hatte aber Jacob zwelff Söne.</span> <span class="verse"><a name="23">23</a>Die söne Lea waren diese / Ruben der erstgeboren son Jacob / Simeon / Leui / Juda / Jsaschar / vnd Sebulon.</span> <span class="verse"><a name="24">24</a>Die Söne Rahel waren / Joseph vnd BenJamin</span> <span class="verse"><a name="25">25</a>Die söne Bilha Rahels magd / Dan vnd Naphthali.</span> <span class="verse"><a name="26">26</a>Die söne Silpa Lea magd / Gad vnd Asser. Das sind die söne Jacob / die jm geboren sind in Mesopotamia.</span> <span class="verse"><a name="27">27</a>VND Jacob kam zu seinem vater Jsaac gen Mamre in die Heubtstad / die da heisst Hebron / da Abraham vnd Jsaac frembdlinge innen gewesen sind.</span> <span class="verse"><a name="28">28</a>Vnd Jsaac ward hundert vnd achzig jar alt /</span> <span class="verse"><a name="29">29</a>vnd nam ab / vnd starb / Vnd ward versamlet zu seinem Volck / alt vnd des lebens sat / Vnd seine söne Esau vnd Jacob begruben jn.</span> </p></div</div></div></body></html>