<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/lev/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/lev">Leviticus</a> &gt <strong>Chapter 14</strong></div><p><span class="verse"><a name="1">1</a>VND der HERR redet mit Mose / vnd sprach /</span> <span class="verse"><a name="2">2</a>Das ist das Gesetz vber den Aussetzigen / wenn er sol gereiniget werden. Er sol zum Priester komen /</span> <span class="verse"><a name="3">3</a>Vnd der Priester sol aus dem Lager gehen / vnd besehen / wie das mal des aussatzs am Aussetzigen heil worden ist.</span> <span class="verse"><a name="4">4</a>Vnd sol gebieten / dem / der zu reinigen ist / das er zween lebendige Vogel neme / die da rein sind / vnd Cedern holtz / vnd rosinfarb wolle vnd Jsop.</span> <span class="verse"><a name="5">5</a>Vnd sol gebieten / den einen Vogel zu schlachten in einem erden gefess am fliessenden wasser.</span> <span class="verse"><a name="6">6</a>Vnd sol den lebendigen Vogel nemen mit dem Cedern holtz / rosinfarb wolle vnd Jsop / vnd in des geschlachten vogels blut tuncken am fliessenden wasser /</span> <span class="verse"><a name="7">7</a>vnd besprengen den / der vom aussatz zu reinigen ist / sieben mal / Vnd reinige jn also / vnd lasse den lebendigen Vogel ins frey feld fliegen. Math. 8.; Mar. 1.; Luc. 5.; Luc. 17.</span> <span class="verse"><a name="8">8</a>DEr Gereinigte aber sol seine Kleider wasschen / vnd alle seine Har abscheren / vnd sich mit wasser baden / so ist er rein. Darnach gehe er ins Lager / Doch sol er ausser seiner Hütten sieben tage bleiben.</span> <span class="verse"><a name="9">9</a>Vnd am siebenden tage sol er alle seine Har abscheren auff dem heubt / am bart / an den augbrunen / das alle har abgeschoren seien / Vnd sol seine kleider wasschen vnd sein fleisch im wasser baden / so ist er rein.</span> <span class="verse"><a name="10">10</a>VND am achten tag sol er zwey Lemmer nemen on wandel / vnd ein jerig Schaf on wandel / vnd drey zehenden semelmelh zum Speisopffer / mit öle gemenget / vnd ein LogLog ist ein klein meslin / auff Ebreisch also genennet Aber noch vngewis wie gros es sey. öles.</span> <span class="verse"><a name="11">11</a>Da sol der Priester denselben Gereinigten / vnd diese ding stellen fur den HERRN / fur der thür der Hütten des Stiffts.</span> <span class="verse"><a name="12">12</a>Vnd sol das eine Lamb nemen / vnd zum Schuldopffer opffern / mit dem Log öle / vnd sol solchs fur dem HERRN Weben /</span> <span class="verse"><a name="13">13</a>vnd darnach das Lamb schlachten / da man das Sündopffer vnd Brandopffer schlachtet / nemlich / an heiliger stet / Denn wie das Sündopffer / also ist auch das Schuldopffer des Priesters / Denn es ist das allerheiligst.</span> <span class="verse"><a name="14">14</a>VND der Priester sol des bluts nemen vom Schuldopffer / vnd dem Gereinigten auff den knörbel des rechten ohrs thun / vnd auff den daumen seiner rechten hand / vnd auff den grossen zehe seines rechten fusses.</span> <span class="verse"><a name="15">15</a>Darnach sol er des öles aus dem Log nemen / vnd in seine (des Priesters) lincke hand giessen /</span> <span class="verse"><a name="16">16</a>vnd mit seinem rechten finger in das öle tuncken / das in seiner lincken hand ist / vnd sprengen mit seinem finger das öle sieben mal fur dem HERRN.</span> <span class="verse"><a name="17">17</a>Das vbrige öle aber in seiner hand sol er dem Gereinigten auff den knörbel des rechten ohrs thun / vnd auff den rechten daumen / vnd auff den grossen zehe seines rechten fusses / oben auff das blut des Schuldopffers.</span> <span class="verse"><a name="18">18</a>Das vbrige öle aber in seiner hand sol er auff des Gereinigten heubt thun / vnd jn versünen fur dem HERRN.</span> <span class="verse"><a name="19">19</a>Vnd sol das Sündopffer machen / vnd den Gereinigten versünen seiner vnreinigkeit halben. Vnd sol darnach das Brandopffer schlachten /</span> <span class="verse"><a name="20">20</a>vnd sol es auff dem Altar opffern / sampt dem Speisopffer vnd jn versünen / so ist er rein.</span> <span class="verse"><a name="21">21</a>JST er aber Arm / vnd mit seiner hand nicht so viel erwirbt / So neme er ein Lamb zum Schuldopffer zu Weben / jn zuuersünen / vnd ein zehenden Semelmelh mit öle gemengt zum Speisopffer / vnd ein Log öle /</span> <span class="verse"><a name="22">22</a>vnd zwo Dordeltauben / oder zwo Jungetauben / die er mit seiner hand erwerben kan / Das eine sey ein Sündopffer / die ander ein Brandopffer.</span> <span class="verse"><a name="23">23</a>Vnd bring sie am achten tage seiner reinigung zum Priester / fur der thür der Hütten des Stiffts / fur dem HERRN.</span> <span class="verse"><a name="24">24</a>DA sol der Priester das Lamb zum Schuldopffer nemen / vnd das Log öle / vnd sols alles Weben fur dem HERRN /</span> <span class="verse"><a name="25">25</a>vnd das Lamb des Schuldopffers schlachten. Vnd des bluts nemen von dem selben Schuldopffer / vnd dem Gereinigten thun auff den knörbel seines rechten ohrs / vnd auff den daumen seiner rechten hand / vnd auff den grossen zehe seines rechten fusses /</span> <span class="verse"><a name="26">26</a>Vnd des öles in seine (des Priesters) lincke hand giessen /</span> <span class="verse"><a name="27">27</a>vnd mit seinem rechten finger / das öle das in seiner lincken hand ist / sieben mal sprengen fur dem HERRN.</span> <span class="verse"><a name="28">28</a>DEs vbrigen aber in seiner hand / sol er dem Gereinigten auff den knörbel seines rechten ohrs / vnd auff den daumen seiner rechten hand / vnd auff den grossen zehe seins rechten Fusses thun / oben auff das blut des Schuldopffers.</span> <span class="verse"><a name="29">29</a>Das vbrige öle aber in seiner hand sol er dem Gereinigten auff das heubt thun / jn zuuersünen fur dem HERRN.</span> <span class="verse"><a name="30">30</a>Vnd darnach aus der einen Dordeltauben oder Jungentauben / wie seine hand hat mügen erwerben /</span> <span class="verse"><a name="31">31</a>ein Sündopffer / Aus der andern ein Brandopffer machen / sampt dem Speisopffer / vnd sol der Priester den Gereinigten also versünen fur dem HERRN.</span> <span class="verse"><a name="32">32</a>Das sey das Gesetz fur den Aussetzigen / der mit seiner hand nicht erwerben kan / was zu seiner reinigung gehört.</span> <span class="verse"><a name="33">33</a>Vnd der HERR redet mit mose vnd aaron / vnd sprach /</span> <span class="verse"><a name="34">34</a>Wenn jr ins land Canaan kompt / das ich euch zur Besitzung gebe / vnd werde jrgent in einem Hause ewr besitzung ein Aussatzmal geben /</span> <span class="verse"><a name="35">35</a>So sol der komen / des das haus ist / dem Priester ansagen / vnd sprechen / Es sihet mich an / als sey ein aussetzig mal an meim hause.</span> <span class="verse"><a name="36">36</a>Da sol der Priester heissen / das sie das haus ausreumen / ehe denn der Priester hin ein gehet / das mal zu besehen / auff das nicht vnrein werde alles was im hause ist / Darnach sol der Priester hinein gehen / das haus zu besehen.</span> <span class="verse"><a name="37">37</a>WEnn er nu das mal besihet / vnd findet / das an der wand des hauses / gele oder rötliche grüblin sind / vnd jr ansehen tieffer / denn sonst die wand ist /</span> <span class="verse"><a name="38">38</a>So sol er zum haus zur thür er aus gehen / vnd das haus sieben tage verschliessen.</span> <span class="verse"><a name="39">39</a>Vnd wenn er am siebenden tag widerkompt / vnd sihet das das mal weiter gefressen hat / an des hauses wand /</span> <span class="verse"><a name="40">40</a>So sol er die steine heissen ausbrechen / darm das mal ist / vnd hin aus fur die Stad / an einen vnreinen ort werffen.</span> <span class="verse"><a name="41">41</a>Vnd das haus sol man inwendig rings rumb schaben / vnd sollen den abgeschabenen leimen hin aus fur die Stad an einen vnreinen ort schütten.</span> <span class="verse"><a name="42">42</a>Vnd andere steine nemen vnd an jener stat thun / vnd andern leimen nemen / vnd das haus bewerffen.</span> <span class="verse"><a name="43">43</a>WEnn denn das mal widerkompt / vnd ausbricht am hause / nach dem man die steine ausgerissen / vnd das haus anders beworffen hat /</span> <span class="verse"><a name="44">44</a>So sol der Priester hin ein gehen. Vnd wenn er sihet / das das mal weiter gefressen hat am hause / so ists gewis ein fressender Aussatz am hause / vnd ist vnrein.</span> <span class="verse"><a name="45">45</a>Darumb sol man das haus abbrechen / stein vnd holtz / vnd allen leimen am hause / vnd sols hin aus füren fur die Stad an einen vnreinen ort.</span> <span class="verse"><a name="46">46</a>Vnd wer in das haus gehet / so lang es verschlossen ist / der ist vnrein bis an den abend.</span> <span class="verse"><a name="47">47</a>Vnd wer drinnen ligt oder drinnen isset / der sol seine Kleider wasschen.</span> <span class="verse"><a name="48">48</a>WO aber der Priester / wenn er hin ein gehet / sihet / das dis mal nicht weiter am hause gefressen hat / nach dem das haus beworffen ist / So sol ers rein sprechen / denn das mal ist heil worden.</span> <span class="verse"><a name="49">49</a>Vnd sol zum Sündopffer fur das haus nemen zween Vogel / Cedern holtz / vnd rosinfarbe wolle vnd Jsop.</span> <span class="verse"><a name="50">50</a>Vnd den einen Vogel schlachten in einem erden gefess an einem fliessenden wasser.</span> <span class="verse"><a name="51">51</a>Vnd sol nemen das Cedern holtz / die rosinfarbe wolle / den Jsop / vnd den lebendigen Vogel / vnd in des geschlachten Vogels blut tuncken / an dem fliessenden wasser / vnd das haus sieben mal besprengen.</span> <span class="verse"><a name="52">52</a>Vnd sol also das haus entsündigen mit dem blut des Vogels / vnd mit fliessendem wasser / mit dem lebendigen Vogel / mit dem Cedern holtz / mit Jsopen vnd mit rosinfarbe wolle.</span> <span class="verse"><a name="53">53</a>Vnd sol den lebendigen Vogel lassen hin aus fur die Stad ins frey feld fliegen / vnd das haus versünen / so ists rein.</span> <span class="verse"><a name="54">54</a>DAs ist das Gesetz vber allerley mal des Aussatzs vnd Grinds</span> <span class="verse"><a name="55">55</a>vber den Aussatz der kleider / vnd der heuser /</span> <span class="verse"><a name="56">56</a>vber die beulen / gnetz vnd eiter weis /</span> <span class="verse"><a name="57">57</a>Auff das man wisse / wenn etwas vnrein oder rein ist / Das ist das Gesetz vom Aussatz.</span> </p></div</div></div></body></html>