<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/lev/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/lev">Leviticus</a> &gt <strong>Chapter 8</strong></div><p><span class="verse"><a name="1">1</a>VND der HERR redet mit Mose / vnd sprach /</span> <span class="verse"><a name="2">2</a>Nim Aaron vnd seine Söne mit jm / sampt jren Kleidern / vnd das Salböle / vnd einen farren zum Sündopffer / zween widder vnd einen korb mit vngesewrtem Brot /</span> <span class="verse"><a name="3">3</a>vnd versamle die gantze Gemeine fur die thür der Hütten des Stiffts.</span> <span class="verse"><a name="4">4</a>Mose thet wie jm der HERR gebot / vnd versamlet die Gemeine fur die thür der Hütten des Stiffts /</span> <span class="verse"><a name="5">5</a>vnd sprach zu jnen / Das ists das der HERR geboten hat zu thun. Exod. 28.</span> <span class="verse"><a name="6">6</a>VND nam Aaron vnd seine Söne / vnd wussch sie mit wasser.</span> <span class="verse"><a name="7">7</a>Vnd legt jm den Leinenrock an / vnd gürtet jn mit dem Gürtel / vnd zoch jm den Seidenrock an / vnd thet jm den Leibrock an / vnd gürtet jn vber den Leibrock her.</span> <span class="verse"><a name="8">8</a>Vnd thet jm das Schiltlin an / vnd in das Schiltlin Liecht vnd Recht.</span> <span class="verse"><a name="9">9</a>Vnd setzt jm den Hut auff sein Heubt / vnd setzt an den Hut oben an seiner stirn das gülden Blat der heiligen Kron / Wie der HERR Mose geboten hatte. Exo. 28.; Exo. 29.</span> <span class="verse"><a name="10">10</a>VND Mose nam das Salböle / vnd salbet die wonung / vnd alles was drinnen war / vnd weihet es /</span> <span class="verse"><a name="11">11</a>Vnd sprenget da mit sieben mal auff den Altar / vnd salbet den altar / mit alle seinem gerete / das Handfas mit seinem fus / das es geweihet würde.</span> <span class="verse"><a name="12">12</a>Vnd gos des Salböles auff Aarons heubt / vnd salbt jn das er geweihet würde.</span> <span class="verse"><a name="13">13</a>Vnd bracht erzu Aarons söne / vnd zoch jnen leinen Röcke an / vnd gürtet sie mit dem Gürtel / vnd band jnen Hauben auff / wie jm der HERR geboten hatte. Exo. 30.</span> <span class="verse"><a name="14">14</a>VND lies erzu füren einen Farren zum Sündopffer / vnd Aaron mit seinen Sönen / legten jre hende auff sein heubt /</span> <span class="verse"><a name="15">15</a>da schlachtet man es. Vnd Mose nam des bluts / vnd thets auff die hörner des Altars vmb her / mit seinem finger / vnd entsündiget den Altar / vnd gos das blut an des Altars boden / vnd weihet jn / das er jn versünet.</span> <span class="verse"><a name="16">16</a>Vnd nam alles fett am eingeweide / das netz vber der lebber / vnd die zwo nieren mit dem fett daran / vnd zündets an auff dem Altar.</span> <span class="verse"><a name="17">17</a>Aber den Farren mit seinem fell / fleisch vnd mist / verbrand er mit fewr ausser dem Lager / wie jm der HERR geboten hatte. Exo. 29.</span> <span class="verse"><a name="18">18</a>VND bracht er zu einen Widder zum Brandopffer / vnd Aaron mit seinen Sönen legten jre hende auff sein heubt /</span> <span class="verse"><a name="19">19</a>da schlacht man jn. Vnd Mose sprenget des bluts auff den Altar vmb her /</span> <span class="verse"><a name="20">20</a>zehieb den Widder in stücke / vnd zündet an das heubt / die stücke vnd den strumpff /</span> <span class="verse"><a name="21">21</a>vnd wussch die eingeweide vnd schenckel mit wasser / vnd zündet also den gantzen Widder an auff dem Altar / Das war ein Brandopffer zum süssen geruch / ein Fewr dem HERRN / wie jm der HERR geboten hatte.</span> <span class="verse"><a name="22">22</a>ER bracht auch erzu den andern Widder des Fülleopffers / Vnd Aaron mit seinen Sönen legten jre hende auff sein heubt /</span> <span class="verse"><a name="23">23</a>da schlachtet man jn. Vnd Mose nam seines bluts / vnd thets Aaron auff den knörbel seines rechten ohrs / vnd auff den daumen seiner rechten hand / vnd auff den grossen zehe seines rechten fusses.</span> <span class="verse"><a name="24">24</a>Vnd bracht erzu Aarons söne / vnd thet des bluts auff den knörbel jres rechten ohr / vnd auff den daumen jrer rechten hand / vnd auff den grossen zehe jres rechten fusses. Vnd sprenget das blut auff den Altar vmb her. Exo. 29.</span> <span class="verse"><a name="25">25</a>VND nam das fett vnd den schwantz / vnd alles fett am eingeweide / vnd das netz vber der lebber / die zwo nieren mit dem fett daran / vnd die rechte schulder.</span> <span class="verse"><a name="26">26</a>Da zu nam er von dem korb des vngesewrten Brots fur dem HERRN / einen vngesewrten Kuchen / vnd ein Kuchen geöltes brots / vnd ein Fladen / vnd legts auff das fette / vnd auff die rechten schulder /</span> <span class="verse"><a name="27">27</a>Vnd gab das alle sampt auff die hende Aaron vnd seiner Söne / vnd webds zur Webe fur dem HERRN.</span> <span class="verse"><a name="28">28</a>Vnd nams alles wider von jren henden / vnd zundets an auff dem Altar / oben auff dem Brandopffer / Denn es ist ein Fülleopffer zum süssen geruch / ein Fewr dem HERRN.</span> <span class="verse"><a name="29">29</a>Vnd Mose nam die brust vnd webd ein Webe fur dem HERRN / von dem widder des Fülleopffers / die ward Mose zu seinem teil / wie jm der HERR geboten hatte.</span> <span class="verse"><a name="30">30</a>VND Mose nam des Salböles / vnd des bluts auff dem Altar / vnd sprenget auff Aaron vnd seine kleider / auff seine Söne / vnd auff jre kleider / vnd weihet also Aaron vnd seine kleider / seine söne vnd jre kleider mit jm.</span> <span class="verse"><a name="31">31</a>Vnd sprach zu Aaron vnd seinen Sönen / Kochet das fleisch fur der thür der Hütten des Stiffts / vnd esset es daselbs. Dazu auch das brot im korbe des Füllopffers / wie mir geboten ist / vnd gesagt / das Aaron vnd seine Söne sollens essen.</span> <span class="verse"><a name="32">32</a>Was aber vberbleibt vom fleisch vnd brot / das solt jr mit fewr verbrennen.</span> <span class="verse"><a name="33">33</a>VND solt in sieben tagen nicht ausgehen / von der thür der Hütten des Stiffts / bis an den tag / da die tage ewrs Fülleopffers aus sind / Denn sieben tage sind ewr hende gefüllet /</span> <span class="verse"><a name="34">34</a>wie es an diesem tage geschehen ist / Der HERR hats geboten zu thun / auff das jr versünet seiet.</span> <span class="verse"><a name="35">35</a>Vnd solt fur der Hütten des Stiffts tag vnd nacht bleiben sieben tage lang / Vnd solt auff die hut des HERRN warten / das jr nicht sterbet / Denn also ist mirs geboten.</span> <span class="verse"><a name="36">36</a>Vnd Aaron mit seinen Sönen theten alles das der HERR geboten hatte durch Mose.</span> </p></div</div></div></body></html>