<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/lev/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/lev">Leviticus</a> &gt <strong>Chapter 3</strong></div><p><span class="verse"><a name="1">1</a>IST aber sein opffer ein Danckopffer / von Rindern / es sey ein ochs oder kue / Sol ers opffern fur dem HERRN / das on wandel sey.</span> <span class="verse"><a name="2">2</a>Vnd sol seine hand auff desselben heubt legen / vnd schlachten fur der thür der Hütten des Stiffts. Vnd die Priester / Aarons söne / sollen das Blut auff den Altar vmb her sprengen.</span> <span class="verse"><a name="3">3</a>Vnd sol von dem Danckopffer dem HERRN opffern / nemlich / alles fett am eingeweide /</span> <span class="verse"><a name="4">4</a>vnd die zwo nieren / mit dem fett das dran ist an den lenden / vnd das netz vmb die lebber / an den nieren abgerissen.</span> <span class="verse"><a name="5">5</a>Vnd Aarons söne sollens anzünden auff dem Altar zum Brandopffer / auff dem holtz das auff dem fewr ligt / Das ist ein Fewr zum süssen geruch dem HERRN.</span> <span class="verse"><a name="6">6</a>WJl er aber dem HERRN ein Danckopffer von kleinem Vieh thun / es sey ein scheps oder schaf / so sols on wandel sein.</span> <span class="verse"><a name="7">7</a>Jsts ein Lemblin / sol ers fur den HERRN bringen /</span> <span class="verse"><a name="8">8</a>vnd sol seine hand auff desselben heubt legen / vnd schlachten fur der Hütten des Stiffts / Vnd die söne Aarons sollen sein Blut auff den Altar vmbher sprengen.</span> <span class="verse"><a name="9">9</a>Vnd sol also von dem Danckopffer dem HERRN opffern zum fewr / nemlich / sein fett / den gantzen schwantz / von dem rücken abgerissen / vnd alles fett am eingeweide /</span> <span class="verse"><a name="10">10</a>die zwo nieren mit dem fett das dran ist an den lenden / vnd das netz vmb die lebber / an den nieren abgerissen.</span> <span class="verse"><a name="11">11</a>Vnd der Priester sols anzünden auff dem Altar / zur speise des Fewrs dem HERRN.</span> <span class="verse"><a name="12">12</a>JST aber sein Opffer ein Zige / vnd bringts fur den HERRN /</span> <span class="verse"><a name="13">13</a>Sol er seine hand auff jr heubt legen / vnd sie schlachten fur der Hütten des Stiffts / Vnd die söne Aarons sollen das Blut auff den Altar vmbher sprengen.</span> <span class="verse"><a name="14">14</a>Vnd sol dauon opffern ein Opffer dem HERRN / nemlich / das fett am eingeweide /</span> <span class="verse"><a name="15">15</a>die zwo nieren mit dem fett das dran ist an den lenden / vnd das netz vber der lebber / an den nieren abgerissen.</span> <span class="verse"><a name="16">16</a>Vnd der Priester sols anzünden auff dem Altar zur speise des Fewrs zum süssen geruch. Alles fett ist des HERRN /</span> <span class="verse"><a name="17">17</a>Das sey ein ewiger Sitte bey ewren Nachkomen / in allen ewren Wonungen / das jr kein Fett noch Blut esset. Leui. 7.; Gen. 9.; Le. 17.; Le. 19.</span> </p></div</div></div></body></html>