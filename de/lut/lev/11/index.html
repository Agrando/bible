<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/lev/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/lev">Leviticus</a> &gt <strong>Chapter 11</strong></div><p><span class="verse"><a name="1">1</a>VND der HERR redet mit Mose vnd Aaron / vnd sprach zu jnen /</span> <span class="verse"><a name="2">2</a>Redet mit den kindern Jsrael / vnd sprecht / Das sind die Thier die jr essen solt vnter allen thieren auff Erden.</span> <span class="verse"><a name="3">3</a>Alles was die klawen spaltet / vnd wider kewet vnter den Thieren / das solt jr essen.</span> <span class="verse"><a name="4">4</a>Was aber widerkewet / vnd hat klawen / vnd spaltet sie doch nicht / als das Kamel / Das ist euch vnrein / vnd solts nicht essen.</span> <span class="verse"><a name="5">5</a>Die Caninichen widerkewen wol / aber sie spalten die Klawen nicht / Darumb sind sie vnrein.</span> <span class="verse"><a name="6">6</a>Der Hase widerkewet auch / aber er spaltet die klawen nicht / Darumb ist er euch vnrein.</span> <span class="verse"><a name="7">7</a>Vnd ein Schwein spaltet wol die klawen / aber es widerkewet nicht / Darumb sols euch vnrein sein.</span> <span class="verse"><a name="8">8</a>Von dieser fleisch solt jr nicht essen / noch jr Ass anrüren / Denn sie sind euch vnrein. Deut. 14.</span> <span class="verse"><a name="9">9</a>DJS solt jr essen vnter dem das in wassern ist. Alles was Flosfeddern vnd Schuppen hat in wassern / im meer vnd bechen / solt jr essen.</span> <span class="verse"><a name="10">10</a>Alles aber was nicht Flosfeddern vnd Schuppen hat / im meer vnd bechen / vnter allem das sich reget in wassern / vnd allem was lebt im wasser / sol euch eine Schew sein /</span> <span class="verse"><a name="11">11</a>das jr von jrem fleisch nicht esset / vnd fur jrem Ass euch schewet.</span> <span class="verse"><a name="12">12</a>Denn alles was nicht flosfeddern vnd schupen hat in Wassern / solt jr schewen.</span> <span class="verse"><a name="13">13</a>VND dis solt jr schewen vnter den Vogeln / das jrs nicht esset / Den Adeler / den Habicht / den Fischar /</span> <span class="verse"><a name="14">14</a>den Geyer / den Weihe / vnd was seiner art ist.</span> <span class="verse"><a name="15">15</a>Vnd alle Raben mit jrer art /</span> <span class="verse"><a name="16">16</a>den Straus / die Nachteule / den Kuckuc / den Sperber mit seiner art.</span> <span class="verse"><a name="17">17</a>Das Kützlin / den Schwan / den Huhu /</span> <span class="verse"><a name="18">18</a>die Fleddermaus / die Rordomel /</span> <span class="verse"><a name="19">19</a>den Storck / den Reiger / den Heher mit seiner art / die Widhop / vnd die Schwalbe.</span> <span class="verse"><a name="20">20</a>Alles auch was sich reget vnter den Vogeln / vnd gehet auff vier füssen / das sol euch eine Schew sein.</span> <span class="verse"><a name="21">21</a>DOch das solt jr essen von VogelnDiese vier Thier sind in vnsern landen nicht / wie wol gemeiniglich Arbe vnd Hagab fur Hewschrecken gehalten werden / die auch vierfüssig vogel sind. Aber es ist gewisser diese Ebreische namen zu brauchen / wie wir mit Haleluia vnd andern frembder sprach namen thun.  / das sich reget vnd gehet auff vier Füssen / vnd nicht mit zweien Beinen auff erden hüpffet /</span> <span class="verse"><a name="22">22</a>von den selben müget jr essen / als da ist / Arbe mit seiner art / vnd Selaam mit seiner art / vnd Hargol mit seiner art / vnd Hagab mit jrer art.</span> <span class="verse"><a name="23">23</a>Alles aber was sonst vier füsse hat vnter den Vogeln / sol euch eine schew sein /</span> <span class="verse"><a name="24">24</a>vnd solt sie vnrein achten. Wer solcher Ass anrüret / der wird vnrein sein / bis auff den abend.</span> <span class="verse"><a name="25">25</a>Vnd wer dieser Ass eines tragen wird / sol seine kleider wasschen / vnd wird vnrein sein / bis auff den abend.</span> <span class="verse"><a name="26">26</a>DArumb alles Thier das klawen hat / vnd spaltet sie nicht / vnd widerkewet nicht / das sol euch vnrein sein / Wer es anrüret wird vnrein sein.</span> <span class="verse"><a name="27">27</a>Vnd alles was auff tappen gehet / vnter den Thieren die auff vier füssen gehen / sol euch vnrein sein / Wer jr Ass anrüret / wird vnrein sein bis auff den abend.</span> <span class="verse"><a name="28">28</a>Vnd wer jr Ass tregt / sol seine kleider wasschen / vnd vnrein sein / bis auff den abend / Denn solche sind euch vnrein.</span> <span class="verse"><a name="29">29</a>DJese sollen euch auch vnrein sein vnter den Thieren / die auff erden kriechen / Die Wisel / die Maus / die Kröte / ein jglichs mit seiner art.</span> <span class="verse"><a name="30">30</a>Der Jgel / der Molch / die Aydex / der Blindschleich / vnd der Maulworff.</span> <span class="verse"><a name="31">31</a>Die sind euch vnrein vnter allem das da kreucht / Wer jr Ass anrüret / der wird vnrein sein / bis an den abend.</span> <span class="verse"><a name="32">32</a>Vnd alles worauff ein solch tod Ass fellet / das wird vnrein / es sey allerley hültzen gefess / oder kleider / oder fell / oder sack / vnd alles gerete / da mit man etwas schaffet / sol man ins wasser thun / vnd ist vnrein / bis auff den abend / als denn wirds rein.</span> <span class="verse"><a name="33">33</a>ALlerley erden gefess / wo solcher Ass eines drein fellet / wird alles vnrein was drinnen ist / vnd solts zubrechen.</span> <span class="verse"><a name="34">34</a>Alle speise die man isset / so solch wasser drein kompt / ist vnrein. Vnd aller tranck den man trinckt / in allerley solchem gefess / ist vnrein.</span> <span class="verse"><a name="35">35</a>Vnd alles worauff ein solch Ass fellet / wird vnrein / es sey ofen oder kessel / so sol mans zubrechen / denn es ist vnrein / vnd sol euch vnrein sein.</span> <span class="verse"><a name="36">36</a>Doch die Brünne vnd kolke / vnd teiche sind rein. Wer aber jr Ass anrüret ist vnrein.</span> <span class="verse"><a name="37">37</a>VND ob ein solch Ass fiel auff Samen den man geseet hat / so ist er doch rein.</span> <span class="verse"><a name="38">38</a>Wenn man aber wasser vber den Samen gösse / vnd fiele darnach ein solch Ass drauff / so würde er euch vnrein.</span> <span class="verse"><a name="39">39</a>WEnn ein Thier stirbt / das jr essen müget / wer das Ass anrüret / der ist vnrein bis an den abend.</span> <span class="verse"><a name="40">40</a>Wer von solchem Ass isset / der sol sein kleid wasschen / vnd wird vnrein sein bis an den abend. Also / wer auch tregt ein solch Ass / sol sein kleid wasschen / vnd wird vnrein sein bis an den abend.</span> <span class="verse"><a name="41">41</a>WAs auff erden schleicht / das sol euch eine Schew sein / vnd man sols nicht essen.</span> <span class="verse"><a name="42">42</a>Vnd alles was auff dem Bauch kreucht / vnd alles was auff vier oder mehr füssen gehet / vnter allem das auff erden schleicht / solt jr nicht essen / Denn es sol euch eine schew sein.</span> <span class="verse"><a name="43">43</a>Macht ewre Seelen nicht zum schewsal / vnd verunreiniget euch nicht an jnen / das jr euch besuddelt.</span> <span class="verse"><a name="44">44</a>DEnn ich bin der HERR ewr Gott / Darumb solt jr euch heiligen / das jr heilig seid / denn ich bin Heilig. Vnd solt nicht ewer Seelen verunreinigen an jrgent einem kriechenden Thier / das auff erden schleicht /</span> <span class="verse"><a name="45">45</a>Denn ich bin der HERR / der euch aus Egyptenland gefüret hat / das ich ewr Gott sey / Darumb solt jr heilig sein / denn ich bin Heilig. Leui. 19.; 1. Pet. 1.</span> <span class="verse"><a name="46">46</a>DJs ist das Gesetz von den Thieren vnd Vogeln / vnd allerley kriechenden Thieren im wasser / vnd allerley thieren die auff Erden schleichen /</span> <span class="verse"><a name="47">47</a>Das jr vnterscheiden kündet / was vnrein vnd rein ist / Vnd welchs Thier man essen / vnd welchs man nicht essen sol.</span> </p></div</div></div></body></html>