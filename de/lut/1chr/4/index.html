<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/1chr/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/1chr">1 Chronicles</a> &gt <strong>Chapter 4</strong></div><p><span class="verse"><a name="1">1</a>DJE kinder Juda waren / Perez / Hezron / Charmi / Hur vnd Sobal.</span> <span class="verse"><a name="2">2</a>Reaja aber der son Sobal zeuget Jahath / Jahath zeuget Ahumai / vnd Lahad / Das sind die Freundschafften der Zaregathiter.</span> <span class="verse"><a name="3">3</a>Vnd dis ist der stam des vaters Etam / Jesreel / Jesina / Jedbas / vnd jre schwester hies Hazlelponi.</span> <span class="verse"><a name="4">4</a>Vnd Pnuel der vater Gedor / vnd Eser der vater Husa / Das sind die kinder Hur des ersten sons Ephratha des vaters Bethlehem.</span> <span class="verse"><a name="5">5</a>Ashur aber der vater Thekoa hatte zwey weiber / Hellea vnd Naera.</span> <span class="verse"><a name="6">6</a>Vnd Naera gebar jm Ahusam / Hepher / Themni / Ahastari / das sind die kinder Naera.</span> <span class="verse"><a name="7">7</a>Aber die kinder Hellea waren Zereth / Jezohar vnd Ethnan.</span> <span class="verse"><a name="8">8</a>Koz aber zeuget Anub / vnd Hazobeba / vnd die freundschafft Aharhel des sons Harum.</span> <span class="verse"><a name="9">9</a>JAebez aber war herrlicher denn seine Brüder / vnd seine mutter hies jn Jaebez / denn sie sprach / Jch habe jn mit kummer geborn.</span> <span class="verse"><a name="10">10</a>Vnd Jaebez rieff den Gott Jsrael an / vnd sprach / Wo du mich segenen wirst / vnd meine Grentze mehren / vnd deine Hand mit mir sein wird / vnd wirst mit dem vbel schaffen das michs nicht bekümmere / Vnd Gott lies komen / das er bat.</span> <span class="verse"><a name="11">11</a>Chalub aber der bruder Suha zeuget Mehir / der ist der vater Esthon.</span> <span class="verse"><a name="12">12</a>Esthon aber zeuget Bethrapha / Passeah vnd Thehinna den vater der stad Nahas / Das sind die menner von Recha.</span> <span class="verse"><a name="13">13</a>Die kinder Kenas waren Athniel vnd Saraia. Die kinder aber Athniel waren Hathath.</span> <span class="verse"><a name="14">14</a>VND Meonothai zeuget Ophra. Vnd Saraia zeuget Joab den vater des tals der Zimmerleute / denn sie waren Zimmerleut.</span> <span class="verse"><a name="15">15</a>Die kinder aber Caleb des sons Jephunne waren Jru / Ela vnd Naam. Die kinder Ela waren Kenas.</span> <span class="verse"><a name="16">16</a>Die kinder aber Jehaleleel waren Siph / Sipha / Thiria Vnd Asareel.</span> <span class="verse"><a name="17">17</a>Die kinder aber Esra waren Jether / Mered / Epher vnd Jalon / vnd Thahar mit MirJam / Samai / Jesbah dem vater Esthemoa.</span> <span class="verse"><a name="18">18</a>Vnd sein weib JudiJa gebar Jered den vater Gedor / Heber den vater Socho / Jekuthiel den vater Sanoah. Das sind die kinder Bithja der tochter Pharao / die der Mared nam.</span> <span class="verse"><a name="19">19</a>Die kinder des weibs HodiJa der schwester Naham des vaters Kegila / waren Garmi vnd Esthemoa der Maechathiter.</span> <span class="verse"><a name="20">20</a>Die kinder Simon waren / Ammon / Rinna vnd Benhanan / Thilon. Die kinder Jesei waren / Soheth vnd der BenSoheth.</span> <span class="verse"><a name="21">21</a>DJE kinder aber Sela des sons Juda waren / Er der vater Lecha / Laeda der vater Maresa / vnd die Freundschafft der Linweber vnter dem hause Asbea.</span> <span class="verse"><a name="22">22</a>Dazu Jokim / vnd die menner von Coseba / Joas / Saraph / die Hausueter worden in Moab / vnd Jasubi zu Lahem / wie die alte rede lautet.</span> <span class="verse"><a name="23">23</a>Sie waren Töpffer vnd woneten vnter pflantzen vnd zeunen bey dem Könige zu seinem Gescheffte / vnd kamen vnd blieben daselbs.</span> <span class="verse"><a name="24">24</a>DJE kinder Simeon waren / Nemuel / Jamin / Jarib / Serah / Saul.</span> <span class="verse"><a name="25">25</a>Des son war Sallum / des son war Mibsam / des son war Misma.</span> <span class="verse"><a name="26">26</a>Die kinder aber Misma waren Hamuel / des son war Zachur / des son war Simei.</span> <span class="verse"><a name="27">27</a>Simei aber hatte sechzehen Söne / vnd sechs Töchter / vnd seine Brüder hatten nicht viel kinder / Aber alle jre Freundschafft mehreten sich nicht als die kinder Juda.</span> <span class="verse"><a name="28">28</a>Sie woneten aber zu BerSeba / Molada HazarSual /</span> <span class="verse"><a name="29">29</a>Bilha / Ezem / Tholad /</span> <span class="verse"><a name="30">30</a>Bethuel / Harma / Zigklag /</span> <span class="verse"><a name="31">31</a>BethMarchaboth / Hazarsussim / BethBieri / Saargim / Dis waren jre Stedte / bis auff den könig Dauid. Da zu jre Dörffer bey</span> <span class="verse"><a name="32">32</a>Etam / Ain / Rimmon / Thochen / Asan / Die fünff Stedte /</span> <span class="verse"><a name="33">33</a>vnd alle Dörffer die vmb diese stedte her waren / bis gen Baal / Das ist jr wonung vnd jr Sipschafft vnter jnen.Gen. 46.</span> <span class="verse"><a name="34">34</a>VND Mesobab / Jamlech / Josa der son AmazJa /</span> <span class="verse"><a name="35">35</a>Joel / Jehu der son JosibJa / des sons Seraja / des sons Asiel /</span> <span class="verse"><a name="36">36</a>Elioenai / Jaecoba / Jesohaia / Asaia / Adiel / Jsmeel / vnd Benaia.</span> <span class="verse"><a name="37">37</a>Sisa der son Siphei / des sons Alon / des sons Jedaia / des sons Simri / des sons Semaja.</span> <span class="verse"><a name="38">38</a>Diese wurden namhafftige Fürsten in jren Geschlechten des hauses jrer Veter / vnd teileten sich nach der menge.</span> <span class="verse"><a name="39">39</a>VND sie zogen hin / das sie gen Gedor kemen / bis gegen morgen des Tals / das sie weide suchten fur jre Schafe.</span> <span class="verse"><a name="40">40</a>Vnd funden fett vnd gute weide / vnd ein Land weit von rawm / still vnd reich / Denn vor hin woneten daselbs die von Ham.</span> <span class="verse"><a name="41">41</a>Vnd die jtzt mit namen beschrieben sind / kamen zur zeit Hiskia des königs Juda / vnd schlugen jener hütten vnd wonunge die da selbs funden worden / vnd verbanten sie bis auff diesen tag / vnd woneten an jrer stat / Denn es ware weide daselbs fur schafe.</span> <span class="verse"><a name="42">42</a>Auch giengen aus jnen / aus den kindern Simeon / fünffhundert Menner zu dem gebirge Seir / mit jren Obersten / Platja / Nearja / Rephaja vnd Vsiel / den kindern Jesei /</span> <span class="verse"><a name="43">43</a>vnd schlugen die vbrigen entrunnene der Amalekiter / Vnd woneten daselbs / bis auff diesen tag.</span> </p></div</div></div></body></html>