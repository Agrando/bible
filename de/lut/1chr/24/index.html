<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/1chr/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/1chr">1 Chronicles</a> &gt <strong>Chapter 24</strong></div><p><span class="verse"><a name="1">1</a>ABer dis war die Ordenung der kinder Aaron. Die kinder Aaron waren Nadab / Abihu / Eleasar vnd Jthamar.</span> <span class="verse"><a name="2">2</a>Aber Nadab vnd Abihu storben fur jren Vetern / vnd hatten keine Kinder / vnd Eleasar vnd Jthamar wurden Priester.</span> <span class="verse"><a name="3">3</a>Vnd Dauid ordenet sie also / Zadok aus den kindern Eleasar / vnd Ahimelech aus den kindern Jthamar / nach jrer zal vnd ampt.</span> <span class="verse"><a name="4">4</a>Vnd wurden der kinder Eleasar mehr funden zu furnemesten starcken Mennern / denn der kinder Jthamar. Vnd er ordenet sie also / nemlich / sechzehen aus den kindern Eleasar / zu Obersten vnter jrer Veter haus / vnd achte aus den kindern Jthamar vnter jrer Veter haus.</span> <span class="verse"><a name="5">5</a>Er ordenet sie aber durchs Los / darumb / das beide aus Eleasar vnd Jthamar kinder / Obersten waren im Heiligthum / vnd öbersten fur Gott.</span> <span class="verse"><a name="6">6</a>Vnd der schreiber Semaia der son Nethaneel aus den Leuiten / beschreib sie fur dem Könige vnd fur den Obersten / vnd fur Zadok dem Priester / vnd fur Ahimelech dem son AbJathar / vnd fur den öbersten Vetern vnter den Priestern vnd Leuiten / nemlich / ein vaters hause fur Eleasar / vnd das ander fur Jthamar. Luc. 1.</span> <span class="verse"><a name="7">7</a>VND das erst Los fiel auff Joiarib / das ander auff Jedaia.</span> <span class="verse"><a name="8">8</a>Das dritte auff Harim / das vierde auff Seorim.</span> <span class="verse"><a name="9">9</a>Das fünfft auff Malchia / das sechst auff Meiamin.</span> <span class="verse"><a name="10">10</a>Das siebend auff Hakoz / das acht auff Abia.</span> <span class="verse"><a name="11">11</a>Das neunde auff Jesua / das zehend auff Sechania.</span> <span class="verse"><a name="12">12</a>Das eilfft auff Eliassib / das zwelfft auff Jakim.</span> <span class="verse"><a name="13">13</a>Das dreizehend auff Hupa / das vierzehend auff Jesebeab.</span> <span class="verse"><a name="14">14</a>Das funffzehend auff Bilga / das sechzehend auff Jmmer.</span> <span class="verse"><a name="15">15</a>Das siebenzehend auff Hesir / das achzehend auff Hapizez.</span> <span class="verse"><a name="16">16</a>Das neunzehend auff Pethahja / das zwenzigst auff Jeheskel.</span> <span class="verse"><a name="17">17</a>Das ein vnd zwenzigst auff Jachin / das zwey vnd zwenzigst auff Gamul.</span> <span class="verse"><a name="18">18</a>Das drey vnd zwenzigst auff Delaja / das vier vnd zwenzigst auff Maasia.</span> <span class="verse"><a name="19">19</a>Das ist jre Ordenung nach jrem Ampt zu gehen in das Haus des HERRN nach jrer weise vnter jrem vater Aaron / wie jnen der HERR der Gott Jsrael geboten hat. Luc. 1.</span> <span class="verse"><a name="20">20</a>ABer vnter den andern kindern Leui / war vnter den kindern Amram / Subael. Vnter den kindern Subael war Jehdea.</span> <span class="verse"><a name="21">21</a>Vnter den kindern Rehabja war der erst Jesia.</span> <span class="verse"><a name="22">22</a>Aber vnter den Jezeharitern war Slomoth. Vnter den kindern Slomoth war Jahath.</span> <span class="verse"><a name="23">23</a>Die kinder Hebron waren / Jeria der erste / Amarja der ander / Jahesiel der dritte / Jakmeam der vierde.</span> <span class="verse"><a name="24">24</a>Die kinder Vsiel waren Micha. Vnter den kindern Micha war Samir.</span> <span class="verse"><a name="25">25</a>Der bruder Micha war Jesia. Vnter den kindern Jesia war Sacharja.</span> <span class="verse"><a name="26">26</a>Die kinder Merari waren / Maheli vnd Musi / des son war Jaesia.</span> <span class="verse"><a name="27">27</a>Die kinder Merari von Jaesia seim son waren / Soham / Sacur vnd Jbri.</span> <span class="verse"><a name="28">28</a>MAheli aber hatte Eleasar / denn er hatte keine söne.</span> <span class="verse"><a name="29">29</a>Von Kis / Die kinder Kis waren Jerahmeel.</span> <span class="verse"><a name="30">30</a>Die kinder Musi waren Maheli / Eder vnd Jeremoth. Das sind die kinder der Leuiten vnter jrer veter haus.</span> <span class="verse"><a name="31">31</a>Vnd man warff fur sie auch das Los neben jren brüdern den kindern Aaron / fur dem könige Dauid vnd Zadok vnd Ahimelech / vnd fur den öbersten Vetern vnter den Priestern vnd Leuiten / dem kleinsten bruder eben so wol / als dem öbersten vnter den Vetern.</span> </p></div</div></div></body></html>