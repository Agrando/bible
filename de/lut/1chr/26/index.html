<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/1chr/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/1chr">1 Chronicles</a> &gt <strong>Chapter 26</strong></div><p><span class="verse"><a name="1">1</a>VON der Ordenung der Thorhüter. Vnter den Korhiten / war Meselemja der son Kore aus den kindern Assaph.</span> <span class="verse"><a name="2">2</a>Die kinder aber Meselemja waren diese / der erstgeborne Sacharja / der ander Jediael / der dritte Sebadja / der vierde Jathniel</span> <span class="verse"><a name="3">3</a>der fünffte Elam / der sechste Johanan / der siebend Elioenai.</span> <span class="verse"><a name="4">4</a>Die kinder aber ObedEdom waren diese / der erstgeborn / Semaja / der ander Josabad / der dritte Joah / der vierde Sachar / der fünfft Nethaneel /</span> <span class="verse"><a name="5">5</a>der sechst Ammiel / der siebend Jsaschar / der acht Pegulthai / Denn Gott hatte jn gesegenet.</span> <span class="verse"><a name="6">6</a>Vnd seinem son Semaja wurden auch Söne geborn die im hause jrer veter herrscheten / Denn es waren starcke HeldenDenn die Priester musten zur zeit des Kriegs die fördersten im Heer sein / mit den Drometen etc. .</span> <span class="verse"><a name="7">7</a>So waren nu die kinder Semaja / Athni / Rephael / Obed vnd Elsabad / des brüder vleissige Leute waren / Elihu vnd Samachja.</span> <span class="verse"><a name="8">8</a>Diese waren alle aus den kindern ObedEdom / Sie / sampt jren kindern vnd brüdern / vleissige Leute / geschickt zu Emptern / waren zwey vnd sechzig von ObedEdom.</span> <span class="verse"><a name="9">9</a>MEselemja hatte kinder vnd brüder vleissige Menner achzehen.</span> <span class="verse"><a name="10">10</a>Hossa aber aus den kindern Merari hatte kinder / den furnemesten Simri / Denn es war der erstegeborner nicht da / drumb setzt jn sein Vater zum fürnemesten /</span> <span class="verse"><a name="11">11</a>den andern Hilkia / den dritten Tebalja / den vierden Sacharja. Aller kinder vnd brüder Hossa waren dreizehen.</span> <span class="verse"><a name="12">12</a>DJs ist die Ordnung der Thorhütter vnter den Heubtern der Helden am Ampt neben jren brüdern / zu dienen im Hause des HERRN.</span> <span class="verse"><a name="13">13</a>Vnd das Los ward geworffen dem kleinen wie dem grossen vnter jrer Veter hause zu einem jglichen thor.</span> <span class="verse"><a name="14">14</a>Das Los gegen morgen fiel auff Meselemja. Aber seinem son Sacharja / der ein kluger Rat war / warff man das Los / vnd fiel jm gegen mitternacht.</span> <span class="verse"><a name="15">15</a>ObedEdom aber gegen mittag / vnd seinen Sönen bey dem hause Esupim.</span> <span class="verse"><a name="16">16</a>Vnd Supim vnd Hossa gegen abend bey dem thor / da man gehet auff der strassen der Brandopffer / da die Hut neben andern stehen.</span> <span class="verse"><a name="17">17</a>GEgen dem morgen waren der Leuiten sechse. Gegen mitternacht des tages viere. Gegen mittag des tages viere. Bey Esupim aber ja zwene vnd zwene.</span> <span class="verse"><a name="18">18</a>An Parbar aber gegen abend viere an der strassen / vnd zwene an Parbar.</span> <span class="verse"><a name="19">19</a>Dis sind die Ordnung der Thorhütter vnter den kindern der Korhiter vnd den kindern Merari.</span> <span class="verse"><a name="20">20</a>VOn den Leuiten aber war Ahia vber die Schetze des hause Gottes / vnd vber die Schetze die geheiliget worden.</span> <span class="verse"><a name="21">21</a>Von den kindern Laedan / der kinder der Gersoniten / Von Laedan waren heubter der Veter / nemlich die Jehieliten.</span> <span class="verse"><a name="22">22</a>Die kinder der Jehieliten waren Setham vnd sein bruder Joel vber die schetze des Hauses des HERRN.</span> <span class="verse"><a name="23">23</a>Vnter den Amramiten / Jezehariten / Hebroniten vnd Vsieliten /</span> <span class="verse"><a name="24">24</a>war Sebuel der son Gersom des sons Mose / Fürst vber die Schetze.</span> <span class="verse"><a name="25">25</a>Aber sein bruder Elieser hatte einen son Rehabja / des son war Jasaja / des son war Joram / des son war Sichri / des son war Selomith.</span> <span class="verse"><a name="26">26</a>Der selb Selomith vnd seine Brüder waren vber alle Schetze der geheiligeten welche der könig Dauid heiligete / vnd die öbersten Veter vnter den Obersten vber tausent / vnd vber hundert / vnd die Obersten im Heer /</span> <span class="verse"><a name="27">27</a>Von streitten vnd rauben hatten sie es geheiliget zu bessern das Haus des HERRN.</span> <span class="verse"><a name="28">28</a>Auch alles was Samuel der Seher vnd Saul der son Kis / vnd Abner der son Ner / vnd Joab der son Zeruja geheiliget hatten. Alles geheiligete war vnter der hand Selomith vnd seiner Brüder.</span> <span class="verse"><a name="29">29</a>VNter den Jezehariten war Chenanja mit seinen Sönen zum werck draussen vber Jsrael / Amptleute vnd Richter.</span> <span class="verse"><a name="30">30</a>Vnter den Hebroniten aber war Hasabja vnd seine brüder vleissige Leute / tausent vnd sieben hundert / vber die ampt Jsrael disseid des Jordans gegen abend / zu allerley Geschefft des HERRN vnd zu dienen dem Könige.</span> <span class="verse"><a name="31">31</a>Jtem / vnter den Hebroniten / war Jeria der fürnemest vnter den Hebroniten seines Geschlechts vnter den Vetern. Es wurden aber vnter jnen gesucht vnd funden im vierzigsten jar des königreichs Dauid / vleissige Menner zu Jaeser in Gilead /</span> <span class="verse"><a name="32">32</a>vnd jre brüder vleissige Menner zwey tausent vnd sieben hundert öberste Veter. Vnd Dauid setzet sie vber die Rubeniter / Gadditer vnd den halben stam Manasse / zu allen hendeln Gottes vnd des Königes.</span> </p></div</div></div></body></html>