<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/1chr/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/1chr">1 Chronicles</a> &gt <strong>Chapter 11</strong></div><p><span class="verse"><a name="1">1</a>VND gantz Jsrael samlet sich zu Dauid gen Hebron / vnd sprach / Sihe / Wir sind dein bein vnd dein fleisch /</span> <span class="verse"><a name="2">2</a>Auch vor hin / da Saul könig war / fürestu Jsrael aus vnd ein. So hat der HERR dein Gott dir geredt / Du solt mein volck Jsrael weiden / vnd du solt Fürst sein vber mein volck Jsrael.</span> <span class="verse"><a name="3">3</a>Auch kamen alle eltesten Jsrael zum Könige gen Hebron / Vnd Dauid macht einen Bund mit jnen zu Hebron fur dem HERRN / Vnd sie salbeten Dauid zum Könige vber Jsrael / Nach dem wort des HERRN durch Samuel. 2. Reg. 5.; 1. Reg. 16.</span> <span class="verse"><a name="4">4</a>VND Dauid zoch hin vnd das gantze Jsrael gen Jerusalem (das ist Jebus) Denn die Jebusiter woneten im Lande.</span> <span class="verse"><a name="5">5</a>Vnd die Bürger zu Jebus sprachen zu Dauid / Du solt nicht er ein komen. Dauid aber gewan die burg Zion / das ist Dauids stad.</span> <span class="verse"><a name="6">6</a>Vnd Dauid sprach / Wer die Jebusiter am ersten schleget / der sol ein Heubt vnd Oberster sein. Da ersteig sie am ersten Joab der son Zeruja / vnd ward Heubtman.</span> <span class="verse"><a name="7">7</a>Dauid aber wonet auff der Burg / Da her heisst man sie Dauids stad.</span> <span class="verse"><a name="8">8</a>Vnd er bawet die Stad vmb her von Millo an bis gar vmb her / Joab aber lies leben die vbrigen in der Stad.</span> <span class="verse"><a name="9">9</a>Vnd Dauid fur fort vnd nam zu / vnd der HERR Zebaoth war mit jm. 2. Reg. 5.</span> <span class="verse"><a name="10">10</a>DJS sind die Obersten vnter den Helden Dauid / die sich redlich mit jm hielten in seinem Königreiche bey gantzem Jsrael / das man jn zum Könige machet / nach dem wort des HERRN vber Jsrael.</span> <span class="verse"><a name="11">11</a>Vnd dis ist die zal der Helden Dauid / Jasabeam der son Hachmoni / der fürnemest vnter dreissigen / Er hub seinen spies auff / vnd schlug Dreyhundert2. Reg. 23.stehen acht hundert / wer einen Hauf fen von achthundert angreifft vnd schlegt dreyhundert tod / vnd die funff hundert in die flucht / der hat sie alle acht hundert geschlagen. Also da hie (vnter dreissigen) stehet hat droben. 2. Reg. 23.der Text vnter dreien. Denn welcher vnter den besten dreien der furnemest ist / der ist auch vnter den dreissigen allen der furnemest. auff ein mal. 2. Reg. 23.</span> <span class="verse"><a name="12">12</a>NAch jm war Eleasar der son Dodo der Ahohiter / vnd er war vnter den dreien Helden.</span> <span class="verse"><a name="13">13</a>Dieser war mit Dauid da sie hohnsprachen / vnd die Philister sich daselbs versamlet hatten zum streit. Vnd war ein Stück ackers vol Gersten / vnd das volck flohe fur den Philistern /</span> <span class="verse"><a name="14">14</a>Vnd sie tratten mitten auffs stück / vnd erretten es / vnd schlugen die Philister / Vnd der HERR gab ein gros Heil.</span> <span class="verse"><a name="15">15</a>VND die drey aus den dreissigen Fürnemesten zohen hin ab zum felsen zu Dauid in die höle Adullam / Aber der Philister lager lag im grunde Rephaim.</span> <span class="verse"><a name="16">16</a>Dauid aber war in der Burg / Vnd der Philister volck war dazumal zu Bethlehem.</span> <span class="verse"><a name="17">17</a>Vnd Dauid ward lüstern / vnd sprach / Wer wil mir zu trincken geben des wassers aus dem Brun zu Bethlehem vnter dem Thor?</span> <span class="verse"><a name="18">18</a>Da rissen die drey in der Philister lager / vnd schepfften des wassers aus dem Brun zu Bethlehem vnter dem Thor / vnd trugens vnd brachtens zu Dauid / Er aber wolts nicht trincken / sondern gosDas ist / Er opffert es Gott zum Tranckopffer. dem HERRN</span> <span class="verse"><a name="19">19</a>vnd sprach / Das las Gott fern von mir sein / das ich solchs thu / vnd trincke das blut dieser Menner in jres lebens fahr / Denn sie habens mit jres lebens far herbracht / Darumb wolt ers nicht trincken / Das theten die drey Helden.</span> <span class="verse"><a name="20">20</a>ABisai der bruder Joab / der war der fürnemest vnter dreien / Vnd er hub seinen spies auff vnd schlug drey hundert. Vnd er war vnter dreien berümbt /</span> <span class="verse"><a name="21">21</a>vnd er der dritte / herrlicher denn die zweene / vnd war jr Oberster / Aber bis an die drey kam er nicht.</span> <span class="verse"><a name="22">22</a>BEnaia der son Joiada des sons Jshail von grossen thatten von Kabzeel / Er schlug zween Lewen der Moabiter / vnd gieng hin ab vnd schlug einen Lewen mitten im brun zur schneezeit.</span> <span class="verse"><a name="23">23</a>Er schlug auch einen Egyptischen man / der war fünff ellen gros / vnd hatte einen Spies in der hand / wie ein Weberbawm / Aber er gieng zu jm hin ab mit eim Stecken / vnd nam jm den Spies aus der hand / vnd erwürget jn mit seim eigen Spies.</span> <span class="verse"><a name="24">24</a>Das thet Benaia der son Joiada / vnd ward berümbt vnter dreien Helden /</span> <span class="verse"><a name="25">25</a>vnd war der herrlichst vnter dreissigen / Aber an die drey kam er nicht / Dauid aber macht jn zum heimlichen Rat.</span> <span class="verse"><a name="26">26</a>DJe streitbaren Helden sind diese / Asahel der bruder Joab. Elhanan der son Dodo von Bethlehem.</span> <span class="verse"><a name="27">27</a>Samoth der Haroriter. Helez der Peloniter.</span> <span class="verse"><a name="28">28</a>Jra der son Ekes der Thekoiter. Abieser der Anthothiter.</span> <span class="verse"><a name="29">29</a>Sibechai der Husathiter. Jlai der Ahohiter.</span> <span class="verse"><a name="30">30</a>Maherai der Netophatiter. Heled der son Baena der Nethophatiter.</span> <span class="verse"><a name="31">31</a>Jthai der son Ribai von Gibea der kinder BenJamin. Benaia der Pirgathoniter.</span> <span class="verse"><a name="32">32</a>Hurai von den bechen Gaas. Abiel der Arbathiter.</span> <span class="verse"><a name="33">33</a>Asmaueth der Baherumiter. Eliahba der Saalboniter.</span> <span class="verse"><a name="34">34</a>Die kinder Hasem des Gisoniters. Jonathan der son Sage / des Harariter.</span> <span class="verse"><a name="35">35</a>Ahiam der son Sachar des Harariter. Eliphal der son Vr.</span> <span class="verse"><a name="36">36</a>Hepher der Macherathiter. Ahia der Peloniter.</span> <span class="verse"><a name="37">37</a>Hezro der Carmeliter. Naerai der son Asbai.</span> <span class="verse"><a name="38">38</a>Joel der bruder Nathan. Mibehar der son Hagri.</span> <span class="verse"><a name="39">39</a>Zeleg der Ammoniter. Naherai der Berothiter / Waffentreger Joabs / des sons Zeruja.</span> <span class="verse"><a name="40">40</a>Jra der Jethriter. Gareb der Jethriter.</span> <span class="verse"><a name="41">41</a>Vria der Hethiter. Sabad der son Ahelai.</span> <span class="verse"><a name="42">42</a>Adina der son Sisa der Rubeniter / ein Heubtman der Rubeniter / vnd dreissig waren vnter jm.</span> <span class="verse"><a name="43">43</a>Hanan der son Maecha. Josaphat der Mathoniter.</span> <span class="verse"><a name="44">44</a>Vsia der Asthrathiter. Sama vnd Jaiel / die söne Hotham des Aroeriters.</span> <span class="verse"><a name="45">45</a>Jediael der son Simri. Joha sein bruder der Thiziter.</span> <span class="verse"><a name="46">46</a>Eliel der Maheuiter. Jeribai vnd Josawia die söne Elnaam. Jethma der Moabiter.</span> <span class="verse"><a name="47">47</a>Eliel / Obed / Jaesiel von Mezobaia.</span> </p></div</div></div></body></html>