<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/1chr/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/1chr">1 Chronicles</a> &gt <strong>Chapter 23</strong></div><p><span class="verse"><a name="1">1</a>Also macht Dauid seinen son Salomo zum Könige vber Jsrael / da er alt vnd des lebens sat war.</span> <span class="verse"><a name="2">2</a>VND Dauid versamlet alle Obersten in Jsrael / vnd die Priester vnd die Leuiten /</span> <span class="verse"><a name="3">3</a>das man die Leuiten zelete / von dreissigEs scheinet / die Ebreische Bibel hie verfelscht sein denn sonst allenthalben zwenzig geschrieben stehet / vt paulo infra in 4. Paragrapho / et in Mose. jaren vnd drüber / vnd jr zal war von heubt zu heubt / das starcke Man waren / acht vnd dreissig tausent.</span> <span class="verse"><a name="4">4</a>Aus welchen worden vier vnd zwenzig tausent verordnet / die das werck am Hause des HERRN trieben / vnd sechs tausent Amptleut vnd Richter /</span> <span class="verse"><a name="5">5</a>vnd vier tausent Thorhüter. Vnd vier tausent Lobesenger des HERRN mit Seitenspiel / die ich gemacht hab / lob zusingen.</span> <span class="verse"><a name="6">6</a>VNd Dauid macht die Ordnung vnter den kindern Leui / nemlich / vnter Gerson / Kahath vnd Merari.</span> <span class="verse"><a name="7">7</a>Die Gersoniten waren Laedan vnd Simei.</span> <span class="verse"><a name="8">8</a>Die kinder Laedan / der erst / Jehiel / Sethan / vnd Joel die drey.</span> <span class="verse"><a name="9">9</a>Die kinder aber Simei waren / Salomith / Hasiel / vnd Haran die drey. Diese waren die furnemesten vnter den Vetern von Laedan.</span> <span class="verse"><a name="10">10</a>Auch waren diese Simei kinder / Jahath / Sina / Jeus vnd Bria / diese vier waren auch Simei kinder.</span> <span class="verse"><a name="11">11</a>Jahath aber war der erste / Sisa der ander. Aber Jeus vnd Bria hatten nicht viel kinder / darumb wurden sie fur eins Vaters haus gerechnet. Sup. 6.</span> <span class="verse"><a name="12">12</a>DJE kinder Kahath waren / Amram / Jezehar / Hebron vnd Vsiel / die viere.</span> <span class="verse"><a name="13">13</a>Die kinder Amram waren / Aaron vnd Mose. Aaron aber ward abgesondert / das er geheiliget würde zum Allerheiligsten er vnd seine Söne ewiglich / zu reuchern fur dem HERRN / vnd zu dienen vnd zu segenen in dem Namen des HERRN ewiglich.</span> <span class="verse"><a name="14">14</a>Vnd Mose des mans Gottes kinder wurden genennet vnter der Leuiten stam.</span> <span class="verse"><a name="15">15</a>Die kinder aber Mose waren / Gerson vnd Elieser.</span> <span class="verse"><a name="16">16</a>Die kinder Gerson / der erste war Sebuel.</span> <span class="verse"><a name="17">17</a>Die kinder Elieser / der erst war Rahabja. Vnd Elieser hatte kein ander kinder. Aber der kinder Rehabja waren viel drüber.</span> <span class="verse"><a name="18">18</a>Die kinder Jezehar waren Salomith / der erste.</span> <span class="verse"><a name="19">19</a>Die kinder Hebron waren / Jeria der erste / Amarja der ander / Jehasiel der dritte / vnd Jakmeam der vierde.</span> <span class="verse"><a name="20">20</a>Die kinder Vsiel waren / Micha der erst / vnd Jesia der ander.</span> <span class="verse"><a name="21">21</a>DJE kinder Merari waren / Maheli vnd Musi. Die kinder Maheli waren / Eleasar vnd Kis.</span> <span class="verse"><a name="22">22</a>Eleasar aber starb vnd hatte keine Söne / sondern Töchtere / vnd die kinder Kis jre brüder / namen sie.</span> <span class="verse"><a name="23">23</a>Die kinder Musi waren / Maheli / Eder vnd Jeremoth / die drey.</span> <span class="verse"><a name="24">24</a>Das sind die kinder Leui vnter jrer Veter heuser / vnd furnemesten der Veter die gerechnet wurden nach der namen zal bey den Heubten / welche theten das geschefft des Ampts im Hause des HERRN / von zwenzig jaren vnd drüber.</span> <span class="verse"><a name="25">25</a>Denn Dauid sprach / der HERR der Gott Jsrael hat seinem Volck ruge gegeben / vnd wird zu Jerusalem wonen ewiglich.</span> <span class="verse"><a name="26">26</a>AVch vnter den Leuiten wurden gezelet der kinder Leui von zwenzig jaren vnd drüber / das sie die Wonung nicht tragen durfften mit all jrem gerete jrs Ampts.</span> <span class="verse"><a name="27">27</a>Sondern nach den letzten worten DauidMutatio onerum Mosi.  /</span> <span class="verse"><a name="28">28</a>das sie stehen solten vnter der hand der kinder Aaron / zu dienen im Hause des HERRN im hofe / vnd zu den kasten / vnd zur reinigung / vnd zu allerley heiligthum / vnd zu allem werck des Ampts im hause Gottes /</span> <span class="verse"><a name="29">29</a>vnd zum Schawbrot / zum Semelmelh / zum Speisopffer / zu vngesewrten fladen / zur pfannen / zu rosten / vnd zu allem gewicht vnd mas.</span> <span class="verse"><a name="30">30</a>Vnd zu stehen des morgens zu dancken vnd zu loben den HERRN / des abends auch also.</span> <span class="verse"><a name="31">31</a>Vnd alle Brandopffer dem HERRN zu opffern auff die Sabbathen / Newmonden vnd Feste / nach der zal vnd gebür alle wege fur dem HERRN /</span> <span class="verse"><a name="32">32</a>das sie warten der Hut an der hütten des Stiffts vnd des Heiligthums / vnd der kinder Aaron jrer brüder / zu dienen im Hause des HERRN.</span> </p></div</div></div></body></html>