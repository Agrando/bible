<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/1chr/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/1chr">1 Chronicles</a> &gt <strong>Chapter 12</strong></div><p><span class="verse"><a name="1">1</a>AVch kamen diese zu Dauid gen Ziklag / da er noch verschlossenDas ist / Verborgen.war fur Saul dem son Kis / Vnd sie waren auch vnter den Helden die zum streit hulffen /</span> <span class="verse"><a name="2">2</a>vnd mit Bogen geschickt waren zu beiden henden / auff steine / pfeile vnd bogen. Von den brüdern Saul die aus BenJamin waren /</span> <span class="verse"><a name="3">3</a>der furnemest Ahieser vnd Joas die kinder Samaa des Gibeathiters / Jesiel vnd Pelet die kinder Asmaueth / Baracha vnd Jehu der Anthothiter.</span> <span class="verse"><a name="4">4</a>Jesinaja der Gibeoniter / gewaltig vnter dreissigen vnd vber dreissige. Jeremia / Jahesiel Johanan / Josabad der Gederathiter.</span> <span class="verse"><a name="5">5</a>Eleusai / Jerimoth / Bealja / Samarja / Saphatja / der Harophiter.</span> <span class="verse"><a name="6">6</a>Elkana / Jesija / Asareel / Joeser / Jasabeam die Korhiter.</span> <span class="verse"><a name="7">7</a>Joela vnd Sabadja die kinder Jeroham von Gedor.</span> <span class="verse"><a name="8">8</a>VON den Gadditern sonderten sich aus zu Dauid in die Burg in der wüsten / starcke Helden vnd Kriegsleute / die schilt vnd spies füreten vnd jr angesicht wie der Lewen / vnd schnel wie die Rehe auff den bergen.</span> <span class="verse"><a name="9">9</a>Der erst Eser / der ander Obadja / der dritte Eliab /</span> <span class="verse"><a name="10">10</a>der vierde Masmanna / der fünfft Jeremja /</span> <span class="verse"><a name="11">11</a>der sechst Athai / der siebende Eliel /</span> <span class="verse"><a name="12">12</a>der achte Johanan / der neunde Elsabad /</span> <span class="verse"><a name="13">13</a>der zehend Jeremja / der eilfft Machbanai.</span> <span class="verse"><a name="14">14</a>Diese waren von den kindern Gad / Heubter im Heer / der kleinest vber hundert / vnd der grössest vber tausent.</span> <span class="verse"><a name="15">15</a>Die sinds / die vber den Jordan giengen im ersten monden / da er vol war an beiden vfern / das alle Gründe eben waren / beide gegen morgen vnd gegen abend.</span> <span class="verse"><a name="16">16</a>ES kamen aber auch von den kindern BenJamin vnd Juda zu der Burg Dauid.</span> <span class="verse"><a name="17">17</a>Dauid aber gieng er aus zu jnen vnd antwortet / vnd sprach zu jnen / So jr komet im friede zu mir vnd mir zu helffen / So sol mein hertz mit euch sein / So jr aber komet auff list / vnd mir wider zu sein / so doch kein freuel an mir ist / So sehe der Gott vnser veter drein / vnd straffs.</span> <span class="verse"><a name="18">18</a>Aber der Geist zoch an Amasai / den Heubtman vnter dreissigen / Dein sind wir Dauid / vnd mit dir halten wirs du son Jsai / Fried / fried / sey mit dir / Fried sey mit deinen Helffern / denn dein Gott hilfft dir. Da nam sie Dauid an / vnd setzt sie zu Heubtern vber die Kriegsleut.</span> <span class="verse"><a name="19">19</a>VND von Manasse fielen zu Dauid / da er kam mit den Philistern wider Saul zum streit / vnd halff jnen nicht / Denn die fürsten der Philister liessen jn mit Rat von sich / vnd sprachen / Wenn er zu seinem Herrn Saul fiele / so möchts vns vnsern hals kosten.</span> <span class="verse"><a name="20">20</a>Da er nu gen Ziklag zoch fielen zu jm von Manasse / Adna / Jobasad / Jediael / Michael / Josabad / Elihu / Zilthai / Heubter vber tausent in Manasse /</span> <span class="verse"><a name="21">21</a>Vnd sie holffen Dauid wider die Kriegsleut / Denn sie waren alle redliche Helden / vnd worden Heubtleut vber das Heer.</span> <span class="verse"><a name="22">22</a>Auch kamen alle tage etliche zu Dauid jm zu helffen / bis das ein gros Heer ward / wie ein Heer Gottes. 1. Reg. 29.</span> <span class="verse"><a name="23">23</a>VND dis ist die zal der Heubter gerüst zum Heer / die zu Dauid gen Hebron kamen / das Königreich Saul zu jm zu wenden / nach dem wort des HERRN.</span> <span class="verse"><a name="24">24</a>Der kinder Juda / die schilt vnd spies trugen / waren sechs tausent / vnd acht hundert gerüst zum Heer.</span> <span class="verse"><a name="25">25</a>Der kinder Simeon redliche Helden zum Heer / sieben tausent vnd hundert.</span> <span class="verse"><a name="26">26</a>Der kinder Leui / vier tausent vnd sechs hundert.</span> <span class="verse"><a name="27">27</a>Vnd Joiada der Fürst vnter den von Aaron / mit drey tausent vnd sieben hundert.</span> <span class="verse"><a name="28">28</a>Zadok der Knabe ein redlicher Held mit seines vaters hause / zwey vnd zwenzig Obersten.</span> <span class="verse"><a name="29">29</a>Der kinder BenJamin Sauls brüdere drey tausent / Denn bis auff die zeit hielten jr noch viel an dem hause Saul.</span> <span class="verse"><a name="30">30</a>DER kinder Ephraim / zwenzig tausent vnd acht hundert / redliche Helden vnd berümbte Menner im hause jrer Veter.</span> <span class="verse"><a name="31">31</a>Des halben stams Manasse achzehen tausent / die mit namen genennet worden / das sie kemen vnd machten Dauid zum Könige.</span> <span class="verse"><a name="32">32</a>Der kinder Jsaschar die verstendigKriegsuerstendig.waren / vnd rieten was zu jeder zeit Jsrael thun solt / zwey hundert Heubtleut / vnd alle jre Brüder folgeten jrem wort.</span> <span class="verse"><a name="33">33</a>Von Sebulon / die ins Heer zogen zum streit / gerüst mit allerley Waffen zum streit / funffzig tausent / sich in die ordnung zuschicken eintrechtiglich.</span> <span class="verse"><a name="34">34</a>Von Naphthali / tausent Heubtleut vnd mit jnen die schild vnd spies füreten / sieben vnd dreissig tausent.</span> <span class="verse"><a name="35">35</a>Von Dan zum streit gerüst acht vnd zwenzig tausent / sechs hundert.</span> <span class="verse"><a name="36">36</a>Von Asser / die ins Heer zogen gerüst zum streit / vierzig tausent.</span> <span class="verse"><a name="37">37</a>Von jenseid dem Jordan / von den Rubenitern / Gadditern vnd halben stam Manasse / mit allerley Waffen zum streit / hundert vnd zwenzig tausent.</span> <span class="verse"><a name="38">38</a>ALle diese Kriegsleute / den Zeug zu ordnen / kamen von gantzem hertzen gen Hebron / Dauid könig zu machen vber gantz Jsrael / Auch war alles ander Jsrael eins hertzen / das man Dauid zum Könige machet.</span> <span class="verse"><a name="39">39</a>Vnd waren daselbs bey Dauid drey tage / asen vnd truncken / Denn jre Brüder hatten fur sie zubereit.</span> <span class="verse"><a name="40">40</a>Auch welche die nehesten vmb sie waren / bis hin an Jsaschar / Sebulon / vnd Naphthali / die brachten Brot auff eselen / kameln / meulern vnd rindern zu essen / mehl / feigen / rosin / wein / öle / rinder / schafe die menge / Denn es war eine freude in Jsrael.</span> </p></div</div></div></body></html>