<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/2thess/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/2thess">2 Thessalonians</a> &gt <strong>Chapter 3</strong></div><p><span class="verse"><a name="1">1</a>WEJter / lieben Brüder / betet fur vns / das das wort des HErrn lauffe / vnd gepreiset werde / wie bey euch /</span> <span class="verse"><a name="2">2</a>Vnd das wir erlöset werden von den vnartigenDas sind die wilden / störrigen / wünderlichen / Ketzerischen köpffe.vnd argen Menschen. Denn der glaube ist nicht jedermans ding /</span> <span class="verse"><a name="3">3</a>Aber der HErr ist trew / der wird euch stercken vnd bewaren fur dem argen.</span> <span class="verse"><a name="4">4</a>Wir versehen vns aber zu euch in dem HErrn / das jr thut vnd thun werdet / was wir euch gebieten.</span> <span class="verse"><a name="5">5</a>Der HErr aber richte ewre hertzen zu der liebe Gottes / vnd zu der gedult Christi.</span> <span class="verse"><a name="6">6</a>WJr gebieten euch aber / lieben brüder / in dem Namen vnsers HErrn Jhesu Christi / das jr euch entziehet von allem Bruder / der da vnördig wandelt / vnd nicht nach der satzung / die er von vns empfangen hat.</span> <span class="verse"><a name="7">7</a>Denn jr wisset / wie jr vns solt nachfolgen / Denn wir sind nicht vnordig vnter euch gewesen /</span> <span class="verse"><a name="8">8</a>haben auch nicht vmb sonst das Brot genomen von jemand / Sondern mit erbeit vnd mühe tag vnd nacht haben wir gewircket / das wir nicht jemand vnter euch beschwerlich weren.</span> <span class="verse"><a name="9">9</a>Nicht darumb / das wir des nicht macht haben / Sondern das wir vns selbs zum Furbilde euch geben / vns nachzufolgen.</span> <span class="verse"><a name="10">10</a>Vnd da wir bey euch waren / geboten wir euch solchs / Das / so jemand nicht wil erbeiten / der sol auch nicht essen. 1. Thes. 3 Act. 20.</span> <span class="verse"><a name="11">11</a>DEnn wir hören / das etliche vnter euch wandeln vnördig / vnd erbeiten nichts / sondern treiben Furwitz.</span> <span class="verse"><a name="12">12</a>Solchen aber gebieten wir vnd ermanen sie / durch vnsern HErrn Jhesum Christ / das sie mit stillem wesen erbeiten / vnd jr eigen Brot essen.</span> <span class="verse"><a name="13">13</a>Jr aber / lieben Brüder / werdet nicht verdrossen guts zu thun.</span> <span class="verse"><a name="14">14</a>SO aber jemand nicht gehorsam ist vnserm wort / den zeichent an durch einen Brieff / vnd habt nichts mit jm zuschaffen / Auff das er schamrot werde /</span> <span class="verse"><a name="15">15</a>Doch haltet jn nicht als einen Feind / sondern vermanet jn als einen Bruder.</span> <span class="verse"><a name="16">16</a>ER aber / der HErr des Friedes / gebe euch friede allenthalben vnd auff allerley weise. Der HErr sey mit euch allen.</span> <span class="verse"><a name="17">17</a>Der grus mit meiner hand Pauli / Das ist das zeichen in allen Brieuen / Also schreibe ich.</span> <span class="verse"><a name="18">18</a>Die Gnade vnsers HErrn Jhesu Christi sey mit euch allen / Amen. - Geschrieben von Athene.</span> </p></div</div></div></body></html>