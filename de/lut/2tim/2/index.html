<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/2tim/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/2tim">2 Timothy</a> &gt <strong>Chapter 2</strong></div><p><span class="verse"><a name="1">1</a>SO sey nu starck / mein Son / durch die gnade in Christo Jhesu /</span> <span class="verse"><a name="2">2</a>Vnd was du von mir gehöret hast durch viel Zeugen / das befilh trewen Menschen / die da tüchtig sind auch andere zu leren.</span> <span class="verse"><a name="3">3</a>Leide dich als ein guter Streiter Jhesu Christi.</span> <span class="verse"><a name="4">4</a>Kein Kriegsman flicht sich in Hendel der narung / Auff das er gefalle dem / der jn angenomen hat.</span> <span class="verse"><a name="5">5</a>Vnd so jemand auch kempffet / wird er doch nicht gekrönet / er kempffe denn recht.</span> <span class="verse"><a name="6">6</a>Es sol aber der Ackerman / der den acker bawet / der Früchte am ersten geniessen. Mercke / was ich sage /</span> <span class="verse"><a name="7">7</a>Der HErr aber wird dir in allen dingen verstand geben.</span> <span class="verse"><a name="8">8</a>HAlt in gedechtnis Jhesum Christum / der aufferstanden ist von den Todten / aus dem samen Dauid / nach meinem Euangelio /</span> <span class="verse"><a name="9">9</a>vber welchem ich mich leide / bis an die Bande / als ein Vbeltheter / Aber Gottes wort ist nicht gebunden.</span> <span class="verse"><a name="10">10</a>Darumb dulde ichs alles vmb der Ausserweleten willen / auff das auch sie die seligkeit erlangen in Christo Jhesu / mit ewiger Herrligkeit. Sup. 1.</span> <span class="verse"><a name="11">11</a>DAs ist je gewislich war / Sterben wir mit / so werden wir mit leben /</span> <span class="verse"><a name="12">12</a>Dulden wir / so werden wir mit herrschen / Verleugnen wir / so wird er vns auch verleugnen /</span> <span class="verse"><a name="13">13</a>Gleuben wir nicht / so bleibet er trewe / Er kan sich selbs nicht leugnen.</span> <span class="verse"><a name="14">14</a>Solchs erinnere sie / vnd bezeuge fur dem HErrn / Das sie nicht vmb wort zancken / welches nichts nütze ist / denn zuuerkeren die da zuhören. Tit. 1; 1. Tim. 6.</span> <span class="verse"><a name="15">15</a>BEuleissige dich Gotte zuerzeigen einen rechtschaffen vnd vnstrefflichen Erbeiter / der da recht teileDas er nicht das Gesetz vnd Euangelium in einander menge / sondern treibe das Gesetz / wider die rohen / harten / bösen / vnd werff sie vnter das weltliche Recht oder in ban. Aber die blöden / betrübten / fromen / tröste er mit dem Euangelio. das Wort der warheit.</span> <span class="verse"><a name="16">16</a>Des vngeistlichen losen geschwetzes entschlahe dich / Denn es hilfft viel zum vngöttlichen wesen /</span> <span class="verse"><a name="17">17</a>Vnd jr wort frisset vmb sich wie der Krebs / Vnter welchen ist Hymeneus vnd Philetus /</span> <span class="verse"><a name="18">18</a>welche der Warheit gefeilet haben / vnd sagen / Die aufferstehung sey schon geschehen / Vnd haben etlicher glauben verkeret.</span> <span class="verse"><a name="19">19</a>ABer der feste grund Gottes bestehet / vnd hat diesen Siegel / der HErr kennet die seinen / vnd es trette ab von vngerechtigkeit / wer den namen Christi nennetDas ist / Prediget / rhümet / anruffet. .</span> <span class="verse"><a name="20">20</a>Jn einem grossen Hause aber sind nicht allein güldene vnd silberne gefesse / sondern auch hültzerne vnd jrdische / Vnd etliche zu ehren / etliche aber zu vnehren.</span> <span class="verse"><a name="21">21</a>So nu jemand sich reiniget von solchen Leuten / der wird ein geheiliget Fas sein / zu den ehren / dem Hausherrn breuchlich / vnd zu allem guten werck bereitet.</span> <span class="verse"><a name="22">22</a>FLEuch die lüste der jugent / Jage aber nach der gerechtigkeit / dem glauben / der Liebe / dem Friede / mit allen die den HErrn anruffen von reinem hertzen.</span> <span class="verse"><a name="23">23</a>Aber der törichten vnd vnnützen FragenQuae nec valent ad disciplinam nec doctrinam. entschlahe dich / Denn du weissest / das sie nur zanck geberen.</span> <span class="verse"><a name="24">24</a>Ein Knecht aber des HErrn sol nicht zenckisch sein / sondern freundlich gegen jederman / Lerhafftig / der die Bösen tragen kan</span> <span class="verse"><a name="25">25</a>mit sanfftmut / vnd straffe die Widerspenstigen / Ob jnen Gott der mal eins busse gebe / die Warheit zu erkennen /</span> <span class="verse"><a name="26">26</a>vnd wider nüchtern würden aus des Teufels strick / von dem sie gefangen sind / zu seinem willen. Tit. 1.</span> </p></div</div></div></body></html>