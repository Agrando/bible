<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/ezra/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/ezra">Ezra</a> &gt <strong>Chapter 10</strong></div><p><span class="verse"><a name="1">1</a>VND da Esra also betet vnd bekennet / weinet / vnd fur dem hause Gottes lag / samleten sich zu jm aus Jsrael ein seer grosse gemeine von Mennern vnd Weibern vnd Kindern / Denn das volck weinet seer.</span> <span class="verse"><a name="2">2</a>Vnd Sachanja / der son Jehiel / aus den kindern Elam / antwortet vnd sprach zu Esra / Wolan / wir haben vns an vnserm Gott vergriffen / das wir frembde Weiber aus den völckern des Lands genomen haben / Nu / es ist noch hoffnung in Jsrael vber dem.</span> <span class="verse"><a name="3">3</a>So lasst vns nu einen Bund machen mit vnserm Gott / das wir alle Weiber vnd die von jnen geborn sind / hin aus thun / nach dem rat des HERRN / vnd dere / die die gebot vnsers Gottes furchten / das man thu nach dem Gesetze.</span> <span class="verse"><a name="4">4</a>So mach dich auff / denn dir gebürts wir wollen mit dir sein / Sey getrost vnd thu es.</span> <span class="verse"><a name="5">5</a>DA stund Esra auff / vnd nam einen Eid von den öbersten Priestern vnd Leuiten vnd gantzem Jsrael / das sie nach diesem wort thun solten. Vnd sie schwuren.</span> <span class="verse"><a name="6">6</a>Vnd Esra stund auff fur dem hause Gottes / Vnd gieng in die kamer Johanan des sons Eliasab / vnd da er daselbs hin kam / ass er kein brot / vnd tranck kein wasser / Denn er trug leide vmb die vergreiffung dere / die gefangen gewesen waren.</span> <span class="verse"><a name="7">7</a>Vnd sie liessen ausruffen durch Juda vnd Jerusalem zu allen Kindern die gefangen waren gewesen / das sie sich gen Jerusalem versamleten.</span> <span class="verse"><a name="8">8</a>Vnd welcher nicht keme in dreien tagen / nach dem rat der Obersten vnd Eltesten / des Habe solt alle verbannet sein / vnd er abgesondert von der gemeine der gefangenen.</span> <span class="verse"><a name="9">9</a>DA versamleten sich alle menner Juda vnd BenJamin gen Jerusalem in dreien tagen / das ist im zwenzigsten tage des neunden monden / Vnd alles volck sass auff der strassen fur dem hause Gottes / vnd zitterten vmb der Sach willen / vnd vom regen.</span> <span class="verse"><a name="10">10</a>VND Esra der Priester stund auff / vnd sprach zu jnen / Jr habt euch vergriffen / das jr frembde Weiber genomen habt / das jr der schuld Jsrael noch mehr machtet.</span> <span class="verse"><a name="11">11</a>So bekennet nu dem HERRN ewr veter Gott / vnd thut seinen wolgefallen / vnd scheidet euch von den Völckern des Lands / vnd von den frembden weibern.</span> <span class="verse"><a name="12">12</a>DA antwortet die gantze Gemeine / vnd sprach mit lauter stimme / Es geschehe / wie du vns gesagt hast.</span> <span class="verse"><a name="13">13</a>Aber des volcks ist viel / vnd regenicht wetter / vnd kan nicht haussen stehen / So ists auch nicht eines oder zweier tage werck / Denn wir habens viel gemacht solcher vbertrettung.</span> <span class="verse"><a name="14">14</a>Lasst vns vnsere Obersten bestellen in der gantze Gemeine / das alle die in vnsern Stedten / frembde weiber genomen haben / zu bestimpten zeiten komen / vnd die Eltesten einer jglichen Stad / vnd jr Richter mit / bis das von vns gewendet werde der zorn vnsers Gottes / vmb dieser sache willen.</span> <span class="verse"><a name="15">15</a>DA wurden bestellet Jonathan / der son Asahel / vnd Jehasja / der son Tikwa / vber diese Sachen / vnd Mesullam vnd Sabthai die Leuiten hulffen jnen.</span> <span class="verse"><a name="16">16</a>Vnd die kinder des Gefengnis theten also. Vnd der Priester Esra vnd die fürnemesten Veter vnter jrer veter hause / vnd alle jtzt benante / scheideten sie / vnd satzten sich am ersten tage des zehenden monden zu forschen diese sachen.</span> <span class="verse"><a name="17">17</a>Vnd sie richtens aus an allen Mennern die frembde Weiber hatten / im ersten tage des ersten monden.</span> <span class="verse"><a name="18">18</a>VND es wurden funden vnter den kindern der Priester die frembde weiber genomen hatten / nemlich / vnter den kindern Jesua / des sons Jozadak / vnd seinen brüdern Maeseja / Elieser / Jarib vnd Gedalja.</span> <span class="verse"><a name="19">19</a>Vnd sie gaben jre hand drauff / das sie die weiber wolten ausstossen / vnd zu jrem Schuldopffer einen Wider fur jre schuld geben.</span> <span class="verse"><a name="20">20</a>Vnter den kindern Jmmer / Hanani vnd Sebadja.</span> <span class="verse"><a name="21">21</a>Vnter den kindern Harim / Maeseja / Elia / Semaja / Jehiel / vnd Vsia.</span> <span class="verse"><a name="22">22</a>Vnter den kindern Pashur / Elioenai / Maeseja / Jsmael / Nethaneel / Josabad vnd Eleasa.</span> <span class="verse"><a name="23">23</a>Vnter den Leuiten / Josabad / Simei vnd Kelaja (Er ist der Klita) Pethathja / Juda vnd Eliezer.</span> <span class="verse"><a name="24">24</a>Vnter den Sengern / Eliasib. Vnter den Thorhütern / Sallum / Telem vnd Vri.</span> <span class="verse"><a name="25">25</a>VON Jsrael / Vnter den kindern Pareos / Ramja / Jesia / Malchja / Mejamin / Eleasar / Malchia vnd Benaja.</span> <span class="verse"><a name="26">26</a>Vnter den kindern Elam / Mathanja / Sacharja / Jehiel / Abdi / Jeremoth vnd Elia.</span> <span class="verse"><a name="27">27</a>Vnter den kindern Sathu / Elioenai / Eliasib / Mathanja / Jeremoth / Sabad vnd Asisa.</span> <span class="verse"><a name="28">28</a>Vnter den kindern Bebai / Johanan / Hananja / Sebai vnd Athlai.</span> <span class="verse"><a name="29">29</a>Vnter den kindern Bani / Mesullam / Malluch / Adaja / Jasub / Seal vnd Jeramoth.</span> <span class="verse"><a name="30">30</a>Vnter den kindern PahathMoab / Adna / Chelal / Benaja / Maeseja / Mathanja / Bezaleel / Benui vnd Manasse.</span> <span class="verse"><a name="31">31</a>Vnter den kindern Harim / Elieser / Jesia / Malchia / Semaja / Simeon /</span> <span class="verse"><a name="32">32</a>BenJamin / Malluch vnd Samarja.</span> <span class="verse"><a name="33">33</a>Vnter den kindern Hasum / Mathnai / Mathatha / Sabad / Eliphelet / Jeremai / Manasse vnd Simei.</span> <span class="verse"><a name="34">34</a>Vnter den kindern Bani / Maedai / Amram / Huel /</span> <span class="verse"><a name="35">35</a>Benaja / Bedja / Chelui /</span> <span class="verse"><a name="36">36</a>Naia / Meremoth / Eliasib /</span> <span class="verse"><a name="37">37</a>Mathanja / Mathnai / Jaesai /</span> <span class="verse"><a name="38">38</a>Bani / Benui / Simei /</span> <span class="verse"><a name="39">39</a>Selemja / Nathan / Adaja /</span> <span class="verse"><a name="40">40</a>Machnadbai / Sasai / Sarai /</span> <span class="verse"><a name="41">41</a>Asareel / Selemja / Samarja /</span> <span class="verse"><a name="42">42</a>Sallum / Amarja vnd Joseph.</span> <span class="verse"><a name="43">43</a>Vnter den kindern Nebo / Jeiel / Mathithja / Sabad / Sebina / Jaddai / Joel vnd Benaja.</span> <span class="verse"><a name="44">44</a>Diese hatten alle frembde weiber genomen / Vnd waren etliche vnter denselben weibern / die Kinder getragen hatten. - Ende des Buchs Esra.</span> </p></div</div></div></body></html>