<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/matt/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/matt">Matthew</a> &gt <strong>Chapter 11</strong></div><p><span class="verse"><a name="1">1</a>VND es begab sich / da Jhesus solch Gebot zu seinen zwelff Jüngern vollendet hatte / gieng er von dannen furbas / zu leren vnd zu predigen in jren Stedten.</span> <span class="verse"><a name="2">2</a>DA aber Johannes im Gefengnis die werck Christi hörete / Sandte er seiner Jünger zween /</span> <span class="verse"><a name="3">3</a>vnd lies jm sagen / Bistu der da komen sol / Oder sollen wir eines andern warten?</span> <span class="verse"><a name="4">4</a>Jhesus antwortet / vnd sprach zu jnen / Gehet hin / vnd saget Johanni wider / was jr sehet vnd höret /</span> <span class="verse"><a name="5">5</a>Die Blinden sehen / vnd die Lamen gehen / die Aussetzigen werden rein / vnd die Tauben hören / die Todten stehen auff / Vnd den Armen wird das Euangelium geprediget.</span> <span class="verse"><a name="6">6</a>Vnd selig ist / der sich nicht an Mir ergert. Luc. 7; Jesa. 35.</span> <span class="verse"><a name="7">7</a>DA die hin giengen / Fieng Jhesus an zu reden / zu dem Volck von Johanne / Was seid jr hin aus gegangen in die Wüsten zu sehen? Woltet jr ein Rhor sehen / das der wind hin vnd her webd?</span> <span class="verse"><a name="8">8</a>Oder was seid jr hin aus gegangen zusehen? Woltet jr einen Menschen in weichen Kleidern sehen? Sihe / die da weiche Kleider tragen / sind in der Könige heuser.</span> <span class="verse"><a name="9">9</a>Oder was seid jr hin aus gegangen zusehen? Woltet jr einen Propheten sehen? Ja ich sage euch / der auch mehr ist / denn ein Prophet.</span> <span class="verse"><a name="10">10</a>Denn dieser ists / von dem geschrieben stehet / Sihe / Jch sende meinen Engel fur Dir her / der deinen weg fur dir bereiten sol. Mal. 3.</span> <span class="verse"><a name="11">11</a>WArlich / Jch sage euch / vnter allen die von Weibern geborn sind / ist nicht auffkomen / der Grösser sey / denn Johannes der Teuffer. Der aber der KleinestChristus. ist im Himelreich / ist Grösser denn er.</span> <span class="verse"><a name="12">12</a>Aber von den tagen Johannis des Teuffers / bis hie her / leidet das HimelreichDie Gewissen / wenn sie das Euangelium vernemen / dringen sie hinzu / das jnen niemand weren kan.gewalt / vnd die gewalt thun / die reissen es zu sich.</span> <span class="verse"><a name="13">13</a>Denn alle Propheten vnd das Gesetz haben geweissaget / bis auff Johannes.</span> <span class="verse"><a name="14">14</a>Vnd so jrs wolt annemen / Er ist Elias / der da sol zukünfftig sein.</span> <span class="verse"><a name="15">15</a>Wer ohren hat zu hören / der höre. Luc. 16; Matt. 17; Marc. 9; Mal. 4.</span> <span class="verse"><a name="16">16</a>WEm sol ich aber dis Geschlecht vergleichen? Es ist den Kindlin gleich / die an dem Marckt sitzen / vnd ruffen gegen jre Gesellen /</span> <span class="verse"><a name="17">17</a>vnd sprechen / Wir haben euch gepfiffen / Vnd jr woltet nicht tantzen / Wir haben euch geklaget / Vnd jr woltet nicht weinen.</span> <span class="verse"><a name="18">18</a>Johannes ist komen / ass nicht / vnd tranck nicht / So sagen sie / Er hat den Teufel.</span> <span class="verse"><a name="19">19</a>Des menschen Son ist komen / isset vnd trincket / So sagen sie / Sihe / wie ist der Mensch ein Fresser / vnd ein Weinseuffer / der Zölner vnd der Sünder geselle? Vnd die Weisheit mus sich rechtfertigen lassen / von jren Kindern. Luc. 7.</span> <span class="verse"><a name="20">20</a>DA fieng er an die Stedte zu schelten / in welchen am meisten seiner Thaten geschehen waren / vnd hatten sich doch nicht gebessert.</span> <span class="verse"><a name="21">21</a>Wehe dir Chorazin / Weh dir Bethsaida / Weren solche Thaten zu Tyro vnd Sidon geschehen / als bey euch geschehen sind / Sie hetten vorzeiten im Sack vnd in der Asschen busse gethan.</span> <span class="verse"><a name="22">22</a>Doch ich sage euch / Es wird Tyro vnd Sidon treglicher ergehen am jüngsten Gerichte / denn Euch.</span> <span class="verse"><a name="23">23</a>Vnd du Capernaum / die du bist erhaben / bis an den Himel / Du wirst bis in die Helle hin vnter gestossen werden. Denn so zu Sodoma die Thaten geschehen weren / die bey dir geschehen sind / Sie stünde noch heutiges tages.</span> <span class="verse"><a name="24">24</a>Doch / Jch sage euch / Es wird der Sodomer lande treglicher ergehen am jüngsten Gerichte / denn dir. Luc. 10.</span> <span class="verse"><a name="25">25</a>ZV der selbigen zeit antwortet Jhesus / vnd sprach / Jch preise dich Vater vnd HERR Himels vnd der Erden / Das du solchsdas Euangelium vnd Glauben. den Weisen vnd Klugen verborgen hast / Vnd hast es den Vnmündigen offenbaret.</span> <span class="verse"><a name="26">26</a>Ja Vater / Denn es ist also wolgefellig gewesen fur dir.</span> <span class="verse"><a name="27">27</a>Alle ding sind mir vbergeben von meinem Vater. Vnd niemand kennet den Son / denn nur der Vater / Vnd niemand kennet den Vater / denn nur der Son / vnd wem es der Son wil offenbaren. Luc. 10; Joh. 1.</span> <span class="verse"><a name="28">28</a>Kompt her zu mir / alle die jr müheselig vnd beladen seid / Jch wil euch erquicken.</span> <span class="verse"><a name="29">29</a>Nemet auff euch mein JochDas Creutz ist gar ein leichte Last / denen / die das Euangelium schmecken vnd fülen.  / vnd lernet von mir / Denn / ich bin Senfftmütig / vnd von hertzen Demütig / So werdet jr Ruge finden fur ewre Seele.</span> <span class="verse"><a name="30">30</a>Denn mein Joch ist sanfft / vnd meine Last ist leicht.</span> </p></div</div></div></body></html>