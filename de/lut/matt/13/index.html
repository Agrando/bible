<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/matt/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/matt">Matthew</a> &gt <strong>Chapter 13</strong></div><p><span class="verse"><a name="1">1</a>AN dem selbigen tage gieng Jhesus aus dem hause / vnd satzte sich an das Meer.</span> <span class="verse"><a name="2">2</a>Vnd es versamlet sich viel Volcks zu jm / also / das er in das Schiff trat / vnd sas / vnd alles Volck stund am vfer.</span> <span class="verse"><a name="3">3</a>Vnd er redet zu jnen mancherley / durch Gleichnisse / vnd sprach / Sihe / es gieng ein Seeman aus zu seen.</span> <span class="verse"><a name="4">4</a>Vnd in dem er seet / fiel etlichs an den Weg / Da kamen die Vögel vnd frassens auff.</span> <span class="verse"><a name="5">5</a>Etlichs fiel in das Steinichte / da es nicht viel Erden hatte / vnd gieng bald auff / darumb / das es nicht tieffe erden hatte.</span> <span class="verse"><a name="6">6</a>Als aber die Sonne auffgieng / verwelcket es / vnd dieweil es nicht Wurtzel hatte / ward es dürre.</span> <span class="verse"><a name="7">7</a>Etlichs fiel vnter die Dörnen / Vnd die dörnen wuchsen auff / vnd ersticktens.</span> <span class="verse"><a name="8">8</a>Etlichs fiel auff ein gut Land / vnd trug Frucht / Etlichs hundertfeltig / etlichs sechzigfeltig / etlichs dreissigfeltig.</span> <span class="verse"><a name="9">9</a>Wer ohren hat zu hören / der höre. Mar. 4; Luc. 8.</span> <span class="verse"><a name="10">10</a>VND die Jünger tratten zu jm / vnd sprachen / Warumb redestu zu jnen durch Gleichnisse?</span> <span class="verse"><a name="11">11</a>Er antwortet / vnd sprach / Euch ists gegeben / das jr das Geheimnis des Himelreichs vernemet / Diesen aber ists nicht gegeben.</span> <span class="verse"><a name="12">12</a>Denn wer da hatWo das wort Gottes verstanden wird / da mehret es sich / vnd bessert den Menschen. Wo es aber nicht verstanden wird / da nimpt es ab / vnd ergert den Menschen.  / dem wird gegeben / das er die fülle habe / Wer aber nicht hat / Von dem wird auch genomen / das er hat.</span> <span class="verse"><a name="13">13</a>Darumb rede ich zu jnen durch Gleichnisse / Denn mit sehenden Augen / sehen sie nicht / vnd mit hörenden Ohren / hören sie nicht / denn sie verstehen es nicht.</span> <span class="verse"><a name="14">14</a>Vnd vber jnen wird die weissagung Jsaie erfüllet / die da sagt / Mit den Ohren werdet jr hören / vnd werdet es nicht verstehen / vnd mit sehenden Augen werdet jr sehen / vnd werdet es nicht vernemen.</span> <span class="verse"><a name="15">15</a>Denn dieses volcks Hertz ist verstockt / vnd jre Ohren hören vbel / vnd jre Augen schlummern / Auff das sie nicht der mal eins mit den Augen sehen / vnd mit den Ohren hören / vnd mit dem Hertzen verstehen / vnd sich bekeren / das ich jnen hülffe. Mar. 4; Luc. 8; Mat. 25; Jesa. 6; Joh. 12.</span> <span class="verse"><a name="16">16</a>ABer selig sind ewer Augen / das sie sehen / vnd ewr Ohren / das sie hören.</span> <span class="verse"><a name="17">17</a>Warlich ich sage euch / Viel Propheten vnd Gerechten haben begert zu sehen / das jr sehet / vnd habens nicht gesehen / Vnd zu hören / das jr höret / vnd habens nicht gehöret. Luc. 10.</span> <span class="verse"><a name="18">18</a>SO höret nu jr diese Gleichnis von dem Seeman.</span> <span class="verse"><a name="19">19</a>Wenn jemand das wort von dem Reich höret / vnd nicht verstehet / So kompt der Arge / vnd reisset es hin / was da geseet ist in sein hertz / Vnd der ists / der an dem Wege geseet ist.</span> <span class="verse"><a name="20">20</a>Der aber auff das Steinichte geseet ist / der ists / Wenn jemand das Wort höret / vnd das selbige bald auffnimpt mit freuden /</span> <span class="verse"><a name="21">21</a>Aber er hat nicht würtzeln in jm / sondern er ist wetterwendisch / Wenn sich trübsal vnd verfolgung erhebt vmb des Wortes willen / So ergert er sich balde.</span> <span class="verse"><a name="22">22</a>Der aber vnter die Dornen geseet ist / der ists / Wenn jemand das Wort höret / Vnd die sorge dieser Welt / vnd betrug des Reichthums / ersticket das Wort / vnd bringet nicht Frucht.</span> <span class="verse"><a name="23">23</a>Der aber in das gute Land geseet ist / der ists / Wenn jemand das Wort höret / vnd verstehet es / vnd denn auch Frucht bringet / Vnd etlicher tregt hundertfeltig / etlicher aber sechzigfeltig / etlicher dreissigfeltig. Luc. 10.</span> <span class="verse"><a name="24">24</a>ER leget jnen ein ander Gleichnis fur / vnd sprach. Das Himelreich ist gleich einem Menschen / der guten Samen auff seinen Acker seet.</span> <span class="verse"><a name="25">25</a>Da aber die Leute schlieffen / kam sein Feind / vnd seete Vnkraut zwisschen den Weitzen / vnd gieng dauon.</span> <span class="verse"><a name="26">26</a>Da nu das Kraut wuchs / vnd Frucht bracht / Da fand sich auch das Vnkraut.</span> <span class="verse"><a name="27">27</a>Da tratten die Knechte zu dem Hausvater / vnd sprachen / Herr / hastu nicht guten Samen auff deinen acker geseet? Wo her hat er denn das Vnkraut?</span> <span class="verse"><a name="28">28</a>Er sprach zu jnen / Das hat der Feind gethan. Da sprachen die knechte / Wiltu denn / das wir hin gehen / vnd es ausgetten?</span> <span class="verse"><a name="29">29</a>Er sprach / Nein / Auff das jr nicht zu gleich den Weitzen mit ausreuffet / so jr das Vnkraut ausgettet.</span> <span class="verse"><a name="30">30</a>Lasset beides mit einander wachsen / bis zu der Erndte. Vnd vmb der erndte zeit / wil ich zu den Schnittern sagen / Samlet zuuor das Vnkraut / vnd bindet es in Bündlin / das man es verbrenne / Aber den Weitzen samlet mir in meine Schewren.</span> <span class="verse"><a name="31">31</a>EJn ander Gleichnis leget er jnen fur / vnd sprach. Das Himelreich ist gleich einem SenffkornKein verachter wort ist / denn das Euangelium / vnd doch kein krefftigers / denn es machet gerecht / die / so dran gleuben. Gesetz vnd werck thun es nicht.  / das ein Mensch nam / vnd seet auff seinen Acker /</span> <span class="verse"><a name="32">32</a>Welches das kleinest ist vnter allem Samen / Wenn es aber erwechst / so ist es das grössest vnter dem Kol / vnd wird ein Bawm / das die Vögel vnter dem Himel komen / vnd wonen vnter seinen zweigen. Marc. 4; Luc. 13.</span> <span class="verse"><a name="33">33</a>EJn ander Gleichnis redet er zu jnen. Das Himelreich ist einem SawerteigJst auch das wort das den Menschen vernewet. gleich / den ein Weib nam / vnd vermenget jn vnter drey scheffel Melhs / bis das es gar durchsewrt ward. Gen. 18.</span> <span class="verse"><a name="34">34</a>SOlchs alles redet Jhesus durch Gleichnis zu dem Volck / vnd on gleichnisse redet er nicht zu jnen.</span> <span class="verse"><a name="35">35</a>Auff das erfüllet würde / das gesagt ist durch den Propheten / der da spricht / Jch wil meinen mund auffthun in Gleichnissen / Vnd wil aussprechen die Heimligkeit von anfang der Welt. Psal. 78.</span> <span class="verse"><a name="36">36</a>DA lies Jhesus das Volck von sich / vnd kam heim. Vnd seine Jungere tratten zu jm / vnd sprachen / Deute vns die Gleichnisse vom Vnkraut auff dem acker.</span> <span class="verse"><a name="37">37</a>Er antwort / vnd sprach zu jnen / Des menschen Son ists / der da guten Samen seet.</span> <span class="verse"><a name="38">38</a>Der Acker ist die Welt. Der gute Same / sind die kinder des Reichs. Das Vnkraut / sind die kinder der bosheit.</span> <span class="verse"><a name="39">39</a>Der Feind der sie seet / ist der Teufel. Die Erndte / ist das ende der Welt. Die Schnitter / sind die Engel.</span> <span class="verse"><a name="40">40</a>Gleich wie man nu das Vnkraut ausgettet vnd mit fewr verbrennet / So wirds auch am ende dieser Welt gehen.</span> <span class="verse"><a name="41">41</a>Des menschen Son wird seine Engel senden / Vnd sie werden samlen aus seinem Reich alle Ergernisse / vnd die da vnrecht thun /</span> <span class="verse"><a name="42">42</a>Vnd werden sie in den Fewr ofen werffen / Da wird sein heulen vnd zeenklappen.</span> <span class="verse"><a name="43">43</a>Denn werden die Gerechten leuchten / wie die Sonne in jres Vaters reich. Wer ohren hat zu hören / der höre.</span> <span class="verse"><a name="44">44</a>ABermal ist gleich das Himelreich einem verborgen SchatzDer verborgen Schatz ist das Euangelium / das vns gnade vnd gerechtigkeit gibt on vnser verdienst / Darumb wenn mans findet macht es freude / das ist / ein gut frölich Gewissen / welchs man mit keinen wercken zu wegen bringen kan. Dis Euangelium ist auch die Perlen. im Acker / welchen ein Mensch fand / vnd verbarg jn / Vnd gieng hin fur freuden vber dem selbigen / vnd verkaufft alles was er hatte / vnd kauffte den Acker.</span> <span class="verse"><a name="45">45</a>ABermal ist gleich das Himelreich einem Kauffman / der gute Perlen suchte.</span> <span class="verse"><a name="46">46</a>Vnd da er eine köstliche Perlen fand / gieng er hin / vnd verkauffte alles was er hatte / vnd kauffte die selbigen.</span> <span class="verse"><a name="47">47</a>Aber mal ist gleich das Himelreich einem Netze / das ins Meer geworffen ist / da mit man allerley Gattung fehet.</span> <span class="verse"><a name="48">48</a>Wenn es aber vol ist / so ziehen sie es eraus an das Vfer / sitzen vnd lesen die guten in ein Gefes zusamen / Aber die faulen werffen sie weg.</span> <span class="verse"><a name="49">49</a>Also wird es auch am ende der Welt gehen / Die Engel werden ausgehen / Vnd die Bösen von den Gerechten scheiden /</span> <span class="verse"><a name="50">50</a>vnd werden sie in den Fewr ofen werffen / Da wird heulen vnd zeenklappen sein.</span> <span class="verse"><a name="51">51</a>VND Jhesus sprach zu jnen / Habt jr das alles verstanden? Sie sprachen / Ja HErr.</span> <span class="verse"><a name="52">52</a>Da sprach er / Darumb ein jglicher Schrifftgelerter zum Himelreich gelertJst das Himelreich fordern / andere leren / vnd zum Himel bringen.  / ist gleich einem Hausuater / der aus seinem schatz / NewesDas Euangelium. vnd AltesDas Gesetz.erfür tregt.</span> <span class="verse"><a name="53">53</a>VNd es begab sich / da Jhesus diese Gleichnisse volendet hatte / Gieng er von dannen /</span> <span class="verse"><a name="54">54</a>vnd kam in sein Vaterland / vnd leret sie in jren Schulen / also auch / das sie sich entsatzten / vnd sprachen / Wo her kompt diesem solche Weisheit vnd Thatten?</span> <span class="verse"><a name="55">55</a>Jst er nicht eines Zimmermans son? Heisst nicht seine mutter Maria? Vnd seine brüdere / Jacob vnd Joses / vnd Simon / vnd Judas /</span> <span class="verse"><a name="56">56</a>vnd seine Schwestern sind sie nicht alle bey vns? Wo her kompt jm denn das alles?</span> <span class="verse"><a name="57">57</a>Vnd ergerten sich an jm. Jhesus aber sprach zu jnen / Ein Prophet gilt nirgend weniger / denn in seinem Vaterland vnd in seinem Hause.</span> <span class="verse"><a name="58">58</a>Vnd er that daselbs nicht viel Zeichen / Vmb jres vnglaubens willen. Marc. 6; Luc. 4; Joh. 4.</span> </p></div</div></div></body></html>