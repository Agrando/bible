<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/matt/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/matt">Matthew</a> &gt <strong>Chapter 26</strong></div><p><span class="verse"><a name="1">1</a>VND es begab sich / da Jhesus alle diese Rede volendet hatte / sprach er zu seinen Jüngern /</span> <span class="verse"><a name="2">2</a>Jr wisset / das nach zween tagen Ostern wird / Vnd des menschen Son wird vberantwortet werden / das er gecreutziget werde. Mar. 14; Luc. 22.</span> <span class="verse"><a name="3">3</a>DA versamleten sich die Hohenpriester vnd Schrifftgelerten / vnd die Eltesten im volck / in den Pallast des Hohenpriesters / der da hies Caiphas /</span> <span class="verse"><a name="4">4</a>vnd hielten rat / wie sie Jhesum mit listen griffen vnd tödten.</span> <span class="verse"><a name="5">5</a>Sie sprachen aber / Ja nicht auff das Fest / auff das nicht ein Auffrhur werde im Volck. Joh. 12.</span> <span class="verse"><a name="6">6</a>DA nu Jhesus war zu Bethanien / im hause Simonis des Aussetzigen /</span> <span class="verse"><a name="7">7</a>trat zu jm ein Weib / das hatte ein glas mit köstlichem Wasser / vnd gos es auff sein Heubt / da er zu tisch sass.</span> <span class="verse"><a name="8">8</a>Da das seine Jünger sahen / wurden sie vnwillig / vnd sprachen / Wo zu dienet dieser vnrat?</span> <span class="verse"><a name="9">9</a>Dieses wasser hette mocht tewr verkaufft / vnd den Armen gegeben werden.</span> <span class="verse"><a name="10">10</a>Da das Jhesus merckte / sprach er zu jnen / Was bekümmert jr das weib? Sie hat ein gut werckDa sihet man / das der glaube allein das werck gut machet / Denn alle vernunfft hette dis werck verdampt / wie auch die Apostel selbs theten. Denn die werck sind die besten / die man nicht weis / wie gut sie sind. an mir gethan /</span> <span class="verse"><a name="11">11</a>Jr habt alle zeit Armen bey euch / Mich aber habt jr nicht alle zeit.</span> <span class="verse"><a name="12">12</a>Das sie dis wasser hat auff meinen Leib gegossen / hat sie gethan / das man mich begrabenLasst es doch gehen / Es ist die Letzte die sie mir gibt / Denn ich sol doch sterben. wird.</span> <span class="verse"><a name="13">13</a>Warlich / Jch sage euch / Wo dis Euangelium geprediget wird in der gantzen Welt / da wird man auch sagen zu jrem Gedechtnis / was sie gethan hat.</span> <span class="verse"><a name="14">14</a>DA gieng hin der Zwelffen einer / mit namen Judas Jscharioth / zu den Hohenpriestern /</span> <span class="verse"><a name="15">15</a>vnd sprach / Was wolt jr mir geben / Jch wil jn euch verrhaten? Vnd sie boten jm dreissig Silberling.</span> <span class="verse"><a name="16">16</a>Vnd von dem an / suchet er gelegenheit / das er jn verrhiete. Mar. 14; Luc. 22.</span> <span class="verse"><a name="17">17</a>ABer am ersten tage der süssenbrot / tratten die Jünger zu Jhesu / vnd sprachen zu jm / Wo wiltu / das wir dir bereiten das Osterlamb zu essen?</span> <span class="verse"><a name="18">18</a>Er sprach / Gehet hin in die Stad / zu einem / vnd sprecht zu jm / Der Meister lesst dir sagen / meine zeit ist hie / ich wil bey dir die Ostern halten / mit meinen Jüngern.</span> <span class="verse"><a name="19">19</a>Vnd die Jünger thaten / wie jnen Jhesus befolhen hatte / vnd bereiteten das Osterlamb.</span> <span class="verse"><a name="20">20</a>VND am abend satzte er sich zu tisch mit den Zwelffen.</span> <span class="verse"><a name="21">21</a>Vnd da sie assen / sprach er / Warlich ich sage euch / Einer vnter euch wird mich verrhaten.</span> <span class="verse"><a name="22">22</a>Vnd sie wurden seer betrübt / vnd huben an / ein jglicher vnter jnen / vnd sagten zu jm / HErr / bin ichs?</span> <span class="verse"><a name="23">23</a>Er antwortet / vnd sprach / Der mit der hand mit mir in die Schüssel tauchet / der wird mich verrhaten.</span> <span class="verse"><a name="24">24</a>Des menschen Son gehet zwar da hin / wie von jm geschrieben stehet / Doch weh dem Menschen / durch welchen des menschen Son verrahten wird / Es were jm besser / das der selbige Mensch noch nie geborn were.</span> <span class="verse"><a name="25">25</a>Da antwortet Judas / der jn verrhiet / vnd sprach / Bin ichs Rabbi? Er sprach zu jm / Du sagests.</span> <span class="verse"><a name="26">26</a>DA sie aber assen / Nam Jhesus das Brot / dancket / vnd brachs vnd gabs den Jüngern / vnd sprach / Nemet / esset / Das ist mein Leib.</span> <span class="verse"><a name="27">27</a>Vnd er nam den Kelch / vnd dancket / gab jnen den / vnd sprach / Trincket alle draus /</span> <span class="verse"><a name="28">28</a>Das ist mein Blut des newen Testaments / welchs vergossen wird fur viel / zur vergebung der sünden.</span> <span class="verse"><a name="29">29</a>Jch sage euch / Jch werde von nu an nicht mehr von diesem gewechs des weinstocks trinckenDas ist / wir werden hinfurt keinen leiblichen wandel mit einander haben / vnd das sol das Valete sein.  / bis an den tag / da ichs newe trincken werde mit euch in meines Vaters Reich. Mar. 14; Luc. 22; 1. Cor. 11.</span> <span class="verse"><a name="30">30</a>VND da sie den lobgesang gesprochen hatten / giengen sie hinaus an den Oleberg.</span> <span class="verse"><a name="31">31</a>Da sprach Jhesus zu jnen / Jn dieser nacht werdet jr euch alle ergern an mir. Denn es stehet geschrieben / Jch werde den Hirten schlahen / Vnd die Schafe der herde werden sich zerstrewen.</span> <span class="verse"><a name="32">32</a>Wenn ich aber aufferstehe / wil ich fur euch hin gehen in Galileam.</span> <span class="verse"><a name="33">33</a>Petrus aber antwortet / vnd sprach zu jm / Wenn sie auch alle sich an dir ergerten / So wil ich doch mich nimer mehr ergern.</span> <span class="verse"><a name="34">34</a>Jhesus sprach zu jm / Warlich ich sage dir / Jn dieser nacht / ehe der Hane krehet / wirstu mich drey mal verleugnen.</span> <span class="verse"><a name="35">35</a>Petrus sprach zu jm / Vnd wenn ich mit dir sterben müste / So wil ich dich nicht verleugnen. Des gleichen sagten auch alle Jünger. Zach. 13.</span> <span class="verse"><a name="36">36</a>DA kam Jhesus mit jnen / zu eim Hofe / der hies Gethsemane / vnd sprach zu seinen Jüngern / Setzet euch hie / bis das ich dort hin gehe / vnd bete.</span> <span class="verse"><a name="37">37</a>Vnd nam zu sich Petrum / vnd die zween söne Zebedei / Vnd fieng an zu trawren vnd zu zagen.</span> <span class="verse"><a name="38">38</a>Da sprach Jhesus zu jnen / Meine Seele ist betrübet bis an den Tod / Bleibet hie / vnd wachet mit mir.</span> <span class="verse"><a name="39">39</a>Vnd gieng hin ein wenig / fiel nider auff sein Angesichte / vnd betet / vnd sprach / Mein Vater / Jsts müglich / so gehe dieser Kelch von Mir / Doch nicht wie Jch wil / sondern wie Du wilt /</span> <span class="verse"><a name="40">40</a>Vnd er kam zu seinen Jüngern / vnd fand sie schlaffend / vnd sprach zu Petro. Könnet jr denn nicht eine stunde mit mir wachen?</span> <span class="verse"><a name="41">41</a>Wachet vnd betet / Das jr nicht in anfechtung fallet. Der Geist ist willig / Aber das Fleisch ist schwach.</span> <span class="verse"><a name="42">42</a>ZVm andern mal gieng er aber hin / betet / vnd sprach / Mein Vater / Jsts nicht müglich / das dieser Kelch von mir gehe / Jch trincke jn denn / so geschehe dein wille.</span> <span class="verse"><a name="43">43</a>Vnd er kam vnd fand sie aber schlaffend / Vnd jre augen waren vol schlaffs.</span> <span class="verse"><a name="44">44</a>Vnd er lies sie / vnd gieng aber mal hin / vnd betet zum dritten mal vnd redet die selbigen wort.</span> <span class="verse"><a name="45">45</a>Da kam er zu seinen Jüngern / vnd sprach zu jnen / Ah wolt jr nu schlaffen vnd rugen? Sihe / die stunde ist hie / das des menschen Son in der Sünder hende vberantwortet wird.</span> <span class="verse"><a name="46">46</a>Stehet auff / lasst vns gehen / Sihe / er ist da / der mich verrhet.</span> <span class="verse"><a name="47">47</a>VND als er noch redet / Sihe / da kam Judas der Zwelffen einer / vnd mit jm eine grosse Schar / mit Schwerten vnd mit Stangen / von den Hohenpriestern vnd Eltesten des Volcks.</span> <span class="verse"><a name="48">48</a>Vnd der Verrheter hatte jnen ein Zeichen gegeben / vnd gesagt / Welchen ich küssen werde / der ists / den greiffet.</span> <span class="verse"><a name="49">49</a>Vnd als bald trat er zu Jhesu / vnd sprach / GegrüssetDas ist böse Deudsch. Wir grüssen also auff deudsch / Guten abend / glück zu etc. seistu Rabbi / vnd küsset jn.</span> <span class="verse"><a name="50">50</a>Jhesus aber sprach zu jm / Mein Freund / Warumb bistu komen? Da tratten sie hin zu / vnd legten die hende an Jhesum / vnd griffen jn. Mar. 14; Luc. 22; Joh. 18.</span> <span class="verse"><a name="51">51</a>VND sihe / Einer aus denen / die mit Jhesu waren / recket die hand aus / vnd zoch sein Schwert aus / vnd schlug des Hohenpriesters Knecht / vnd hieb jm ein Ohr ab.</span> <span class="verse"><a name="52">52</a>Da sprach Jhesus zu jm / Stecke dein Schwert an seinen ort / Denn wer das Schwert nimptDas Schwert nemen / die es on ördenliche Gewalt brauchen.  / Der sol durchs Schwert vmbkomenDas ist / Er ist in des Schwerts vrteil gefallen / ob wol zu weilen des schwerts Geweldigen vmb seiner busse oder ander vrsach solchs vrteil nicht volfüren. Also bestetiget Christus das schwert. .</span> <span class="verse"><a name="53">53</a>Oder meinstu / das ich nicht kündte meinen Vater bitten / das er mir zuschickte mehr denn zwelff legionLegion ist ein zal von sechs tausent ongefehr. Engel?</span> <span class="verse"><a name="54">54</a>Wie würde aber die Schrifft erfüllet? Es mus also gehen.</span> <span class="verse"><a name="55">55</a>ZV der stunde sprach Jhesus zu der Scharen / Jr seid ausgangen / als zu einem Mörder / mit schwerten vnd mit stangen / mich zu fahen / Bin ich doch teglich gesessen bey euch / vnd habe geleret im Tempel / vnd jr habt mich nicht gegriffen.</span> <span class="verse"><a name="56">56</a>Aber das ist alles geschehen / das erfüllet würden die Schrifft der Propheten. Da verliessen jn alle Jünger / vnd flohen.</span> <span class="verse"><a name="57">57</a>DJe aber jhesum gegriffen hatten füreten jn zu dem Hohenpriester Caiphas / Da hin die Schrifftgelerten vnd Eltesten sich versamlet hatten.</span> <span class="verse"><a name="58">58</a>Petrus aber folgete jm nach von ferns / bis in den Pallast des Hohenpriesters / vnd gieng hin ein / vnd satzte sich bey die Knechte / Auff das er sehe / wo es hinaus wolte.</span> <span class="verse"><a name="59">59</a>Die Hohenpriester aber vnd Eltesten / vnd der gantze Rat / suchten falsche Zeugnis wider Jhesum / Auff das sie jn tödten /</span> <span class="verse"><a name="60">60</a>vnd funden keins / Vnd wiewol viel falscher Zeugen erzu traten / funden sie doch keins. Zu letzt traten erzu zween falsche Zeugen /</span> <span class="verse"><a name="61">61</a>vnd sprachen / Er hat gesagt / Jch kan den tempel Gottes abbrechen / vnd in dreien tagen den selben bawen.</span> <span class="verse"><a name="62">62</a>VND der Hohepriester stund auff / vnd sprach zu jm / Antwortestu nichts zu dem / das diese wider dich zeugen?</span> <span class="verse"><a name="63">63</a>Aber Jhesus schweig stille. Vnd der Hohepriester antwortet / vnd sprach zu jm / Jch beschwere dich bey dem lebendigen Gott / das du vns sagest / Ob du seiest Christus / der son Gottes?</span> <span class="verse"><a name="64">64</a>Jhesus sprach / Du sagests. Doch sage ich euch / von nu an wirds geschehen / das jr sehen werdet des menschen Son sitzen zur Rechten der Krafft / vnd komen in den wolcken des Himels.</span> <span class="verse"><a name="65">65</a>Da zureis der Hohepriester seine kleider / vnd sprach / Er hat Gott gelestert / Was dürffen wir weiter zeugnis? Sihe / jtzt habt jr seine Gotteslesterung gehört /</span> <span class="verse"><a name="66">66</a>Was dünckt euch? Sie antworten vnd sprachen / Er ist des todes schuldig.</span> <span class="verse"><a name="67">67</a>Da speieten sie aus in sein Angesichte / vnd schlugen jn mit feusten / Etliche aber schlugen jn ins Angesichte /</span> <span class="verse"><a name="68">68</a>vnd sprachen / Weissage vns Christe / wer ists / der dich schlug?</span> <span class="verse"><a name="69">69</a>PEtrus aber sass draussen im Pallast / Vnd es trat zu jm eine Magd / vnd sprach / Vnd du warest auch mit dem Jhesu aus Galilea.</span> <span class="verse"><a name="70">70</a>Er leugnet aber fur jnen allen / vnd sprach / Jch weis nicht was du sagest.</span> <span class="verse"><a name="71">71</a>Als er aber zur thür hinaus gieng / sahe jn ein andere / vnd sprach zu denen / die da waren. Dieser war auch mit dem Jhesu von Nazareth.</span> <span class="verse"><a name="72">72</a>Vnd er leugnet abermal / vnd schwur da zu / Jch kenne des Menschen nicht.</span> <span class="verse"><a name="73">73</a>Vnd vber eine kleine weile / traten hin zu / die da stunden / vnd sprachen zu Petro / Warlich / du bist auch einer von denen / Denn deine sprache verrhet dich.</span> <span class="verse"><a name="74">74</a>Da hub er an / sich zuuerfluchen vnd schweren / Jch kenne des Menschen nicht. Vnd als bald krehet der Hane.</span> <span class="verse"><a name="75">75</a>Da dachte Petrus an die wort Jhesu / da er zu jm sagte / Ehe der Hane krehen wird / Wirstu mich drey mal verleugnen. Vnd gieng heraus / vnd weinet bitterlich. Mar. 14; Luc. 22; Joh. 18.</span> </p></div</div></div></body></html>