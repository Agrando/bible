<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/matt/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/matt">Matthew</a> &gt <strong>Chapter 15</strong></div><p><span class="verse"><a name="1">1</a>DA kamen zu jm die Schrifftgelerten vnd Phariseer von Jerusalem / vnd sprachen /</span> <span class="verse"><a name="2">2</a>Warumb vbertretten deine Jünger der eltesten Auffsetze? Sie wasschen jre Hende nicht / wenn sie Brot essen.</span> <span class="verse"><a name="3">3</a>Er antwortet / vnd sprach zu jnen / Warumb vbertrettet denn jr Gottes gebot / vmb ewer Auffsetze willen?</span> <span class="verse"><a name="4">4</a>Gott hat geboten / Du solt Vater vnd Mutter ehren. Wer aber vater vnd mutter fluchet / Der sol des Tods sterben.</span> <span class="verse"><a name="5">5</a>Aber jr leret / Wer zum Vater oder zur Mutter spricht (wenn ichs opffere / so ists dir viel nützer)(Alij sic) Sol dir das nutzen / das ich opffern mus? (Nützet) Das ist / Gott wird dir viel anders dafur bescheren. der thut wol /</span> <span class="verse"><a name="6">6</a>Da mit geschicht es / das niemand hinfurt seinen Vater oder seine Mutter ehret / Vnd habt also Gottes gebot auffgehaben vmb ewer Auffsetze willen.</span> <span class="verse"><a name="7">7</a>Jr Heuchler / Es hat wol Jsaias von euch geweissaget / vnd gesprochen /</span> <span class="verse"><a name="8">8</a>Dis Volck nahet sich zu mir mit seinem Munde / vnd ehret mich mit seinen Lippen / Aber jr Hertz ist ferne von mir /</span> <span class="verse"><a name="9">9</a>Aber vergeblich dienen sie mir / die weil sie leren solche Lere / die nichts den menschen Gebot sind. Mar. 7; Exo. 20; Leui. 19; Deut. 5; Jesa. 29.</span> <span class="verse"><a name="10">10</a>VND er rieff das Volck zu sich / vnd sprach zu jm / Höret zu / vnd vernemets.</span> <span class="verse"><a name="11">11</a>Was zum munde eingehet / das verunreiniget den Menschen nicht / Sondern was zum munde ausgehet / das verunreiniget den Menschen.</span> <span class="verse"><a name="12">12</a>Da tratten seine Jünger zu jm / vnd sprachen / Weistu auch / das sich die Phariseer ergerten / da sie das wort höreten?</span> <span class="verse"><a name="13">13</a>Aber er antwortet vnd sprach / Alle PflantzenAlle lere vnd werck die Gott nicht wircket im Menschen / sind sünde. Vnd hie sihet man / wie gar nichts der Frey wille vermag. die mein himlischer Vater nicht pflantzet / die werden ausgereu.</span> <span class="verse"><a name="14">14</a>Lasset sie faren / Sie sind blind / vnd Blindeleiter. Wenn aber ein Blinder den anderen leitet / so fallen sie beide in die Gruben. Luc. 6.</span> <span class="verse"><a name="15">15</a>DA antwortet Petrus / vnd sprach zu jm / Deute vns diese Gleichnis.</span> <span class="verse"><a name="16">16</a>Vnd Jhesus sprach zu jnen / Seid jr denn auch noch vnuerstendig?</span> <span class="verse"><a name="17">17</a>Mercket jr noch nicht? Das / alles was zum munde eingehet / das gehet in den Bauch / vnd wird durch den natürlichen Gang ausgeworffen.</span> <span class="verse"><a name="18">18</a>Was aber zum munde eraus gehet / das kompt aus dem Hertzen / vnd das verunreiniget den Menschen.</span> <span class="verse"><a name="19">19</a>Denn aus dem hertzen komen arge Gedancken / Mord / Ehebruch / Hurerey / Dieberey / falsche Gezeugnis / Lesterung.</span> <span class="verse"><a name="20">20</a>Das sind die stück / die den Menschen verunreinigen. Aber mit vngewasschen Henden essen / verunreiniget den Menschen nicht. Mar. 7.</span> <span class="verse"><a name="21">21</a>VND Jhesus gieng aus von dannen / vnd entweich in die gegend Tyro vnd Sidon /</span> <span class="verse"><a name="22">22</a>Vnd sihe / ein Cananeisch weib gieng aus derselbigen grentze vnd schrey jm nach vnd sprach / AH HErr / don son Dauid / erbarm dich mein / Meine Tochter wird vom Teufel vbel geplaget.</span> <span class="verse"><a name="23">23</a>Vnd er antwortet jr kein wort. Da traten zu jm seine Jünger / baten jn / vnd sprachen / Las sie doch von dir / denn sie schreiet vns nach.</span> <span class="verse"><a name="24">24</a>Er antwortet aber / vnd sprach / Jch bin nicht gesand / denn nur zu den verloren Schafen / von dem hause Jsrael.</span> <span class="verse"><a name="25">25</a>Sie kam aber / vnd fiel fur jm nider / vnd sprach / HErr hilff mir.</span> <span class="verse"><a name="26">26</a>Aber er antwortet vnd sprach / Es ist nicht fein / das man den Kindern jr Brot neme / vnd werff es fur die Hunde.</span> <span class="verse"><a name="27">27</a>Sie sprach / Ja HErr / Aber doch essen die Hündlin von den brossamlen / die von jrer Herrn tisch fallen.</span> <span class="verse"><a name="28">28</a>Da antwortet Jhesus / vnd sprach zu jr / O weib / Dein glaube ist gros / Dir geschehe wie du wilt. Vnd jre Tochter ward gesund zu der selbigen stunde. Mar. 7; Mat. 8.</span> <span class="verse"><a name="29">29</a>VNd Jhesus gieng von dannen furbas / vnd kam an das Galileische meer / vnd gieng auff einen Berg / vnd satzte sich alda.</span> <span class="verse"><a name="30">30</a>Vnd es kam zu jm viel Volcks / die hatten mit sich Lamen / Blinden / Stummen / Krüpler / vnd viel andere / vnd wurffen sie Jhesu fur die füsse / vnd er heilet sie /</span> <span class="verse"><a name="31">31</a>Das sich das Volck verwunderte / da sie sahen / das die Stummen redeten / die Krüpler gesund waren / die Lamen giengen / die Blinden sahen / Vnd preiseten den Gott Jsrael.</span> <span class="verse"><a name="32">32</a>VND Jhesus rieff seine Jünger zu sich / vnd sprach / Es jamert mich des Volcks / Denn sie nu wol drey tage bey mir beharren / vnd haben nichts zu essen / Vnd ich wil sie nicht vngessen von mir lassen / Auff das sie nicht verschmachten auff dem wege.</span> <span class="verse"><a name="33">33</a>Da sprachen zu jm seine Jüngere / Wo her mügen wir so viel Brots nemen in der wüsten / das wir so viel Volcks settigen?</span> <span class="verse"><a name="34">34</a>Vnd Jhesus sprach zu jnen / Wie viel Brots habt jr? Sie sprachen / sieben / vnd ein wenig Fischlin.</span> <span class="verse"><a name="35">35</a>Vnd er hies das Volck sich lagern auff die erden /</span> <span class="verse"><a name="36">36</a>Vnd nam die sieben Brot / vnd die Fische / dancket / brach sie / vnd gab sie seinen Jüngern / Vnd die Jünger gaben sie dem Volck.</span> <span class="verse"><a name="37">37</a>Vnd sie assen alle / vnd worden sat / Vnd huben auff / was vberbleib von Brocken / sieben Körbe vol.</span> <span class="verse"><a name="38">38</a>Vnd die da gessen hatten / der war vier tausent Man / ausgenomen weiber vnd kinder.</span> <span class="verse"><a name="39">39</a>Vnd da er das Volck hatte von sich gelassen / trat er in ein Schiff / vnd kam in die grentze Magdala. Mar. 8.</span> </p></div</div></div></body></html>