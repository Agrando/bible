<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/isa/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/isa">Isaiah</a> &gt <strong>Chapter 3</strong></div><p><span class="verse"><a name="1">1</a>DEnn sihe / der HErr HERR Zebaoth wird von Jerusalem vnd Juda nemen allerley Vorrat / allen vorrat des brots / vnd allen vorrat des wassers.</span> <span class="verse"><a name="2">2</a>Starcke vnd Kriegsleute / Richter / Propheten / Warsager vnd Eltesten.</span> <span class="verse"><a name="3">3</a>Heubtleute vber funffzig / vnd ehrliche Eeute / Rete / vnd weise Werckleute / vnd kluge Redener.</span> <span class="verse"><a name="4">4</a>Vnd wil jnen Jünglinge zu Fürsten geben / vnd Kindische sollen vber sie herrschen.</span> <span class="verse"><a name="5">5</a>Vnd das Volck wird schinderey treiben / einer vber den andern / vnd ein jglicher vber seinen Nehesten / Vnd der Jünger wird stoltz sein wider den Alten / vnd ein loser Man wider den Ehrlichen.</span> <span class="verse"><a name="6">6</a>DEnn wird einer seinen Bruder aus seines Vaters haus ergreiffen / Du hast Kleider / sey vnser Fürst / hilff du diesem Vnfal.</span> <span class="verse"><a name="7">7</a>Er aber wird zu der zeit schweren vnd sagen / Jch bin kein Artzt / Es ist weder Brot noch kleid in meinem Hause / setzet mich nicht zum Fürsten im volck.</span> <span class="verse"><a name="8">8</a>Denn Jerusalem fellet dahin / vnd Juda ligt da / weil jre Zunge vnd jr Thun wider den HERRN ist / das sie den augen seiner Maiestet widerstreben.</span> <span class="verse"><a name="9">9</a>Jr wesen hat sie kein heel / vnd rhümen jre Sünde / wie die zu Sodom / vnd verbergenSie wollens fur Tugent öffentlich gelobt haben / des sie sich billicher schemen solten / nemlich jrer Abgötterey / So rhümen sie / Es sey Gott gedienet / Das heisst ein Rhum der wol schweigens werd were. sie nicht / Weh jrer Seelen / Denn damit bringen sie sich selbs in alles vnglück.</span> <span class="verse"><a name="10">10</a>PREdiget von den Gerechten / das sie es gut haben / denn sie werden die frucht jrer werck essen.</span> <span class="verse"><a name="11">11</a>Weh aber den Gottlosen / denn sie sind boshafftig / vnd es wird jnen vergolten werden / wie sie es verdienen.</span> <span class="verse"><a name="12">12</a>Kinder sind Treiber meines volcks / vnd Weiber herrschen vber sie. Mein volck deine Tröster verfüren dich / vnd zerstören den weg da du gehen solt.</span> <span class="verse"><a name="13">13</a>Aber der HERR stehet da zu rechten / vnd ist auffgetretten die Völcker zu richten.</span> <span class="verse"><a name="14">14</a>Vnd der HERR kompt zu Gericht mit den Eltesten seines Volcks / vnd mit seinen Fürsten. Denn jr habt den WeinbergDas ist / das volck Gottes Cap. v. verderbt / vnd der Raub von den Armen ist in ewrem hause.</span> <span class="verse"><a name="15">15</a>Warumb zutrettet jr mein Volck / vnd zuschlahet die person der Elenden / spricht der HErr HERR Zebaoth?</span> <span class="verse"><a name="16">16</a>VND der HERR spricht / Darumb das die töchter Zion stoltz sind / vnd gehen mit auffgerichtem Halse / mit geschminckten Angesichten / tretten einher vnd schwentzen / vnd haben köstliche Schuch an jren füssen /</span> <span class="verse"><a name="17">17</a>So wird der HErr den Scheitel der tochter Zion kal machen / vnd der HERR wird jre Geschmeide wegnemen.</span> <span class="verse"><a name="18">18</a>Zu der zeit wird der HErr den Schmuck an den köstlichen schuhen wegnemen / vnd die heffte / die spangen /</span> <span class="verse"><a name="19">19</a>die ketelin / die armspangen / die hauben /</span> <span class="verse"><a name="20">20</a>die flitternOder heubtschmuck.  / die gebreme / die schnürlin / die Bisemepffel / die ohrenspangen /</span> <span class="verse"><a name="21">21</a>die ringe / die Harband /</span> <span class="verse"><a name="22">22</a>die Feierkleider / die mentel / die schleier / die beutel /</span> <span class="verse"><a name="23">23</a>die spiegel / die koller / die borten / die kittel.</span> <span class="verse"><a name="24">24</a>Vnd wird stanck fur gut geruch sein / vnd ein lose band fur ein gürtel / vnd eine glatze fur ein kraus har / vnd fur einen weiten mantel ein enger sack / Solchs alles an stat deiner schöne.</span> <span class="verse"><a name="25">25</a>Dein Pöbel wird durchs schwert fallen / vnd deine Krieger im streit.</span> <span class="verse"><a name="26">26</a>Vnd jre Thore werden trawren vnd klagen / vnd sie wird jemerlich sitzen auff der erden.</span> </p></div</div></div></body></html>