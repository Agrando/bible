<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/eph/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/eph">Ephesians</a> &gt <strong>Chapter 3</strong></div><p><span class="verse"><a name="1">1</a>DERhalben ich Paulus der gefangener Christi Jhesu / fur euch Heiden /</span> <span class="verse"><a name="2">2</a>nach dem jr gehöret habt von dem Ampt der gnade Gottes / die mir an euch gegeben ist /</span> <span class="verse"><a name="3">3</a>Das mir ist kund worden dieses Geheimnis / durch offenbarung / wie ich droben auffs kürtzest geschrieben habe /</span> <span class="verse"><a name="4">4</a>Daran jr / so jrs leset / mercken künd meinen verstand an dem geheimnis Christi /</span> <span class="verse"><a name="5">5</a>welchs nicht kund gethan ist / in den vorigen zeiten den Menschen kindern / als es nu offenbart ist seinen heiligen Aposteln vnd Propheten / durch den Geist /</span> <span class="verse"><a name="6">6</a>nemlich / Das die Heiden miterben seien / vnd mit eingeleibet vnd mitgenossen seiner Verheissung in Christo / Durch das Euangelium /</span> <span class="verse"><a name="7">7</a>des ich ein Diener worden bin / nach der gabe aus der gnade Gottes / die mir nach seiner mechtigen Krafft gegeben ist.</span> <span class="verse"><a name="8">8</a>MJr dem allergerinsten vnter allen Heiligen / ist gegeben diese gnade / vnter die Heiden zu verkündigen den vnausforschlichen Reichthum Christi /</span> <span class="verse"><a name="9">9</a>vnd zu erleuchten jederman / welche da sey die Gemeinschafft des Geheimnis / das von der Welt her in Gott verborgen gewesen ist / der alle ding geschaffen hat / durch Jhesum Christ /</span> <span class="verse"><a name="10">10</a>Auff das jtzt kund würde / den FürstenthümenDie Engel im Himmel / ob sie wol vol Gottes sind / so erfaren sie doch teglich an der Christenheit newe gnaden vnd Gaben / die Gott teglich ausgibt. Wie auch Christus Luc. 15 spricht / Das sich die Engel frewen vber einen Sünder der busse thut.  / vnd Herrschafften in dem Himel / an der Gemeine / die manchfeltige weisheit Gottes /</span> <span class="verse"><a name="11">11</a>nach dem Fursatz von der Welt her / welche er beweiset hat in Christo Jhesu vnserm HErrn /</span> <span class="verse"><a name="12">12</a>Durch welchen wir haben freidigkeit vnd zugang in aller zuuersicht / durch den glauben an jn.</span> <span class="verse"><a name="13">13</a>DArumb bitte ich / das jr nicht müde werdet / vmb meiner trübsaln willen / die ich fur euch leide / welche euch eine Ehre sind.</span> <span class="verse"><a name="14">14</a>Derhalben beuge ich meine Knie / gegen dem Vater vnsers HErrn Jhesu Christi /</span> <span class="verse"><a name="15">15</a>der der rechte Vater ist vber alles was da KinderEs sind auch alle Engel / alle Christen / ja auch aller Menschen kinder / Gottes kinder / Denn er sie alle geschaffen hat.heisset / im Himel vnd auff Erden /</span> <span class="verse"><a name="16">16</a>Das er euch Krafft gebe / nach dem reichthum seiner Herrligkeit / starck zu werden durch seinen Geist / an dem inwendigen Menschen /</span> <span class="verse"><a name="17">17</a>vnd Christum zu wonen durch den glauben in ewren hertzen / vnd durch die Liebe eingewurtzelt vnd gegründet werden /</span> <span class="verse"><a name="18">18</a>Auff das jr begreiffen möget mit allen Heiligen / welches da sey die breiteDie liebe beweiset das der Glaube rechtschaffen sey. Derselbige begreiffet / denn das nichts so breit / lang / tieff / hoch sey / da Christus nicht macht habe vnd helffen künde / Vnd fürchtet sich nicht weder fur sunde / tod noch helle / es sey breit / lang / tieff etc. Wie Psal. 139 auch sagt Quo ibo a spiritu tuo?  / vnd die lenge / vnd die tieffe / vnd die höhe /</span> <span class="verse"><a name="19">19</a>Auch erkennen das Christum liebhabenViel ein grösser ding ists Christum liebhaben / denn viel predigen können j. Cor. 3 Wissen blehet auff / lieben bessert / Jtem So jemand Gott liebet / der ist von jm erkand / Joh. 21 Petre amas me etc.  / viel besser ist / denn alles wissen / Auff das jr erfüllet werdet mit allerley Gottes fülleDas Gott alleine in euch regiere vnd wircke / vnd jr sein vol seid..</span> <span class="verse"><a name="20">20</a>DEm aber / der vberschwenglich thun kan / vber alles / das wir bitten oder verstehen / nach der Krafft / die da in vns wircket /</span> <span class="verse"><a name="21">21</a>Dem sey Ehre in der Gemeine / die in Christo Jhesu ist / zu aller zeit / von ewigkeit zu ewigkeit / Amen.</span> </p></div</div></div></body></html>