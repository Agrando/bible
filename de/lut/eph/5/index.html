<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/eph/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/eph">Ephesians</a> &gt <strong>Chapter 5</strong></div><p><span class="verse"><a name="1">1</a>SO seid nu Gottes Nachfolger / als die lieben Kinder /</span> <span class="verse"><a name="2">2</a>vnd wandelt in der Liebe / Gleich wie Christus vns hat geliebet / vnd sich selbs dar gegeben fur vns / zur Gabe vnd Opffer / Gott zu einem süssen geruch.</span> <span class="verse"><a name="3">3</a>Hurerey aber vnd alle Vnreinigkeit oder Geitz / lasset nicht von euch gesagt werden / wie den Heiligen zustehet /</span> <span class="verse"><a name="4">4</a>Auch schandbare wort vnd Narrenteiding / oder Schertz / welche euch nicht zimen / Sondern viel mehr Dancksagung.</span> <span class="verse"><a name="5">5</a>Denn das solt jr wissen / das kein Hurer oder Vnreiner oder Geitziger (welcher ist ein Götzendiener) Erbe hat an dem reich Christi vnd Gottes.</span> <span class="verse"><a name="6">6</a>LAsset euch niemand verfüren mit vergeblichen worten / Denn vmb dieser willen kompt der zorn Gottes vber die Kinder des vnglaubens.</span> <span class="verse"><a name="7">7</a>Darumb seid nicht jre Mitgenossen.</span> <span class="verse"><a name="8">8</a>Denn jr waret weiland Finsternis / Nu aber seid jr ein Liecht in dem HErrn.</span> <span class="verse"><a name="9">9</a>Wandelt wie die kinder des Liechts / Die frucht des Geistes ist allerley gütigkeit vnd gerechtigkeit vnd warheit /</span> <span class="verse"><a name="10">10</a>Vnd prüfet / was da sey wolgefellig dem HErrn.</span> <span class="verse"><a name="11">11</a>Vnd habt nicht gemeinschafft mit den vnfruchtbarn Wercken der finsternis / straffet sie aber viel mehr.</span> <span class="verse"><a name="12">12</a>Denn was heimlich von jnen geschicht / das ist auch schendlich zu sagen.</span> <span class="verse"><a name="13">13</a>Das alles aber wird offenbar / wens vom Liecht gestraffet wird / Denn alles was offenbar wird / das ist liecht.</span> <span class="verse"><a name="14">14</a>Darumb spricht er / Wache auff der du schleffest / vnd stehe auff von den Todten / So wird dich Christus erleuchten. Jesa. 60.</span> <span class="verse"><a name="15">15</a>SO sehet nu zu / wie jr fursichtiglich wandelt / nicht als die vnweisen / sondern als die weisen /</span> <span class="verse"><a name="16">16</a>Vnd schicket euch in die zeit / Denn es ist böse zeitEs begegen einem Christen so mancherley hindernis vnd vrsach nützlich Geschefft zu verseumen / das er schier / wie ein Gefangener sich los reissen / vnd die zeit gleich stelen / vnd etwa auch thewer lösen mus mit vngunst etc. Wie man spricht / Amici fures temporis. .</span> <span class="verse"><a name="17">17</a>Darumb werdet nicht vnuerstendig / sondern verstendig / was da sey des HErrn wille.</span> <span class="verse"><a name="18">18</a>Vnd sauffet euch nicht vol Weins / daraus ein vnordigWie wir sehen / das die Trunckenbold / wilde / freche vnuerschampte / vnd aller ding vngezogen sind / mit worten / schreien / geberden / vnd der gleichen. wesen folget / Sondern werdet vol Geistes /</span> <span class="verse"><a name="19">19</a>Vnd redet vnternander von Psalmen vnd Lobsengen vnd geistlichen Lieden / singet vnd spielet dem HErrn in ewren hertzen /</span> <span class="verse"><a name="20">20</a>Vnd saget Danck alle zeit fur alles / Gott vnd dem Vater / in dem namen vnsers HErrn Jhesu Christi.</span> <span class="verse"><a name="21">21</a>Vnd seid vnternander vnterthan / in der furcht Gottes.</span> <span class="verse"><a name="22">22</a>DJe Weiber seien vnterthan jren Mennern / als dem HErrn /</span> <span class="verse"><a name="23">23</a>Denn der Man ist des Weibes heubt / Gleich wie auch Christus das Heubt ist der Gemeine / vnd er ist seines leibes Heiland.</span> <span class="verse"><a name="24">24</a>Aber wie nu die Gemeine ist Christo vnterthan / Also auch die Weiber jren Mennern in allen dingen.</span> <span class="verse"><a name="25">25</a>JR Menner / liebet ewre Weiber / Gleich wie Christus geliebet hat die Gemeine / vnd hat sich selbs fur sie gegeben /</span> <span class="verse"><a name="26">26</a>Auff das er sie heiliget / Vnd hat sie gereiniget durch das Wasserbad im wort /</span> <span class="verse"><a name="27">27</a>auff das er sie jm selbs darstellet eine Gemeine die herrlich sey / die nicht hab einen Flecken oder Runtzel / oder des etwas / sondern das sie heilig sey vnd vnstrefflich.</span> <span class="verse"><a name="28">28</a>Also sollen auch die Menner jre Weiber lieben / als jre eigene Leibe. Wer sein Weib liebet / der liebet sich selbs.</span> <span class="verse"><a name="29">29</a>Denn niemand hat jemal sein eigen Fleisch gehasset / sondern er neeret es / vnd pfleget sein / Gleich wie auch der HErr die Gemeine /</span> <span class="verse"><a name="30">30</a>Denn wir sind glieder seines Leibes / von seinem Fleisch vnd von seinem Gebeine.</span> <span class="verse"><a name="31">31</a>Vmb des willen wird ein Mensch verlassen Vater vnd Mutter / vnd seinem Weib anhangen / vnd werden zwey ein Fleisch sein.</span> <span class="verse"><a name="32">32</a>Das GeheimnisSacrament oder mysterium / heisset Geheimnis oder ein verborgen ding / das doch von aussen seine bedeutung hat. Also ist Christus vnd seine Gemeine ein Geheimnis / ein gros heilig verborgen ding / das man gleuben vnd nicht sehen kan. Es wird aber durch man vnd weib als durch sein eusserlich zeichen bedeut. Das gleich wie man vnd weib ein leib sind / vnd alle güter gemein haben / Also hat auch die Gemeine alles was Christus ist vnd hat. ist gros / Jch sage aber von Christo vnd der Gemeine.</span> <span class="verse"><a name="33">33</a>Doch auch jr / ja ein jglicher habe lieb sein Weib als sich selbs / Das Weib aber fürchte den Man. Gen. 2.</span> </p></div</div></div></body></html>