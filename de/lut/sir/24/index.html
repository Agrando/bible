<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/sir/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/sir">Sirach</a> &gt <strong>Chapter 24</strong></div><p><span class="verse"><a name="1">1</a>DJe Weisheit preiset sich / vnd vnter dem Volck rhümet sie sich.</span> <span class="verse"><a name="2">2</a>Sie prediget in der gemeine Gottes /</span> <span class="verse"><a name="3">3</a>vnd lobet sich in seinem Reich /</span> <span class="verse"><a name="4">4</a>vnd spricht also / Jch bin Gottes wort /</span> <span class="verse"><a name="5">5</a>vnd schwebe vber der gantzen Erden / wie die wolcken.</span> <span class="verse"><a name="6">6</a>Mein Gezelt ist in der höhe / vnd mein Stuel in den wolcken.</span> <span class="verse"><a name="7">7</a>Jch allein bin allenthalben / so weit der Himel ist /</span> <span class="verse"><a name="8">8</a>vnd so tieff der Abgrund ist.</span> <span class="verse"><a name="9">9</a>Allenthalben im Meer / allenthalben auff Erden /</span> <span class="verse"><a name="10">10</a>vnter allen Leuten / vnter allen Heiden /</span> <span class="verse"><a name="11">11</a>Bey diesen allen / habe ich Wonung gesucht / das ich etwo stat fünde.</span> <span class="verse"><a name="12">12</a>Da gebot mir der Schepffer aller dinge / vnd der mich geschaffen hat / bestellet mir eine Wonunge /</span> <span class="verse"><a name="13">13</a>vnd sprach / Jn Jacob soltu wonen / vnd Jsrael sol dein Erbe sein.</span> <span class="verse"><a name="14">14</a>VOr der Welt von anfang bin ich geschaffen / vnd werde ewiglich bleiben /</span> <span class="verse"><a name="15">15</a>Vnd hab fur jm in der Hütten gedienet / vnd darnach zu Zion eine gewisse stet krieget / Vnd er hat mich in die heilige Stad gesetzt / das ich zu Jerusalem regieren solte.</span> <span class="verse"><a name="16">16</a>Jch hab eingewurtzelt / bey einem geehreten Volck / das Gottes erbteil ist /</span> <span class="verse"><a name="17">17</a>Jch bin hoch gewachsen / wie ein Cedern auff dem Libano / vnd wie ein Cypressen auff dem gebirge Hermon.</span> <span class="verse"><a name="18">18</a>Jch bin auffgewachsen / wie ein Palmbaum am wasser / vnd wie die Rosenstöcke / so man zu Hiericho erzeucht /</span> <span class="verse"><a name="19">19</a>wie ein schöner Olebaum auft freiem felde. Jch bin auffgewachsen / wie Ahörnen /</span> <span class="verse"><a name="20">20</a>Jch gab einen lieblichen Geruch von mir / wie Cynnamet vnd köstliche Würtze / vnd wie die besten MyrrhenDie besten Myrrhen ist der erste safft / der von jm selber aus dem Myrrhenbaum fleusst / vnd heisst / Stacte / tropffen. Die ander heisst schlecht Myrrhen / die aus dem schnit vom baum fleusst. /</span> <span class="verse"><a name="21">21</a>wie Galban vnd Onych vnd Myrrhen vnd wie der Weyrauch in dem Tempel.</span> <span class="verse"><a name="22">22</a>JCh breitet meine zweige aus / wie eine Eiche / vnd meine Zweige waren schöne vnd lustig.</span> <span class="verse"><a name="23">23</a>Jch gab einen lieblichen Geruch von mir / wie der Weinstock /</span> <span class="verse"><a name="24">24</a>vnd meine Blühet bracht ehrlich vnd reiche Frucht.</span> <span class="verse"><a name="25">25</a>Komet her zu mir / alle die mein begert /</span> <span class="verse"><a name="26">26</a>vnd settiget euch von meinen Früchten.</span> <span class="verse"><a name="27">27</a>Meine predigt ist süsser denn Honig / vnd meine gabe süsser denn Honigseim.</span> <span class="verse"><a name="28">28</a>Wer von mir isset / den hungert jmer nach mir /</span> <span class="verse"><a name="29">29</a>Vnd wer von mir trincket / den dürstet jmer nach mir.</span> <span class="verse"><a name="30">30</a>Wer mir gehorchet / der wird nicht zuschanden /</span> <span class="verse"><a name="31">31</a>vnd wer mir folget / der wird vnschüldig bleiben.</span> <span class="verse"><a name="32">32</a>DJs alles ist eben das Buch des bunds / mit dem höhesten Gotte gemacht /</span> <span class="verse"><a name="33">33</a>nemlich das Gesetze / welchs Moses dem hause Jacob zum Schatz befolhen hat.</span> <span class="verse"><a name="34">34</a>Daraus die Weisheit geflossen ist / wie das wasser Phison / wenn es gros ist /</span> <span class="verse"><a name="35">35</a>vnd wie das wasser Tygris / wenn es vbergehet im Lentzen.</span> <span class="verse"><a name="36">36</a>Daraus der verstand geflossen ist / wie der Euphrates / wenn er gros ist / vnd wie der Jordan in der Erndte.</span> <span class="verse"><a name="37">37</a>Aus dem selben ist erfür brochen die Zucht / wie das Liecht / vnd wie das wasser Nilus im Herbst.</span> <span class="verse"><a name="38">38</a>Er ist nie gewest / der es ausgelernet hette / vnd wird nimermehr werden / der es ausgründen möchte /</span> <span class="verse"><a name="39">39</a>Denn sein sinn ist reicher weder kein Meer / vnd sein wort tieffer denn kein Abgrund.</span> <span class="verse"><a name="40">40</a>ES fliessen von mir viel Bechlin in die Garten / wie man das wasser hinein leitet /</span> <span class="verse"><a name="41">41</a>Da wessere ich meine Garten /</span> <span class="verse"><a name="42">42</a>vnd trencke meine wise /</span> <span class="verse"><a name="43">43</a>Da werden meine Bechlin zu grossen strömen /</span> <span class="verse"><a name="44">44</a>vnd meine ströme werden grosse See.</span> <span class="verse"><a name="45">45</a>Denn meine Lere leuchtet so weit / als der liechte Morgen / vnd scheinet ferne /</span> <span class="verse"><a name="46">46</a>Auch schüttet meine Lere weissagung aus / die ewig bleiben mus.</span> <span class="verse"><a name="47">47</a>Da sehet jr / das ich nicht allein fur mich arbeite / sondern fur alle / die der Weisheit begeren.</span> </p></div</div></div></body></html>