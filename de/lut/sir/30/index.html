<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/sir/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/sir">Sirach</a> &gt <strong>Chapter 30</strong></div><p><span class="verse"><a name="1">1</a>WEr sein Kind lieb hat / der helt es stets vnter der Ruten / Das er hernach freude an jm erlebe.</span> <span class="verse"><a name="2">2</a>WEr sein Kind in der Zucht helt / der wird sich sein frewen / Vnd darff sich sein bey den Bekandten nicht schemen.</span> <span class="verse"><a name="3">3</a>WEnn einer sein Kind zeucht / das verdreusst seinen Feind / vnd erfrewet seine Freunde /</span> <span class="verse"><a name="4">4</a>Denn wo sein Vater stirbt / so ists / als were er nicht gestorben / Denn er hat seines gleichen hinder sich gelassen.</span> <span class="verse"><a name="5">5</a>Da er lebete / sahe er seine lust / vnd hatte freude an jm. Da er starb / dorfft er nicht sorgen /</span> <span class="verse"><a name="6">6</a>Denn er hat hinder sich gelassen einen Schutz wider seine Feinde / vnd der den Freunden wider dienen kan.</span> <span class="verse"><a name="7">7</a>WEr aber seinem Kinde zu weich ist / Der klaget seine striemen / vnd erschrickt / so offt es weinet.</span> <span class="verse"><a name="8">8</a>EJn verwehnet Kind / wird mutwillig / wie ein wild Pferd.</span> <span class="verse"><a name="9">9</a>ZErtle mit deinem Kinde / So mustu dich hernach fur jm fürchten / Spiele mit jm / So wird es dich hernach betrüben.</span> <span class="verse"><a name="10">10</a>SChertze nicht mit jm / Auff das du nicht mit jm hernach trawren müssest / Vnd deine Zeene zu letzt kirren müssen.</span> <span class="verse"><a name="11">11</a>LAs jm seinen willen nicht in der Jugent / Vnd entschüldige seine torheit nicht.</span> <span class="verse"><a name="12">12</a>Beuge jm den Hals / wen er noch jung ist / blewe jm den Rücken / weil er noch klein ist / Auff das er nicht halsstarrig vnd dir vngehorsam werde.</span> <span class="verse"><a name="13">13</a>ZEuch dein Kind / vnd las es nicht müssig gehen / Das du nicht vber jm zu schanden werdest.</span> <span class="verse"><a name="14">14</a>ES ist besser / einer sey Arm / vnd da bey frisch vnd gesund / Denn Reich vnd vngesund.</span> <span class="verse"><a name="15">15</a>Gesund vnd frisch sein / ist besser / denn Gold / Vnd ein gesunder Leib ist besser / denn gros gut.</span> <span class="verse"><a name="16">16</a>Es ist kein Reichthum zu vergleichen einem gesunden Leibe / Vnd keine freude / des hertzen Freude gleich.</span> <span class="verse"><a name="17">17</a>DEr Tod ist besser denn ein siech Leben / oder stete Kranckheit.</span> <span class="verse"><a name="18">18</a>Es ist eben als ein gut Gericht fur einem maul / das nicht essen kan / Vnd wie die Speise / so man bey eins Todten grab setzt.</span> <span class="verse"><a name="19">19</a>Denn was ist dem Götzen das Opffer nütze? kan er doch weder essen noch riechen?</span> <span class="verse"><a name="20">20</a>So ists mit dem Reichen auch / den Gott siech macht /</span> <span class="verse"><a name="21">21</a>Er sihet es wol mit den augen / vnd seufftzet darnach. Vnd ist wie ein Verschnittener / der bey einer Jungfrawen ligt / vnd seuffzet.</span> <span class="verse"><a name="22">22</a>MAch dich selbs nicht trawrig / vnd plage dich nicht selbs / mit deinen eigen gedancken /</span> <span class="verse"><a name="23">23</a>Denn ein frölich hertz ist des Menschen leben / Vnd seine freude ist sein langes leben.</span> <span class="verse"><a name="24">24</a>Thu dir guts / vnd tröste dein hertz / vnd treibe trawrigkeit fern von dir /</span> <span class="verse"><a name="25">25</a>Denn trawrigkeit tödtet viel Leute / vnd dienet doch nirgentSie hilfft nichts / vnd machet keine sache besser / Was sol sie denn. zu.</span> <span class="verse"><a name="26">26</a>EJuer vnd Zorn verkürtzen das Leben / Vnd sorge macht alt vor der zeit.</span> <span class="verse"><a name="27">27</a>Einem frölichen hertzen schmeckt alles wol / was er isset.</span> </p></div</div></div></body></html>