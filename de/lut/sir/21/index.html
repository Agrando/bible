<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/sir/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/sir">Sirach</a> &gt <strong>Chapter 21</strong></div><p><span class="verse"><a name="1">1</a>MEin Kind / hastu gesündiget / so höre auff / Vnd bitte / das dir die vorigen auch vergeben werden.</span> <span class="verse"><a name="2">2</a>Fleuch fur der sünde / wie fur einer Schlange / Denn so du jr zu nahe komest / so sticht sie dich /</span> <span class="verse"><a name="3">3</a>Jre zeene sind wie Lewen zeene / vnd tödten den Menschen.</span> <span class="verse"><a name="4">4</a>EJn jgliche sünde ist / wie ein scharff Schwert / vnd verwundet das niemand heilen kan.</span> <span class="verse"><a name="5">5</a>WEr gewaltAls die scharhansen vnd Tyrannen. vnd vnrecht thut / mus zu letzt zum Bettler werden / Vnd wer Stoltz ist / kompt zu letzt von Haus vnd hofe.</span> <span class="verse"><a name="6">6</a>Denn so bald der Elende rüfft / so hörets Gott / vnd die rache wird eilend komen.</span> <span class="verse"><a name="7">7</a>Wer jm nicht sagen lesst / der ist schon auff der ban des GottlosenVerdampten vnd zur straffe verurteilet. . VNd wer Gott fürchtet / der nimpts zu hertzen /</span> <span class="verse"><a name="8">8</a>Wer aber noch dazu trotzt / den sihet Gott von fern / Vnd ein Kluger merckt wol / das er vntergehen wil.</span> <span class="verse"><a name="9">9</a>WEr sein Haus bawet mit ander Leute gut / Der samlet steine jm zum Grabe.</span> <span class="verse"><a name="10">10</a>DJe Rotte der Gottlosen ist / wie ein Hauff wergs / das mit fewr verzehret wird.</span> <span class="verse"><a name="11">11</a>DJe Gottlosen gehen zwar auff einem feinen Pflaster / des ende der Hellen abgrund ist.</span> <span class="verse"><a name="12">12</a>WEr Gottes gebot helt / der folget seinem eigen Kopff nicht /</span> <span class="verse"><a name="13">13</a>Vnd Gott mit ernst fürchten / ist weisheit.</span> <span class="verse"><a name="14">14</a>WO nicht vernunfft in ist / Das lesst sich nicht ziehen /</span> <span class="verse"><a name="15">15</a>Etliche sind vernünfftig gnug / richten aber damit viel vnglücks an.</span> <span class="verse"><a name="16">16</a>EJns weisen Mans lere fleusst daher wie ein Flut / Vnd wie eine lebendige Quelle.</span> <span class="verse"><a name="17">17</a>DEs Narren hertz ist wie ein Topff / der da rinnet / Vnd kan keine Lere halten.</span> <span class="verse"><a name="18">18</a>WEnn ein Vernünfftiger / ein gute Lere höret / so lobet er sie / vnd breitet sie aus / Höret sie aber ein mutwilliger / So misfelt sie jm / vnd wirfft sie hinder sich.</span> <span class="verse"><a name="19">19</a>DJe rede des Narren drücket wie eine Last auff dem wege / Aber wenn ein Weiser redet / das ist lieblich zu hören.</span> <span class="verse"><a name="20">20</a>JM RatSein Rat vnd bedencken. hat man acht / was der Weise redet / vnd was er ret / das gilt</span> <span class="verse"><a name="21">21</a>Des Narren rede sihet wie ein eingefallen Haus / vnd des Vnuerstendigen rat / kan man nicht wissen / was es ist.</span> <span class="verse"><a name="22">22</a>WEnn man den Narren ziehen wil / So stellet er sich / als wolt man jm Fessel an hende vnd füsse legen.</span> <span class="verse"><a name="23">23</a>Aber ein Weiser achts fur einen gülden Schmuck / vnd fur ein Geschmeide am rechten arm.</span> <span class="verse"><a name="24">24</a>EJn Narr leufft frey einem ins Haus / Aber ein Vernünfftiger schewet sich.</span> <span class="verse"><a name="25">25</a>Ein Narr kucketDie an der Ratstuben horchen vnd lauren / was man sagt oder thut. frey einem zum fenster hinein / Aber ein Vernünfftiger bleibt eraussen stehen.</span> <span class="verse"><a name="26">26</a>ES ist ein vnuernunfft / einem an der Thür horchen / Ein Vernünfftiger hielt es fur eine schmach.</span> <span class="verse"><a name="27">27</a>DJe vnnützen Wesscher plaudern / Das nichts zur sachen dienet / Die Weisen aber bewegen jre wort mit der Goldwage.</span> <span class="verse"><a name="28">28</a>DJe Narren haben jr Hertz im maul / Aber die Weisen haben jren mund im hertzen.</span> <span class="verse"><a name="29">29</a>EJn Narr lachet vber laut / Ein Weiser lechelt ein wenig.</span> <span class="verse"><a name="30">30</a>WEnn der Gottlos einem schalck flucht / So flucht er jm selber.</span> <span class="verse"><a name="31">31</a>DJe Ohrenbleser thun jnen selbs schaden / Vnd hat sie niemand gern vmb sich.</span> </p></div</div></div></body></html>