<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/sir/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/sir">Sirach</a> &gt <strong>Chapter 36</strong></div><p><span class="verse"><a name="1">1</a>HERR allmechtiger Gott / erbarm dich vnser /</span> <span class="verse"><a name="2">2</a>vnd sihe drein / vnd erschreck alle Völcker.</span> <span class="verse"><a name="3">3</a>Hebe deine Hand auff / vber die Frembden / das sie deine macht sehen.</span> <span class="verse"><a name="4">4</a>Wie du fur jren augen geheiliget wirst bey vns / Also erzeige dich herrlich an jnen fur vnsern augen /</span> <span class="verse"><a name="5">5</a>Auff das sie erkennen / gleich wie wir erkennen / das kein ander Gott sey / denn du HERR.</span> <span class="verse"><a name="6">6</a>Thu newe Zeichen vnd newe Wunder /</span> <span class="verse"><a name="7">7</a>Erzeige deine Hand vnd rechten Arm herrlich.</span> <span class="verse"><a name="8">8</a>Errege den grim / vnd schütte zorn aus /</span> <span class="verse"><a name="9">9</a>reiss den Widersacher dahin / vnd zuschmeisse den Feind /</span> <span class="verse"><a name="10">10</a>Vnd eile damit / vnd dencke an deinen Eid / Das man deine Wunderthat preise.</span> <span class="verse"><a name="11">11</a>Der zorn des fewrs / müsse sie verzeren / die so sicher leben / vnd die deinem Volck leide thun / müssen vmbkomen.</span> <span class="verse"><a name="12">12</a>Zeschmetter den kopff der Fürsten die vns feind sind / vnd sagen / Wir sinds alleinGott ist nichts. .</span> <span class="verse"><a name="13">13</a>VErsamle alle stemme Jacob / vnd las sie dein Erbe sein / wie von anfang.</span> <span class="verse"><a name="14">14</a>Erbarm dich deines Volcks / das von dir den Namen hat / vnd des Jsrael / den du nennest / deinen ersten Son.</span> <span class="verse"><a name="15">15</a>Erbarm dich der stad Jerusalem / da dein Heiligthum ist / vnd da du wonest.</span> <span class="verse"><a name="16">16</a>Richte Zion wider an / das da selbest dein wort wider auffgehe / das deine ehre im Volck gros werde.</span> <span class="verse"><a name="17">17</a>Erzeige dich gegen die / so von anfang dein Eigenthum gewest sind / Vnd erfülle die Weissagung / die in deinem Namen verkündiget sind.</span> <span class="verse"><a name="18">18</a>Vergilt denen / so auff dich harren / das deine Propheten warhafftig erfunden werden.</span> <span class="verse"><a name="19">19</a>Erhöre HERR das Gebete dere die dich anruffen / nach dem segen AaronWie Num. 6 stehet / Das sie solten das Volck segenen in Gottes Namen. / vber dein Volck / Auff das alle / so auff Erden wonen / erkennen / das du HERR der ewige Gott bist.</span> <span class="verse"><a name="20">20</a>DEr Bauch nimpt allerley Speise zu sich / Doch ist eine speise besser denn die ander.</span> <span class="verse"><a name="21">21</a>WJe die Zunge das wiltpret kostet / Also merckt ein verstendig Hertz die falschen wort.</span> <span class="verse"><a name="22">22</a>EJn tückischer Mensch / kan einen in ein Vnglück bringen / Aber ein Erfarner / weis sich da fur zu hüten.</span> <span class="verse"><a name="23">23</a>DJe Mütter haben alle Söne lieb / Vnd geret doch zu weilen eine Tochter bas / denn der son.</span> <span class="verse"><a name="24">24</a>EJn schöne Fraw erfrewet jren Man / Vnd ein Man hat nichts liebers.</span> <span class="verse"><a name="25">25</a>Wo sie dazu freundlich vnd from ist / So findet man des Mans gleichen nicht.</span> <span class="verse"><a name="26">26</a>WEr ein Hausfrawen hat / der bringet sein Gut in rat / Vnd hat ein trewen Gehülffen / vnd eine Seule / der er sich trosten kan.</span> <span class="verse"><a name="27">27</a>WO kein Zaun ist / wird das Gut verwüstet / Vnd wo kein Hausfraw ist / da gehets dem Hauswirt / als gieng er in der jrre.</span> <span class="verse"><a name="28">28</a>WJe man nicht vertrawet einem Strassenreuber / der von einer Stad in die ander schleicht / Also trawet man auch nicht einem Man der kein Nest hat / vnd einkeren mus / wo er sich verspattet.</span> </p></div</div></div></body></html>