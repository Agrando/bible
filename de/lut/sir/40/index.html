<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/sir/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/sir">Sirach</a> &gt <strong>Chapter 40</strong></div><p><span class="verse"><a name="1">1</a>ES ist ein elend jemerlich ding / vmb aller Menschen leben von Mutterleib an / bis sie in die Erden begraben werden / die vnser aller Mutter ist.</span> <span class="verse"><a name="2">2</a>Da ist jmer sorgeGegen Gott vnd das zukünfftige Leben.  / furcht / hoffnung / vnd zu letzt der Tod /</span> <span class="verse"><a name="3">3</a>So wol bey dem / der in hohen Ehren sitzt / als bey dem geringsten auff Erden.</span> <span class="verse"><a name="4">4</a>So wol bey dem / der Seiden vnd Kron tregt / als bey dem / der einen groben Kittel an hat. Da ist jmer zornGegen vnd vnter den Leuten / in diesem Leben.  / eiuer / widerwertigkeit / vnfriede vnd Todes fahr / neid vnd zanck.</span> <span class="verse"><a name="5">5</a>VNd wenn einer des nachts auff seinem Bette rugen vnd schlaffen sol / fallen jm mancherley Gedancken für.</span> <span class="verse"><a name="6">6</a>Wenn er gleich ein wenig ruget / so ists doch nichts / Denn er erschrickt im trawm / als sehe er die Feinde komen.</span> <span class="verse"><a name="7">7</a>Vnd wenn er auffwacht / vnd sihet das er sicher ist / so ist jm / als der aus der Schlacht entrunnen ist / vnd ist wunder fro / das die furcht nichts ists gewesen.</span> <span class="verse"><a name="8">8</a>Solchs widerferet allem Fleisch / beide Menschen vnd Vieh / Aber den Gottlosen siebenmal mehr.</span> <span class="verse"><a name="9">9</a>MOrd / blut / hadder / schwert / vnglück / hunger / verderben vnd plage /</span> <span class="verse"><a name="10">10</a>Solchs alles ist geordent wider die Gottlosen / Denn auch die Sindflut vmb jren willen komen muste.</span> <span class="verse"><a name="11">11</a>ALles was aus der Erden kompt / mus wider zu erden werden / Wie alle wasser wider ins Meer fliessen.</span> <span class="verse"><a name="12">12</a>ALle Geschencke vnd vnrecht Gut müssen vntergehen / Aber die Warheit bleibet ewiglich.</span> <span class="verse"><a name="13">13</a>DEr Gottlosen güter versiegen / wie ein Bach / Wie ein Donner verrausscht im Regen.</span> <span class="verse"><a name="14">14</a>SJe sind frölich / so lange sie Geschenck nemen / Aber zu letzt gehen sie doch zu boden.</span> <span class="verse"><a name="15">15</a>DJe Nachkomen der Gottlosen / werden keine Zweige kriegen / Vnd der Vngerechten wurtzel stehet auff einem blosen Felsen.</span> <span class="verse"><a name="16">16</a>Vnd wenn sie gleich seer feucht vnd am Wasser stünden / werden sie doch ausgerottet / ehe es reiff wird.</span> <span class="verse"><a name="17">17</a>WOlthun aber ist / wie ein gesegneter Garte / Vnd barmhertzigkeit bleibt ewiglich.</span> <span class="verse"><a name="18">18</a>WEr sich mit seiner Erbeit neeret / vnd lesst jm genügen / der hat ein fein rügig Leben / Das heisst einen Schatz vber alle schetze finden.</span> <span class="verse"><a name="19">19</a>KJnder zeugen vnd Stad bessern / machet ein ewig Gedechtnis / Aber ein ehrlichs Weib / mehr denn die alle beide.</span> <span class="verse"><a name="20">20</a>WEin vnd Seitenspiel erfrewen das hertz / Aber die Weisheit ist lieblicher / denn die beide.</span> <span class="verse"><a name="21">21</a>PFeiffen vnd Harffen lauten wol / Aber eine freundliche Rede / besser denn die beide.</span> <span class="verse"><a name="22">22</a>DEin Auge sihet gern / was lieblich vnd schön ist / Aber eine grüne Saat lieber denn die beide.</span> <span class="verse"><a name="23">23</a>EJn Freunde kompt zum andern in der not / Aber Man vnd Weib viel mehr.</span> <span class="verse"><a name="24">24</a>EJn Bruder hilfft dem andern in der not / Aber Barmhertzigkeit hilfft viel mehr.</span> <span class="verse"><a name="25">25</a>GOld vnd Silber erhalten einen Man / Aber viel mehr ein guter Rat.</span> <span class="verse"><a name="26">26</a>GEld vnd Gut / machet mut / Aber viel mehr die Furcht des HERRN.</span> <span class="verse"><a name="27">27</a>DEr furcht des HERRN mangelt nichts / Vnd sie bedarff keiner Hülffe.</span> <span class="verse"><a name="28">28</a>DJe furcht des HERRN / ist ein gesegneter Garte / Vnd nichts so schöne / als sie ist.</span> <span class="verse"><a name="29">29</a>MEin Kind gib dich nicht auffs bettelnDas sind die Thellerlecker / Suchentrüncke / vnd Gerngeste / die faulen schelmen / die nichts thun wöllen etc.  / Es ist besser sterben / denn betteln.</span> <span class="verse"><a name="30">30</a>WEr sich auff eins andern Tisch verlesst / der gedenckt sich nicht mit Ehren zu neeren / Denn er mus sich versündigenEr mus heucheln / reden / loben / was sein Herr wil.  / vmb frembder Speise willen.</span> <span class="verse"><a name="31">31</a>Aber dauor hütet sich ein vernünfftiger / weiser Man.</span> <span class="verse"><a name="32">32</a>Betteley schmeckt wol dem vnuerschampten Maul / Aber er wird zu letzt ein böse Fieber dauon kriegen.</span> </p></div</div></div></body></html>