<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/sir/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/sir">Sirach</a> &gt <strong>Chapter 34</strong></div><p><span class="verse"><a name="1">1</a>VNweise Leute betriegen sich selbs / mit törichten hoffnungen / Vnd Narren verlassen sich auff Trewme.</span> <span class="verse"><a name="2">2</a>WEr auff Trewme helt / der greifft nach dem Schatten / vnd wil den Wind hasschen.</span> <span class="verse"><a name="3">3</a>Trewme sind nichts anders / den Bilde on wesen.</span> <span class="verse"><a name="4">4</a>WAs vnreinDie Trewme sind falsch vnd vnrein / Was solten sie denn heiligen / oder gut machen. ist / wie kan das rein sein? Vnd was falsch ist / wie kan das war sein?</span> <span class="verse"><a name="5">5</a>EJgen Weissagung vnd deutung vnd trewme sind nichts / Vnd machen doch einem schwere gedancken.</span> <span class="verse"><a name="6">6</a>Vnd wo es nicht kompt durch eingebung des Höhesten / so halt nichts dauon /</span> <span class="verse"><a name="7">7</a>Denn trewme betriegen viel Leute / vnd feilet denen / die darauff bawen.</span> <span class="verse"><a name="8">8</a>MAn darff keiner LügenDarffest nicht die Trewme fragen / was gut sey zuthun / Du hast Gottes wort. dazu / das man das Gebot halte / Vnd man hat gnug am wort Gottes / wenn man recht leren wil.</span> <span class="verse"><a name="9">9</a>EJn wolgeübter Man verstehet viel / vnd ein wol erfarner kan von Weisheit reden.</span> <span class="verse"><a name="10">10</a>Wer aber nicht geübt ist / Der verstehet wenig /</span> <span class="verse"><a name="11">11</a>Vnd die jrrigen Geister stifften viel böses.</span> <span class="verse"><a name="12">12</a>DA ich noch im jrthum war / kund ich auch viel lerens / Vnd war so gelert / das ichs nicht alles sagen kund /</span> <span class="verse"><a name="13">13</a>Vnd bin offt in fahr des Tods drüber komen / Bis ich dauon erlöset worden bin.</span> <span class="verse"><a name="14">14</a>Nu sehe ich / das die Gottfürchtigen den rechten Geist haben /</span> <span class="verse"><a name="15">15</a>Denn jr Hoffnung stehet auff dem / der jnen helffen kan.</span> <span class="verse"><a name="16">16</a>WEr den HERRN fürchtet / der darff fur nichts erschrecken / noch sich entsetzen / Denn er ist seine Zuuersicht.</span> <span class="verse"><a name="17">17</a>WOl dem / der den HERRN fürchtet /</span> <span class="verse"><a name="18">18</a>Worauff verlesset er sich? Wer ist sein trotz?</span> <span class="verse"><a name="19">19</a>Die Augen des HERRN sehen auff die / so jn liebhaben. Er ist ein gewaltiger Schutz / eine grosse Stercke / ein Schirm wider die Hitze / eine Hütte wider den heissen mittag / eine Hut wider das straucheln / eine Hülffe wider den Fall.</span> <span class="verse"><a name="20">20</a>Der das hertz erfrewet / vnd das angesicht frölich macht / vnd gibt gesundheit leben vnd segen.</span> <span class="verse"><a name="21">21</a>WEr von vnrechtem Gut opffert / des Opffer ist ein gespöt /</span> <span class="verse"><a name="22">22</a>Aber solch gespöt der Gottlosen / gefellet Gott nichts vberall.</span> <span class="verse"><a name="23">23</a>DJe gaben der Gottlosen gefallen dem Höhesten gar nichts / Vnd sünde lassen sich nicht versünen mit viel opffern.</span> <span class="verse"><a name="24">24</a>WEr von des Armen gut opffert / Der thut eben / als der den Son fur des Vaters augen schlachtet. Jesa. 66.</span> <span class="verse"><a name="25">25</a>DEr Arme hat nichts / denn ein wenig Brots / Wer jn darumb bringet der ist ein Mörder.</span> <span class="verse"><a name="26">26</a>WEr einem seine Narung nimpt / Der tödtet seinen Nehesten.</span> <span class="verse"><a name="27">27</a>WEr dem Erbeiter seinen Lohn nicht gibt / der ist ein Bluthund.</span> <span class="verse"><a name="28">28</a>WEnn einer bawetSie wöllen opffern / vnd from sein / vnd lassen doch nicht von sünden / Das heisst zu gleich bawen vnd brechen / zu gleich beten vnd fluchen.  / vnd widerumb zubricht / Was hat er dauon denn erbeit?</span> <span class="verse"><a name="29">29</a>WEnn einer betet / vnd widerumb flucht / Wie sol den der HERR erhören?</span> <span class="verse"><a name="30">30</a>WEr sich wesscht / wenn er einen Todten angerüret hat / vnd rüret jn wider an / Was hilfft den sein wasschen?</span> <span class="verse"><a name="31">31</a>Also ist der Mensch / der fur seine Sünde fastet / vnd sündiget jmer wider / Wer sol des Gebet erhören / vnd was hilfft jn sein fasten?</span> </p></div</div></div></body></html>