<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/sir/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/sir">Sirach</a> &gt <strong>Chapter 48</strong></div><p><span class="verse"><a name="1">1</a>VND der Prophet Elias / brach erfur / wie ein Fewr / vnd sein wort brand wie eine Fackel.</span> <span class="verse"><a name="2">2</a>Vnd bracht die Thewre zeit vber sie / vnd macht sie geringer / durch seinen Eiuer /</span> <span class="verse"><a name="3">3</a>Denn durch das wort des HERRN schlos er den Himel zu. Dreymal bracht er fewr herab.</span> <span class="verse"><a name="4">4</a>O wie herrlich bistu gewest Elias mit deinen Wunderzeichen? Wer ist so herrlich als du? 3. Reg. 17.</span> <span class="verse"><a name="5">5</a>DVrch das wort des Höhesten / hastu einen Todten aufferweckt / vnd wider aus der Hellen bracht.</span> <span class="verse"><a name="6">6</a>Du hast stoltze Könige gestürtzt aus jrem Bette vnd vmbbracht.</span> <span class="verse"><a name="7">7</a>Du hast auff dem berge Sina gehöret / die künfftige straffe3. Reg. 19 stehet / Wie Hasael / Jehu vnd Eliseus / (durch den wind / beben / fewr bedeut) das Gottlose Volck tödten solten.  / vnd in Horeb die rache.</span> <span class="verse"><a name="8">8</a>Du hast die Könige geweissagt / die da straffen solten / vnd Propheten nach dir verordent.</span> <span class="verse"><a name="9">9</a>Du bist weg genomen in einem Wetter / mit einem feurigen Wagen vnd Pferden.</span> <span class="verse"><a name="10">10</a>Du bist verordent das du straffen solt / zu seiner zeit / zu stillen den Zorn / ehe der grim kompt / Das hertz der Veter zu den Kindern keren / vnd die stemme Jacob widerbringen.</span> <span class="verse"><a name="11">11</a>Wol denen / die dich sehen / vnd vmb deiner Freundschafft willen geehret sein werden /</span> <span class="verse"><a name="12">12</a>Da werden wir das rechte Leben haben. Mal. 4.</span> <span class="verse"><a name="13">13</a>Da elias im wetter weg war / da kam sein Geist auff Eliseo reichlich. Zu seiner zeit erschrack er fur keinem Fürsten / vnd niemand kund jn vberwinden.</span> <span class="verse"><a name="14">14</a>Er lies sich nichts zwingen / Vnd da er tod war / weissagt noch sein Leichnam.</span> <span class="verse"><a name="15">15</a>Da er lebt / thet er Zeichen / vnd da er tod war / thet er Wunder.</span> <span class="verse"><a name="16">16</a>Noch halff das alles nichtWas sol doch denn helffen? Der Tod vnd das hellische Fewr.  / das sich das Volck gebessert / vnd von jren Sünden gelassen hette / Bis sie aus jrem Lande vertrieben / vnd in alle Land zerstrewet wurden /</span> <span class="verse"><a name="17">17</a>vnd ein klein Heufflin vberbleib / vnd ein Fürst im hause Dauid.</span> <span class="verse"><a name="18">18</a>Vnter welchen etliche theten / was Gott gefiel / Aber etliche sündigeten seer. 4. Reg. 2.</span> <span class="verse"><a name="19">19</a>Ezechias bestetiget seine stad / vnd leitet Wasser hin ein / Er lies in den Fels graben / vnd Brunnen machen.</span> <span class="verse"><a name="20">20</a>Zu seiner zeit zoch herauff Sanherib / vnd sandte Rabsacen / Er hub seine hand auff wider Zion / vnd trotzet mit grossem hohmut.</span> <span class="verse"><a name="21">21</a>Da erzitterten jre hertzen vnd hende / vnd ward jnen bange / wie einem Weibe in Kindsnöten.</span> <span class="verse"><a name="22">22</a>Vnd sie rieffen den barmhertzigen HERRN an / vnd huben jre hende auff zu jm /</span> <span class="verse"><a name="23">23</a>vnd der Heilige im Himel erhöret sie bald / vnd erlöset sie / durch Esaiam.</span> <span class="verse"><a name="24">24</a>Er schluge das Heer der Assyrer / vnd sein Engel vertilget sie.</span> <span class="verse"><a name="25">25</a>Denn Ezechias thet / was dem HERRN wolgefiel / vnd bleib bestendig auff dem wege Dauid seines Vaters / wie jn lerete Esaias / Der ein grosser vnd warhafftiger Prophet war / in seiner weissagung. 4. Reg. 18; 4. Reg. 19; Jesa. 37.</span> <span class="verse"><a name="26">26</a>ZV desselbigen zeit / gieng die sonne wider zurücke / vnd erlengert dem Könige das leben.</span> <span class="verse"><a name="27">27</a>Er weissagte mit reichem Geist / was zu letzt geschehen solt vnd gab den Betrübten zu Zion trost / Da mit sie sich fur vnd fur trösten möchten.</span> <span class="verse"><a name="28">28</a>Er verkündigte das zukünfftige vnd verborgen / ehe denn es kam.</span> </p></div</div></div></body></html>