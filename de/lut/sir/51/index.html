<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 51</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/sir/51"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/sir">Sirach</a> &gt <strong>Chapter 51</strong></div><p><span class="verse"><a name="1">1</a>JCH dancke dir HERR König / vnd lobe dich Gott meinen Heiland.</span> <span class="verse"><a name="2">2</a>Jch dancke deinem Namen / das du mein Schutz vnd Hülffe bist /</span> <span class="verse"><a name="3">3</a>vnd meinen Leib aus dem verderben / vom strick der falschenVmb Gottes worts willen / mus man allerley leiden / als / falsche Lerer / Lesterer / gewalt / fewr / kercker etc. Aber aus dem allen / hilfft Gott trewlich.  Zungen vnd Lügenmeulern / erlöset hast.</span> <span class="verse"><a name="4">4</a>Vnd hast mir geholffen wider die Feinde / Vnd hast mich errettet / nach deiner grossen vnd hochberümbten Barmhertzigkeit / von dem brüllen / dere / die mich fressen wolten /</span> <span class="verse"><a name="5">5</a>aus der Hand dere / die mir nach dem Leben stunden / aus vielen trübsalen / darin ich lage.</span> <span class="verse"><a name="6">6</a>Aus dem Brande der mich vmbgeben hatte / mitten aus dem Fewr / das ich nicht drin verbrand / Aus dem tieffen rachen der Hellen.</span> <span class="verse"><a name="7">7</a>Vnd den falschen Kleffern vnd Lügenern fur dem Könige / vnd von vngerechtem vrteil.</span> <span class="verse"><a name="8">8</a>JCh war dem Tod nahe / vnd mein Leben war schier zur Helle gesuncken /</span> <span class="verse"><a name="9">9</a>Jch war vmbringet / vnd niemand halff mir /</span> <span class="verse"><a name="10">10</a>Jch suchet hülffe bey den Menschen / vnd fand keine.</span> <span class="verse"><a name="11">11</a>Da gedacht ich HERR an deine Barmhertzigkeit / vnd wie du allezeit geholffen hast /</span> <span class="verse"><a name="12">12</a>Denn du errettest alle die auff Dich harren / vnd erlösest sie aus den henden der Heiden.</span> <span class="verse"><a name="13">13</a>Jch betet zu Gott wider jren grim / vnd flehet vmb erlösung vom Tod /</span> <span class="verse"><a name="14">14</a>Vnd rieff an den HERRN meinen Vater vnd Herrscher / das er mich nicht verliesse in der not / vnd wenn die Stoltzen trotzeten / vnd ich keine hülffe hatte.</span> <span class="verse"><a name="15">15</a>Jch lobe deinen Namen on vnterlas / vnd ich preise vnd dancke dir / Denn mein Gebet ist erhöret /</span> <span class="verse"><a name="16">16</a>Vnd du hast mich errettet aus dem Verderben / vnd von allem vbel /</span> <span class="verse"><a name="17">17</a>Darumb wil ich dir HERR dancken vnd loben / vnd deinen Namen preisen.</span> <span class="verse"><a name="18">18</a>DA ich noch Jung war / ehe ich verfüret ward / suchet ich die Weisheit / on schew / mit meinem Gebet /</span> <span class="verse"><a name="19">19</a>Jm Tempel bat ich drumb / vnd wil sie bis in mein ende suchen.</span> <span class="verse"><a name="20">20</a>Mein hertz frewet sich vber jr / als wenn die Drauben reiffen /</span> <span class="verse"><a name="21">21</a>Jch gieng stracks weges zu jr vnd forschet von Jugent nach jr / Jch horchte drauff / vnd nam sie an.</span> <span class="verse"><a name="22">22</a>Da lernet ich wol / vnd nam seer zu durch sie /</span> <span class="verse"><a name="23">23</a>Darumb danck ich dem / der mir Weisheit gab.</span> <span class="verse"><a name="24">24</a>JCH setzt mir fur darnach zuthun / vnd mich vleissigen des guten / Vnd ich ward nicht zu schanden drüber.</span> <span class="verse"><a name="25">25</a>Jch range von hertzen darnach / vnd war vleissig dar nach zuthun /</span> <span class="verse"><a name="26">26</a>Jch hube meine hende auff gen Himel /</span> <span class="verse"><a name="27">27</a>Da ward mein Seel erleuchtet / durch die Weisheit / das ich meine Torheit erkandte.</span> <span class="verse"><a name="28">28</a>Jch stund mit ernst nach jr / Sie vnd ich wurden ein Hertz von anfang / vnd fand sie rein / Darumb werde ich nicht verworffenSondern ausserwelet / lieb vnd werd fur Gott vnd den Menschen. werden.</span> <span class="verse"><a name="29">29</a>Meinem hertzen verlangte nach jr / vnd ich kriegte einen guten Schatz /</span> <span class="verse"><a name="30">30</a>Der HERR hat mir durch sie eine newe Zunge gegeben / da mit wil ich jn loben.</span> <span class="verse"><a name="31">31</a>MAcht euch her zu mir jr Vnerfarnen / vnd kompt zu mir in die Schule /</span> <span class="verse"><a name="32">32</a>vnd was euch feilet / das künd jr hie lernen / Denn jr seid gewislich seer dürstig.</span> <span class="verse"><a name="33">33</a>Jch habe meinen Mund auffgethan vnd geleret / Denckt nu vnd keufft euch Weisheit / weil jrs on Geld haben künd /</span> <span class="verse"><a name="34">34</a>Vnd ergebt ewren Hals vnter jr Joch / vnd lasst euch zihen / Man findet sie jtzt in der neheKunst gehet jtzt nach Brot. Aber brot wird jr wider nachlauffen / vnd nicht finden. .</span> <span class="verse"><a name="35">35</a>Sehet mich an / ich habe eine kleine zeit / mühe vnd erbeit gehabt / vnd habe grossen Trost funden.</span> <span class="verse"><a name="36">36</a>Nemet die Lere an / wie einen grossen Schatz silbers / vnd behaltet sie / wie einen grossen Hauffen golds.</span> <span class="verse"><a name="37">37</a>FRewet euch der barmhertzigkeit Gottes / vnd schemetGottes wort bekennen / ist fur der Welt ein schande / ja schaden vnd alle fahr. euch seines lobens nicht.</span> <span class="verse"><a name="38">38</a>Thut was euch geboten ist / weil jr die zeit habt / So wird ers euch wol belohnen zu seiner zeit. - Ende des Buchs Jesu / des Sons Syrach.</span> </p></div</div></div></body></html>