<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/sir/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/sir">Sirach</a> &gt <strong>Chapter 46</strong></div><p><span class="verse"><a name="1">1</a>JEsus NaueJesus heisst ein Heiland oder Siegman / den man sonst Siegmund heisset / aber vnrecht.  / war ein Helt im streit / vnd ei Prophet nach Mose /</span> <span class="verse"><a name="2">2</a>der grosse Sieg behielt / fur die ausserweleten Gottes (wie sein name gibt) vnd sie rechet an den Feinden / von welchen sie angegriffen worden / Auff das Jsrael jr Erbe kriegeten.</span> <span class="verse"><a name="3">3</a>Er hat ehre erlanget / da er die Hand ausrecket / vnd das Schwert zücket wider die Stedte.</span> <span class="verse"><a name="4">4</a>Wer ist jemals so freidig gestanden? Er fieng die Feinde des HERRN.</span> <span class="verse"><a name="5">5</a>Vmb seinet willen stunde die Sonne / vnd ward ein tag so lange als zween. Josu. 10.</span> <span class="verse"><a name="6">6</a>ER rieff an den Höhesten vnd mechtigen / da er seine Feinde allenthalben drenget / Vnd der HERR der Grosse erhöret jn / vnd lies seer grosse Hagelsteine fallen auff die Feinde</span> <span class="verse"><a name="7">7</a>vnd schlug die widersacher tod / da sie herunter zogen. Vnd die Heiden wurden gewar / was diese fur Geschütz hetten /</span> <span class="verse"><a name="8">8</a>vnd das der HERR selbs gegenwertig were in dem streit / Vnd er jagt den Gewaltigen nach.</span> <span class="verse"><a name="9">9</a>VND zur zeit mose / thet er vnd caleb der son Jephunne ein gut werck / Da stunden sie wider den Hauffen / vnd wereten dem Volck die Sünde / vnd stilleten die schedlich Auffrhur.</span> <span class="verse"><a name="10">10</a>Darumb sind sie Zween allein erhalten / vnter sechs hundert tausent Man / vnd haben das Volck zum Erbe gebracht ins Land / da milch vnd honig inne fleusst.</span> <span class="verse"><a name="11">11</a>Vnd der HERR erhielt den Caleb bey Leibskrefften / bis in sein Alter / das er hinauff zog auffs Gebirge im Lande / vnd sein Same besas das Erbe /</span> <span class="verse"><a name="12">12</a>Auff das alle kinder Jsrael sehen / wie gut es ist / dem HERRN gehorchen. Num. 14; Josu. 14.</span> <span class="verse"><a name="13">13</a>Vnd die richter / ein jglicher nach seinem namen / welche nicht Abgötterey trieben / noch vom HERRN abfiel / werden auch gepreiset.</span> <span class="verse"><a name="14">14</a>Jr Gebeine grunen noch jmer / da sie liegen /</span> <span class="verse"><a name="15">15</a>Vnd jr name wird gepreiset in jren Kindern / auff welche er geerbet ist.</span> <span class="verse"><a name="16">16</a>Vnd samuel der prophet des HERRN / von seinem Gott geliebt / richtet ein Königreich an / vnd salbete Fürsten vber sein Volck.</span> <span class="verse"><a name="17">17</a>Er richtet die Gemeine nach dem gesetze des HERRN / vnd der HERR sahe Jacob wider an.</span> <span class="verse"><a name="18">18</a>Vnd der Prophet ward rechtschaffen vnd trew erfunden / vnd man erkand / Das seine Weissagung gewislich war wurden.</span> <span class="verse"><a name="19">19</a>Er rieff an den HERRN den Mechtigen / da er seine Feinde allenthalben drengete / vnd junge Lemmer opfferte.</span> <span class="verse"><a name="20">20</a>Vnd der HERR donnerte vom Himel herab / vnd lies sich hören in einem grossen Wetter /</span> <span class="verse"><a name="21">21</a>vnd zerschluge die Fürsten zu Tyro / vnd alle Herrn der Philister.</span> <span class="verse"><a name="22">22</a>Vnd vor seinem ende / ehe er starb / bezeuget er fur dem HERRN / vnd seinem Gesalbeten / Das er von keinem Menschen geld / auch nicht einen schuch genomen hette / Vnd kein Mensch kund jn etwas zeihen.</span> <span class="verse"><a name="23">23</a>Vnd da er nu entschlaffen war / weissagetDas thet nicht Samuel / wie er aus Jüdischem verstand meinet / Sondern ein geist in Samuels namen.  er / vnd verkündiget dem Könige sein ende / Vnd lies sich hören / aus der Erden erfur / vnd weissaget / Das die gottlose Leute solten vmbkomen. 1. Reg. 12; 1. Reg. 25.</span> </p></div</div></div></body></html>