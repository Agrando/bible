<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/sir/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/sir">Sirach</a> &gt <strong>Chapter 7</strong></div><p><span class="verse"><a name="1">1</a>THu nicht böses / So widerferet dir nicht böses /</span> <span class="verse"><a name="2">2</a>Halt dich vom vnrechten / So trifft dich nicht vnglück.</span> <span class="verse"><a name="3">3</a>See nicht auff den Acker der vngerechtigkeit / So wirstu sie nicht erndten siebenfeltig.</span> <span class="verse"><a name="4">4</a>DRinge dich nicht in Empter fur Gott / vnd ringe nicht nach gewalt beim Könige.</span> <span class="verse"><a name="5">5</a>Las dichs nicht düncken fur Gott / du seiest tüchtig gnug dazu / vnd las dich nicht düncken beim Könige / du seiest weise gnug dazu.</span> <span class="verse"><a name="6">6</a>Las dich nicht verlangen Richter zu sein / Denn durch dein vermügen / wirstu nicht alles vnrecht zu recht bringen / Du möchtest dich entsetzen fur einem Gewaltigen / vnd das Recht mit schanden fallen lassen.</span> <span class="verse"><a name="7">7</a>RJcht nicht AuffruhrWer gern empor were / der henget Leute an sich vnd machet auffrhur / wil alle sache bessern / vnd alles vnrecht zu recht bringen / Vnd meinet / Gott solle sein gebet vnd gute meinungen ansehen. an in der Stad / vnd henge dich nicht an den Pöbel /</span> <span class="verse"><a name="8">8</a>Auff das du nicht tragen müssest zweifeltige schuld / Denn es wird keine vngestrafft bleiben.</span> <span class="verse"><a name="9">9</a>Dencke auch nicht / Gott wird dafur / mein gros Opffer ansehen / vnd wenn ich dafur dem allerhöhesten Gott opffere / so wird ers annemen.</span> <span class="verse"><a name="10">10</a>WEnn du betest / so zweiuel nicht /</span> <span class="verse"><a name="11">11</a>Vnd sey nicht lass / Almosen zu geben.</span> <span class="verse"><a name="12">12</a>SPotte des Betrübten nicht / Denn es ist einer / der kan beide nidrigen vnd erhöhen.</span> <span class="verse"><a name="13">13</a>STiffte nicht Lügen wider deinen Bruder / noch wider deinen Freund /</span> <span class="verse"><a name="14">14</a>Gewehne dich nicht an die lügen / Denn das ist eine schedliche gewonheit.</span> <span class="verse"><a name="15">15</a>SEy nicht Wesschafftig bey den Alten / Vnd wenn du betest / so mache nicht viel wort. Matt. 6.</span> <span class="verse"><a name="16">16</a>OB dirs sawr wird mit deiner Narung vnd Ackerwerck / das las dich nicht verdriessen / Denn Gott hats so geschaffenVirg. Faelices agricolas, bona si sua norint, Sed non sunt digni nosse.. Gen. 3.</span> <span class="verse"><a name="17">17</a>VErlas dich nicht drauff / das der Hauffe gros ist / mit denen du vbel thust /</span> <span class="verse"><a name="18">18</a>Sondern gedencke / das dir die straffe nicht ferne ist.</span> <span class="verse"><a name="19">19</a>Darumb demütige dich von hertzen / Denn Fewr vnd Würme ist rache vber die Gottlosen.</span> <span class="verse"><a name="20">20</a>VBergib deinen Freund vmb keines Guts willen / Noch deinen trewen Bruder vmb des besten Golds willen.</span> <span class="verse"><a name="21">21</a>SCheide dich nicht von einer vernünfftigen vnd fromen Frawen / Denn sie ist edler weder kein Gold.</span> <span class="verse"><a name="22">22</a>EJnen trewen Knecht vnd vleissigen Erbeiter / halt nicht vbel /</span> <span class="verse"><a name="23">23</a>Einen fromen Knecht habe lieb / Vnd hindere jn nicht / wo er frey werden kan. Jnfr. 33.</span> <span class="verse"><a name="24">24</a>HAstu Viehe / so warte sein / Vnd treget dirs nutz / so behalt sie.</span> <span class="verse"><a name="25">25</a>HAstu Kinder / so zeuch sie / Vnd beuge jren Hals von jugent auff.</span> <span class="verse"><a name="26">26</a>HAstu Töchter / so beware jren Leib / Vnd verwehne sie nicht.</span> <span class="verse"><a name="27">27</a>BErate deine Tochter / so hastu ein gros werck gethan / Vnd gib sie einem vernünfftig Man.</span> <span class="verse"><a name="28">28</a>HAstu ein Weib / das dir liebet / So las dich nicht von jr wenden / sie zuuerstossen / Vnd vertraw der FeindseligenDas ist auff Jüdisch geredt / da ein Eheweib das ander ausbeis. Aber bey vns / heissts so viel / als gleube nicht / was dir furgeblewet wird / wider dein Weib von bösen meulern / die dir heucheln / vnd jr gram sind.nicht.</span> <span class="verse"><a name="29">29</a>EHre deinen Vater von gantzem hertzen / vnd vergiss nicht / wie sawr du deiner Mutter worden bist /</span> <span class="verse"><a name="30">30</a>Vnd dencke / das du von jnen geborn bist / Vnd was kanstu jnen dafur thun / das sie an dir gethan haben? Sup. 3.</span> <span class="verse"><a name="31">31</a>FVRchte den HERRN von gantzem hertzen / Vnd halt seine Priester in allen ehren. LJebe den der dich gemacht hat von allen krefften / Vnd seine Diener verlas nicht. Summa.</span> <span class="verse"><a name="32">32</a>FVrchte den HERRN / vnd ehre den Priester /</span> <span class="verse"><a name="33">33</a>Vnd gib jnen jr Teil / wie dir geboten ist /</span> <span class="verse"><a name="34">34</a>von den Erstlingen vnd Schuldopffern</span> <span class="verse"><a name="35">35</a>vnd Hebopffern / vnd was mehr geheiliget wird zum Opffer / vnd allerley heilige Erstlinge.</span> <span class="verse"><a name="36">36</a>REiche dem Armen deine hand / Auff das du reichlich gesegnet werdest /</span> <span class="verse"><a name="37">37</a>Vnd deine wolthat dich angeneme mache / fur allen lebendigen Menschen / Ja beweise auch an den TodtenSie zuuerhüllen vnd ehrlich zu begraben / vmb Gottes vnd der Aufferstehung willen. deine wolthat.</span> <span class="verse"><a name="38">38</a>LAs die Weinenden nicht on trost / Sondern trawre mit den Trawrigen. Rom. 12.</span> <span class="verse"><a name="39">39</a>BEschwere dich nicht die Krancken zu besuchen / Denn vmb des willen wirstu geliebet werden.</span> <span class="verse"><a name="40">40</a>WAs du thust / so bedencke das ende / So wirstu immer mehr vbels thun.</span> </p></div</div></div></body></html>