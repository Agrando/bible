<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/sir/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/sir">Sirach</a> &gt <strong>Chapter 27</strong></div><p><span class="verse"><a name="1">1</a>Denn vmb Gutes willen thun viel vnrecht / Vnd die reich werden wöllen / wenden die Augen abDas ist / sie achten des Gewissens nicht. .</span> <span class="verse"><a name="2">2</a>Wie ein Nagel in der mauren zwisschen zween steinen stickt /</span> <span class="verse"><a name="3">3</a>Also stickt auch Sünde zwisschen Kauffer vnd Verkauffer.</span> <span class="verse"><a name="4">4</a>Helt er sich nicht mit vleis in der furcht des HERRN / So wird sein Haus bald zerstöret werden.</span> <span class="verse"><a name="5">5</a>WEnn man siebet / so bleibet das vnflettige drinnen / Also / was der Mensch furnimpt / So klebet jmer etwas vnreins dran.</span> <span class="verse"><a name="6">6</a>Gleich wie der Ofen bewert die newen Töpffe / Also bewert die trübsal des Menschen sinn.</span> <span class="verse"><a name="7">7</a>AN den Früchten mercket man / wie des Baums gewartet ist / Also mercket man an der Rede / wie das Hertz geschickt ist.</span> <span class="verse"><a name="8">8</a>DV solt niemand loben / du habest jn denn gehöret / Denn an der Rede kennet man den Man.</span> <span class="verse"><a name="9">9</a>FOlgestu der Gerechtigkeit nach / So wirstu sie kriegen / vnd anziehen wie einen schönen Rock.</span> <span class="verse"><a name="10">10</a>DJe Vogel gesellen sich zu jres gleichen / Also helt sich die warheit zu denen / die jr gehorchen.</span> <span class="verse"><a name="11">11</a>WJe der Lew auff den Raub lauret / Also ergreiffet zu letzt die Sünde den Vbeltheter.</span> <span class="verse"><a name="12">12</a>EJn Gottfürchtiger redet allezeit das heilsam ist / Ein Narr aber ist wandelbar / wie der Mond.</span> <span class="verse"><a name="13">13</a>WEnn du vnter den Vnweisen bist / so mercke was die zeit leiden wil / Aber vnter den Weisen magstu fortfaren.</span> <span class="verse"><a name="14">14</a>DEr Narren rede / ist vber die mas verdrieslich / Vnd jr lachen ist eitel sünde / vnd kutzelnThut jnen wol / das sie andere betrüben vnd schaden thun. sich doch damit.</span> <span class="verse"><a name="15">15</a>WO man viel schweren höret / da gehen einem die Har zu berge / Vnd jr haddern macht / das man die Ohren zuhalten mus.</span> <span class="verse"><a name="16">16</a>WEnn die Hoffertigen mit einander haddern / so folget Blut vergiessen darnach / Vnd ist verdrieslich zu hören / wenn sie sich so zuschelten.</span> <span class="verse"><a name="17">17</a>WEr heimligkeit offenbart / Der verleurt den glauben / Vnd wird nimer mehr einen trewen Freund kriegen.</span> <span class="verse"><a name="18">18</a>HAlt deinen Freund werd / vnd halt jm glauben /</span> <span class="verse"><a name="19">19</a>Wo du aber seine heimligkeit offenbarest / So wirstu jn nicht wider kriegen.</span> <span class="verse"><a name="20">20</a>WEr seinen Freund verleurt / Dem geschicht wol so vbel / als dem sein Feind entgehet.</span> <span class="verse"><a name="21">21</a>Gleich als wenn du einen Vogel aus der hand lessest / Also ists / wenn du deinen Freund verlessest.</span> <span class="verse"><a name="22">22</a>Du fehest jn nicht wider / du darffest jm nicht nachlauffen / Er ist zu fern weg / er ist entsprungen / wie ein Rehe aus dem Netze.</span> <span class="verse"><a name="23">23</a>Wunden kan man verbinden / Scheltwort kan man sünen /</span> <span class="verse"><a name="24">24</a>Aber wer heimligkeit offenbart / mit dem ists aus.</span> <span class="verse"><a name="25">25</a>WEr mit den Augen wincket / der hat böses im sinn / vnd lesset sich nicht dauon wenden.</span> <span class="verse"><a name="26">26</a>Fur dir kan er süsse reden / vnd lobet seer was du redest / Aber hinderwerts / redet er anders / vnd verkeret dir deine wort.</span> <span class="verse"><a name="27">27</a>Jch bin keinem ding so feind / als dem / Vnd der HERR ist jm auch feind.</span> <span class="verse"><a name="28">28</a>WEr den Stein in die höhe wirfft / dem fellet er auff den kopff / Wer heimlich sticht / Der verwundet sich selbs.</span> <span class="verse"><a name="29">29</a>Wer eine Grube grebt der fellt selbs drein. Wer einem andern stellet / der fehet sich selbs.</span> <span class="verse"><a name="30">30</a>Wer dem andern schaden thun wil / dem kompts selbs vber seinen Hals / das er nicht weis wo her.</span> <span class="verse"><a name="31">31</a>DJe Hoffertigen hönen vnd spotten / Aber die Rache lauret auff sie / wie ein Lewe.</span> <span class="verse"><a name="32">32</a>DJe sich frewen / wens den Fromen vbel gehet / werden im Strick gefangen / Das hertzleid wird sie verzeren / ehe sie sterben.</span> <span class="verse"><a name="33">33</a>ZOrn vnd wüten sind grewel / Vnd der Gottlose treibt sie.</span> </p></div</div></div></body></html>