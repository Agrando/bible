<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/sir/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/sir">Sirach</a> &gt <strong>Chapter 26</strong></div><p><span class="verse"><a name="1">1</a>WOl dem / der ein tugentsam wWeib hat / Des lebet er noch einest so lange.</span> <span class="verse"><a name="2">2</a>EJn heuslich Weib ist jrem Manne eine freude / Vnd macht jm ein fein rügig Leben.</span> <span class="verse"><a name="3">3</a>EJn tugendsam Weib / ist ein edle gabe / vnd wird dem gegeben der Gott fürchtet /</span> <span class="verse"><a name="4">4</a>Er sey Reich oder Arm / so ists jm ein trost / vnd macht jn allzeit frölich.</span> <span class="verse"><a name="5">5</a>DRey ding sind schrecklich / vnd das vierde ist grewlich /</span> <span class="verse"><a name="6">6</a>Verreterey / Auffrhur / vnschüldig Blut vergiessen /</span> <span class="verse"><a name="7">7</a>welche alle erger sind / denn der Tod.</span> <span class="verse"><a name="8">8</a>Das ist aber das hertzeleid / Wenn ein Weib wider das ander eiuert / vnd schendet sie bey jederman.</span> <span class="verse"><a name="9">9</a>WEnn einer ein böse Weib hat / so ists eben / als ein vngleichDie werden selten reich. par Ochsen / die neben ander ziehen sollen.</span> <span class="verse"><a name="10">10</a>Wer sie krieget / der krieget ein Scorpion.</span> <span class="verse"><a name="11">11</a>EJn truncken weib ist eine grosse Plage / Denn sie kan jre schande nicht decken.</span> <span class="verse"><a name="12">12</a>EJn hürisch Weib / kennet man bey jrem vnzüchtigen Gesicht / vnd an jren Augen.</span> <span class="verse"><a name="13">13</a>JSt deine Tochter nicht schamhafftig / So halt sie hart / Auff das sie nicht jren mutwillen treibe wenn sie so frey ist.</span> <span class="verse"><a name="14">14</a>WEnn du merckest / das sie frech vmb sich sihet / So sihe wol darauff / Wo nicht / vnd sie thut darüber wider dich / So las dichs auch nicht wundern.</span> <span class="verse"><a name="15">15</a>Wie ein Fussgenger / der durstig ist / lechtzet sie / vnd trinckt das nehest wasser / das sie krieget / vnd setzet sich / wo sie einen Stock findet / vnd nimpt an / was jr werden kan.</span> <span class="verse"><a name="16">16</a>EJn freundlich Weib erfrewet jren Man / Vnd wenn sie vernünfftig mit jm vmbgehet / erfrisscht sie jm sein hertz.</span> <span class="verse"><a name="17">17</a>EJn Weib das schweigen kan / das ist eine gabe Gottes /</span> <span class="verse"><a name="18">18</a>Ein wol gezogen weib ist nicht zubezalen.</span> <span class="verse"><a name="19">19</a>ES ist nichts liebers auff erden / denn ein züchtig Weib /</span> <span class="verse"><a name="20">20</a>Vnd ist nichts köstlichers / denn ein keusches Weib.</span> <span class="verse"><a name="21">21</a>WJe die Sonne / wenn sie auffgangen ist / in dem hohen Himel des HERRN ein zierde ist / Also ist ein tugentsam Weib eine zierde in jrem Hause.</span> <span class="verse"><a name="22">22</a>EJn schön Weib / das from bleibt / Jst wie die helle Lampen auff dem heiligen LeuchterEr redet vom Leuchter vnd Seulen in der Hütten Mosi. .</span> <span class="verse"><a name="23">23</a>EJn Weib / das ein ein bestendig gemüt hat /</span> <span class="verse"><a name="24">24</a>Jst wie die gülden Seulen auff den silbern stülen.</span> <span class="verse"><a name="25">25</a>ZWey stücke sind / die mich verdriessen / vnd das dritte thut mir zorn /</span> <span class="verse"><a name="26">26</a>Wenn man einen streitbarn Man / zu letzt armut leiden lesst. Vnd die weisen Rete zu letzt veracht.</span> <span class="verse"><a name="27">27</a>Vnd wer vom rechten Glauben abfellt zum vnrechten glauben / Diesen hat Gott zum schwert verdampt.</span> <span class="verse"><a name="28">28</a>EJn Kauffman kan sich schwerlich hüten fur vnrecht / vnd ein Kremer fur sünden.</span> </p></div</div></div></body></html>