<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/sir/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/sir">Sirach</a> &gt <strong>Chapter 4</strong></div><p><span class="verse"><a name="1">1</a>LJebes Kind / Las den Armen nicht not leiden / Vnd sey nicht hart gegen dem Dürfftigen.</span> <span class="verse"><a name="2">2</a>Verachte den Hungerigen nicht / vnd betrübe den Dürfftigen nicht in seiner armut.</span> <span class="verse"><a name="3">3</a>Einem betrübten Hertzen mache nicht mehr leides / Vnd verzeug die gabe dem Dürfftigen nicht.</span> <span class="verse"><a name="4">4</a>Die bitte des Elenden schlahe nicht ab / Vnd wende dein angesichte nicht von dem Armen.</span> <span class="verse"><a name="5">5</a>Wende deine augen nicht von dem Dürfftigen / Auff das er nicht vber dich klage /</span> <span class="verse"><a name="6">6</a>Denn der jn gemacht hat / erhöret sein Gebet / wenn er mit trawrigem hertzen vber dich klaget. Tobie 4.</span> <span class="verse"><a name="7">7</a>SEy nicht zenckisch fur Gericht / vnd halte den Richter in ehren.</span> <span class="verse"><a name="8">8</a>Höre den Armen gerne / vnd antworte jm freundlich vnd sanfft.</span> <span class="verse"><a name="9">9</a>Errette den / dem gewalt geschicht / von dem / der jm vnrecht thut / Vnd sey vnerschrocken / wenn du vrteilen solt.</span> <span class="verse"><a name="10">10</a>Halt dich gegen die Waisen wie ein Vater / vnd gegen jre Mutter wie ein Hausherr /</span> <span class="verse"><a name="11">11</a>So wirstu sein / wie ein Son des allerhöhesten / vnd er wird dich lieber haben / denn dich deine Mutter hat.</span> <span class="verse"><a name="12">12</a>Dje weisheit erhöhet jre kinder / vnd nimpt die auff / die sie suchen.</span> <span class="verse"><a name="13">13</a>Wer sie lieb hat / der hat das Leben lieb / Vnd wer sie vleissig suchet / wird grosse Freude haben.</span> <span class="verse"><a name="14">14</a>Wer fest an jr helt / der wird grosse Ehre erlangen / Vnd was er furnimpt / da wird der HERR glücke zu geben.</span> <span class="verse"><a name="15">15</a>Wer Gottes wort ehret / der thut den rechten Gottesdienst / Vnd wer es lieb hat / den hat der HERR auch lieb.</span> <span class="verse"><a name="16">16</a>Wer der Weisheit gehorchet / der kan ander Leute leren / Vnd wer sich zu jr helt / der wird sicher wonen.</span> <span class="verse"><a name="17">17</a>Wer on falsch ist / der wird sie erlangen / Vnd seine Nachkomen werden gedeien.</span> <span class="verse"><a name="18">18</a>Vnd ob sie zum ersten sich anders gegen jm stellet /</span> <span class="verse"><a name="19">19</a>vnd macht jm angst vnd bange / vnd prüfet jn mit jrer Ruten / vnd versucht jn mit jrer Züchtigung / bis sie befindet / das er on falsch sey /</span> <span class="verse"><a name="20">20</a>So wird sie denn wider zu jm komen auff dem rechten wege / vnd jn erfrewen /</span> <span class="verse"><a name="21">21</a>vnd wird jm offenbaren jr geheimnis.</span> <span class="verse"><a name="22">22</a>Wo er aber falsch befunden wird / wird sie jn verlassen das er verderben mus.</span> <span class="verse"><a name="23">23</a>LJebes Kind / Brauch der zeit / vnd hüte dich fur vnrechter Sache /</span> <span class="verse"><a name="24">24</a>Vnd scheme dich nicht fur deine Seele das Recht zu bekennenMan sol dem Gerechten beystehen vnd kein fahr da fur schewen. .</span> <span class="verse"><a name="25">25</a>Denn man kan sich so schemen / das man sünde dran thut / Vnd kan sich auch also schemen / das man gnade vnd ehre dauon hat.</span> <span class="verse"><a name="26">26</a>Las dich keine Person bewegen dir zum schaden / noch erschrecken dir zum verderben /</span> <span class="verse"><a name="27">27</a>Sondern bekenne das Recht frey /</span> <span class="verse"><a name="28">28</a>wenn man den Leuten helffen sol /</span> <span class="verse"><a name="29">29</a>Denn durch bekentnis wird die Warheit vnd das Recht offenbar.</span> <span class="verse"><a name="30">30</a>REde nicht wider die WarheitDas thun die nicht / so in jrem jrthum oder vnrecht vberwunden vmb schande willen nicht weichen wöllen / Sondern narren jmer fort / vnd dienet jmer ein Narr dem andern.  / sondern las den hohn vber dich gehen / wo du in der sachen gefeilet hast /</span> <span class="verse"><a name="31">31</a>Scheme dich nicht zubekennen / wo du gefeilet hast / vnd strebe nicht wider den strom.</span> <span class="verse"><a name="32">32</a>DJene einem Narren in seiner Sache nicht / vnd sihe seine gewalt nicht an /</span> <span class="verse"><a name="33">33</a>Sondern verteidige die Warheit bis in tod / So wird Gott der HERR fur dich streiten.</span> <span class="verse"><a name="34">34</a>SEy nicht wie die / so sich mit hohen worten erbietenZum ersten wöllen sie dem Recht beystehen / mit leib etc. Aber hernach sinds gute wort etc.  / Vnd thun doch gar nichts dazu.</span> <span class="verse"><a name="35">35</a>SEy nicht ein Lew in deinem Hause / Vnd nicht ein Wüterich gegen dein Gesinde.</span> <span class="verse"><a name="36">36</a>DEine Hand sol nicht auffgethan sein / jmer zu nemen / Vnd zugeschlossen nimer zu gebenDas sind die kargen Hausherrn / die jr Gesinde vbertreiben / vnd wenig essen vnd Lohn geben. .</span> </p></div</div></div></body></html>