<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/sir/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/sir">Sirach</a> &gt <strong>Chapter 2</strong></div><p><span class="verse"><a name="1">1</a>MEin Kind / wiltu Gottes diener sein / so schicke dich zur AnfechtungeGott fürchten lieben etc. gehet on anfechtung nicht ab. 1. Pet. 1 .</span> <span class="verse"><a name="2">2</a>Halt feste / vnd leide dich / vnd wancke nicht / wenn man dich dauon locket.</span> <span class="verse"><a name="3">3</a>Halt dich an Gott / vnd weiche nicht / auff das du jmer stercker werdest.</span> <span class="verse"><a name="4">4</a>Alles was dir widerferet / das leide / vnd sey gedültig in allerley trübsal /</span> <span class="verse"><a name="5">5</a>Denn gleich wie das Gold durchs fewr / Also werden die / so Gott gefallen / durchs fewr der trübsal bewert.</span> <span class="verse"><a name="6">6</a>Vertrawe Gott / so wird er dir aushelffen / Richte deine wege / vnd hoffe auff jn.</span> <span class="verse"><a name="7">7</a>DJe / so jr den HERRN fürchtet / vertrawet jm / Denn es wird euch nicht feilen.</span> <span class="verse"><a name="8">8</a>Die / so jr den HERRN fürchtet / hoffet des besten von jm / So wird euch gnade von trost allzeit widerfaren.</span> <span class="verse"><a name="9">9</a>Die / so jr den HERRN fürchtet / harret seiner gnade / vnd weichet nicht / Auff das jr nicht zu grund gehet.</span> <span class="verse"><a name="10">10</a>SEhet an die Exempel der alten / vnd mercket sie /</span> <span class="verse"><a name="11">11</a>Wer ist jemals zu schanden worden / er auff jn gehoffet hat?</span> <span class="verse"><a name="12">12</a>Wer ist jemals verlassen / der in der furcht Gottes blieben ist? Oder wer ist jemals von jm verschmehet / der jn angeruffen hat?</span> <span class="verse"><a name="13">13</a>Denn der HERR ist gnedig vnd barmhertzig / vnd vergibtEr sihet nicht an / wie böse vnd vnwirdig wir sind. sünde / vnd hilfft in der Not.</span> <span class="verse"><a name="14">14</a>WEh denen / so an Gott verzagen / vnd nicht fest halten / Vnd dem Gottlosen / der hin vnd wider wancket.</span> <span class="verse"><a name="15">15</a>Weh den verzagten / Denn sie gleuben nicht / Darumb werden sie auch nicht beschirmet.</span> <span class="verse"><a name="16">16</a>Weh denen / So nicht beharren /</span> <span class="verse"><a name="17">17</a>Wie wil es jnen gehen / wenn sie der HERR heimsuchen wird?</span> <span class="verse"><a name="18">18</a>DJe den HERRN fürchten / gleuben seinem Wort / Vnd die jn lieb haben / halten seine Gebot.</span> <span class="verse"><a name="19">19</a>Die den HERRN fürchten / thun was jm wolgefelt /</span> <span class="verse"><a name="20">20</a>Vnd die jn lieb haben / halten das Gesetz recht.</span> <span class="verse"><a name="21">21</a>Die den HERRN fürchten / schicken jr hertz / vnd demütigen sich für jm / vnd sprechen /</span> <span class="verse"><a name="22">22</a>Wir wöllen lieber in die Hende des HERRN fallen / weder in die hende der Menschen /</span> <span class="verse"><a name="23">23</a>Denn sein Barmhertzigkeit ist ja so gros / als er selber ist. 2. Reg. 24.</span> </p></div</div></div></body></html>