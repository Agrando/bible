<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/sir/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/sir">Sirach</a> &gt <strong>Chapter 33</strong></div><p><span class="verse"><a name="1">1</a>WEr Gott fürchtet / dem widerferet kein leid / Sondern wenn er angefochten ist / wird er wider erlöset werden.</span> <span class="verse"><a name="2">2</a>EJn Weiser lesst jm Gottes wort nicht verleiden / Aber ein Heuchler schwebet wie ein Schiff auffm vngestümen Meer.</span> <span class="verse"><a name="3">3</a>Ein verstendiger Mensch helt fest an Gottes wort / vnd Gottes wort ist jm gewis / wie eine klare rede.</span> <span class="verse"><a name="4">4</a>WErde der Sachen gewis / Darnach rede dauon / Las dich vor wol leren / so kanstu antworten.</span> <span class="verse"><a name="5">5</a>DEs Narren hertz / ist wie ein Rad am wagen / Vnd seine gedancken lauffen vmb / wie die nabe.</span> <span class="verse"><a name="6">6</a>WJe der Schelhengst schreiet / gegen allen Meren / also henget sich der HeuchlerJst Meister klügel / der wil in der Schrifft scharff sein / vnd fragt / Warumb solchs vnd solchs gelert sey? Warumb der tag heilig / vnd jener nicht heilig? Warumb das wasser Tauffe sey der seelen? Warumb Brot vnd Wein müsse Christus Leib vnd Blut sein? etc. an alle Spötter / vnd spricht /</span> <span class="verse"><a name="7">7</a>Warumb mus ein tag heiliger sein denn der ander? so doch die Sonne zu gleich alle tage im jar macht?</span> <span class="verse"><a name="8">8</a>DJe Weisheit des HERRN / hat sie so vnterscheiden / vnd er hat die Jarzeit vnd Feiertage also geordnet /</span> <span class="verse"><a name="9">9</a>Er hat etliche auserwelet / vnd geheiliget fur andern tagen.</span> <span class="verse"><a name="10">10</a>Gleich wie alle Menschen aus der Erden / vnd Adam aus dem Staube geschaffen ist /</span> <span class="verse"><a name="11">11</a>vnd doch der HERR sie vnterschieden hat / nach seiner manchfeltigen Weisheit / vnd hat mancherley weise vnter jnen geordent.</span> <span class="verse"><a name="12">12</a>Etliche hat er gesegenet / erhöhet vnd geheiliget / vnd zu seinem Dienst gefordert / Etliche aber hat er verflucht / vnd genidriget / vnd aus jrem Stande gestürtzt.</span> <span class="verse"><a name="13">13</a>Denn sie sind in seiner Hand / wie der Thon in des Töpffers hand. Er macht alle seine werck / wie es jm gefellet.</span> <span class="verse"><a name="14">14</a>Also sind auch die Menschen in der Hand / des der sie gemacht hat / vnd gibt einem jglichen wie es jn gut deucht.</span> <span class="verse"><a name="15">15</a>ALso ist das Gut wider das Böse / vnd das Leben wider den Tod / vnd der Gottfürchtige wider den Gottlosen geordent.</span> <span class="verse"><a name="16">16</a>Also schawe alle werck des Höhesten / So sind jmer zwey / wider zwey / vnd eines wider das ander geordent.</span> <span class="verse"><a name="17">17</a>JCh bin der letztJch habe eine gute Antwort geben auff solcher Narren Einrede / vom heiligen tage etc. auff erwachet / wie einer der im Herbst nachlieset / vnd Gott hat mir den Segen dazu gegeben / das ich meine Kelter auch vol gemachet habe / wie im vollen Herbst.</span> <span class="verse"><a name="18">18</a>Schawet / wie ich nicht fur mich geerbeitet habe / Sondern fur alle / die gern lernen wolten.</span> <span class="verse"><a name="19">19</a>GEhorcht mir jr grossen Herrn / vnd jr Regenten im Volck / nemets zu hertzen.</span> <span class="verse"><a name="20">20</a>Las dem Son / der Frawen / dem Bruder / dem Freunde nicht gewalt vber dich / weil du lebest / vnd vbergib niemand deine Güter / Das dichs nicht gerewe / vnd müssest sie darumb bitten.</span> <span class="verse"><a name="21">21</a>Dieweil du lebest vnd odem hast / vntergib dich keinem andern Menschen /</span> <span class="verse"><a name="22">22</a>Es ist besser / das deine Kinder dein bedürffen / Denn das du jnen müssest in die hende sehen.</span> <span class="verse"><a name="23">23</a>Bleib du der Oberst in deinen Gütern / vnd las dir deine Ehre nicht nemen.</span> <span class="verse"><a name="24">24</a>Wenn dein ende kompt / das du dauon must / als denn teile dein Erbe aus.</span> <span class="verse"><a name="25">25</a>DEm Esel gehört sein futter / geissel vnd last / Also dem Knecht sein brot / straffe vnd erbeit.</span> <span class="verse"><a name="26">26</a>Halt den Knecht zur erbeit / so hastu ruge fur jm / Lessestu jn müssig gehen / so wil er Juncker sein.</span> <span class="verse"><a name="27">27</a>DAs joch vnd die seile beugen den hals / Einem bösen Knechte / stock vnd knüttel.</span> <span class="verse"><a name="28">28</a>Treibe jn zur erbeit / das er nicht müssig gehe /</span> <span class="verse"><a name="29">29</a>Müssiggang leret viel böses.</span> <span class="verse"><a name="30">30</a>Lege jm erbeit auff / die einem Knecht gebüren / Gehorcht er denn nicht / so setze jn in den Stock. Doch lege keinem zu viel auff / vnd halt masse in allen dingen.</span> <span class="verse"><a name="31">31</a>HAstu einen Knecht / so halt vber jm / als vber dir selbs / Denn wer jm thut / der meinet dein Leib vnd Leben. Hastu einen Knecht / so las jn halten / als werestu daDas das ander Gesinde sein wort fur deinen Befelh halten müssen.  / Denn du bedarffest sein / wie deines eigen Lebens.</span> <span class="verse"><a name="32">32</a>HEltestu jn aber vbel / das er sich erhebt / vnd von dir leufft / Wo wiltu jn widersuchen?</span> </p></div</div></div></body></html>