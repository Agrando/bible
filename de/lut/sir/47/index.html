<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 47</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/sir/47"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/sir">Sirach</a> &gt <strong>Chapter 47</strong></div><p><span class="verse"><a name="1">1</a>DArnach zur zeit Dauids / weissagete Nathan. 2. Reg. 12.</span> <span class="verse"><a name="2">2</a>VND Dauid war vnter den kindern Jsrael auserkorn / wie das fette am opffer Gott geeigent war.</span> <span class="verse"><a name="3">3</a>Er gieng mit Lewen vmb als schertzt er mit Böcklin vnd mit Beren / als mit Lemmern /</span> <span class="verse"><a name="4">4</a>Jn seiner Jugent schlug er den Risen tod / vnd nam weg die schmach von seinem Volck.</span> <span class="verse"><a name="5">5</a>Auffhube er seine Hand / vnd warff mit der Schleuder / vnd schlug den stoltzen Goliath darnider.</span> <span class="verse"><a name="6">6</a>Denn er rieff den HERRN den höhesten an / der sterckt jm seine Hand / das er erwürget den starcken Krieger / vnd erhöhet das Horn seines Volcks.</span> <span class="verse"><a name="7">7</a>Er lies jn rhümen / als zehen tausent Man werd / vnd ehret jn mit göttlichem Segen / das er die königliche Krone kreig.</span> <span class="verse"><a name="8">8</a>Er schlug die Feinde allenthalben / vnd vertilget die Philister / seine Widersacher / vnd zerbrach jr Horn / wie es noch heutiges tages zerbrochen ist. 1. Reg. 17; 1. Reg. 18.</span> <span class="verse"><a name="9">9</a>FVR ein jglichs Werck danckt er dem Heiligen dem Höhesten / mit einem schönen Liede.</span> <span class="verse"><a name="10">10</a>Er sang von gantzem hertzen / vnd liebete den der jn gemacht hatte.</span> <span class="verse"><a name="11">11</a>Er stifftet Senger bey den Altar / vnd lies sie seine süsse Lieder singen.</span> <span class="verse"><a name="12">12</a>Vnd ordent die Feiertage herrlich zu halten / vnd das man die Jarfeste durchs gantze jar schön begehen solte / mit loben den Namen des HERRN / vnd mit singen des morgens im Heiligthum.</span> <span class="verse"><a name="13">13</a>Der HERR vergab jm seine Sünde / vnd erhöhet sein Horn ewiglich / Vnd macht einen Bund mit jm / Das das Königreich vnd königlicher Stuel in Jsrael auff jm bleiben sol.</span> <span class="verse"><a name="14">14</a>Nach jm ward könig / sein kluger son salomo / dem der Vater gute Ruge geschafft hatte / das er im Friede regierte.</span> <span class="verse"><a name="15">15</a>Denn Gott hat alles vmbher stille gemacht / Das er seinem Namen ein Haus bawete / vnd ein Heiligthum auff richtet / das fur vnd fur bliebe.</span> <span class="verse"><a name="16">16</a>O wie wol lernestu in deiner Jugent / vnd warest vol verstands / wie ein wasser das Land bedeckt.</span> <span class="verse"><a name="17">17</a>Vnd hast alles mit Sprüchen vnd Leren erfüllet / Vnd dein Name ward beruffen fern in die Jnsulen / Vnd vmb deines Friedes willen / warestu lieb vnd werd gehalten.</span> <span class="verse"><a name="18">18</a>Alle Land verwunderten sich deiner Lieder / Sprüche / Gleichnis vnd Auslegung /</span> <span class="verse"><a name="19">19</a>vnd lobeten den HERRN / der da heisset der Gott Jsrael.</span> <span class="verse"><a name="20">20</a>Du brachst so viel Gold zu wegen / als Zihn / vnd so viel Silber als Bley. 3. Reg. 4.</span> <span class="verse"><a name="21">21</a>DEin hertz hieng sich an die Weiber / vnd liessest dich sie bethören / vnd hiengest deiner ehre ein Schandflecken an /</span> <span class="verse"><a name="22">22</a>Vnd machtest / das deine Kinder verworffen sein musten / vnd der Zorn vber deine Nachkomen gieng / Zur straffe deiner Torheit /</span> <span class="verse"><a name="23">23</a>Da das Königreich zerteilet ward / vnd in Ephraim ein abgöttisch Königreich entstund.</span> <span class="verse"><a name="24">24</a>ABer der HERR wendet sich nicht von seiner Barmhertzigkeit / vnd enderte nicht sein verheissen werck / vnd vertilgete nicht gar seines Ausserwelten Nachkomen / vnd thet nicht weg den Samen seines Liebhabers /</span> <span class="verse"><a name="25">25</a>Sondern behielt noch etwas vber dem volck Jacob / vnd eine wurtzel von Dauid. 3. Reg. 11.</span> <span class="verse"><a name="26">26</a>Vnd salomo entschlieff mit seinen vetern /</span> <span class="verse"><a name="27">27</a>Vnd lies hinder sich seines samens Roboam / einen vnweisen Man / das Volck zu regieren /</span> <span class="verse"><a name="28">28</a>der keinen verstand hatte / der das Volck mit seinem eigen sinn abfellig macht.</span> <span class="verse"><a name="29">29</a>Da zu Jerobeam den son Nebat / der Jsrael zur Abgötterey bracht / vnd füret Ephraim in sunde /</span> <span class="verse"><a name="30">30</a>vnd jrer Sünde wurden fast viel / Das sie zuletzt aus jrem Lande vertrieben wurden /</span> <span class="verse"><a name="31">31</a>Denn sie erdachten allerley Abgötterey / bis die Rache vber sie kam. 3. Reg. 11.</span> </p></div</div></div></body></html>