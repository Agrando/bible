<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/sir/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/sir">Sirach</a> &gt <strong>Chapter 35</strong></div><p><span class="verse"><a name="1">1</a>GOttes gebot halten / das ist ein reich opffer /</span> <span class="verse"><a name="2">2</a>Gottes gebot gros achten das Opffer hilfft wol.</span> <span class="verse"><a name="3">3</a>WEr Gott danckt / Das ist das recht Semelopffer.</span> <span class="verse"><a name="4">4</a>WEr barmhertzigkeit vbet / Das ist das rechte Danckopffer.</span> <span class="verse"><a name="5">5</a>VOn sünden lassen / das ist ein Gottesdienst / der dem HERRN gefelt / Vnd auffhören vnrecht zuthun / das ist ein recht Süneopffer.</span> <span class="verse"><a name="6">6</a>DV solt aber darumb nicht leerWie sie sagen / Helffen Gute werck nichts / So wöllen wir nichts thun / Was sollen vns die Pfaffen. fur dem HERRN erscheinen /</span> <span class="verse"><a name="7">7</a>Denn solchs mus man auch thun / vmb Gottes gebot willen. Exo. 23; Exo. 34.</span> <span class="verse"><a name="8">8</a>DEs Gerechten opffer machet den Altar reich / vnd sein geruch ist süsse fur dem Höhesten.</span> <span class="verse"><a name="9">9</a>Des Gerechten opffer ist angeneme / vnd desselben wird nimer mehr vergessen.</span> <span class="verse"><a name="10">10</a>GJb Gott seine Ehre mit frölichen augen / Vnd deine Erstlinge on allen Feil.</span> <span class="verse"><a name="11">11</a>WAs du gibst / das gib gern / Vnd heilige deine Zehenden frölich.</span> <span class="verse"><a name="12">12</a>GJb dem HöhestenDen Priestern vnd Leuiten.  / nach dem er dir bescheret hat / vnd was deine hand vermag / das gib mit frölichen augen /</span> <span class="verse"><a name="13">13</a>Denn der HERR der ein Vergelter ist / wird dirs siebenfeltig vergelten.</span> <span class="verse"><a name="14">14</a>VErstumpel deine Gabe nicht / Denn es ist nicht angeneme.</span> <span class="verse"><a name="15">15</a>Suche nicht vorteil / wenn du opffern solt / Denn der HERR ist ein Recher / vnd fur jm gilt kein ansehen der Person.</span> <span class="verse"><a name="16">16</a>Er hilfft dem Armen / vnd sihet keine Person an / vnd erhöret das Gebet des Beleidigten /</span> <span class="verse"><a name="17">17</a>Er veracht des Waisen gebet nicht / noch die Widwe / wenn sie klagt.</span> <span class="verse"><a name="18">18</a>DJe threnen der Widwen / fliessen wol die Backen herab /</span> <span class="verse"><a name="19">19</a>Sie schreien aber vber sich wider den / der sie heraus dringet.</span> <span class="verse"><a name="20">20</a>WEr Gott dienet mit lust / der ist angeneme / Vnd sein Gebet reicht bis in die wolcken.</span> <span class="verse"><a name="21">21</a>DAs gebet der Elenden / dringet durch die wolcken / vnd lesset nicht ab / bis hinzu kome / vnd höret nicht auff / bis der Höhest drein sehe.</span> <span class="verse"><a name="22">22</a>Vnd der HERR wird recht richten vnd straffen / vnd nicht verziehen / noch die lenge leiden / Bis er den vnbarmhertzigen die Lenden zuschmettere /</span> <span class="verse"><a name="23">23</a>vnd sich an solchen Leuten reche / vnd vertilge alle / die jene beleidigen / vnd die gewalt der Vngerechten stürtze /</span> <span class="verse"><a name="24">24</a>vnd gebe einem jglichen nach seinen wercken / vnd lohne jnen / wie sie es verdienet haben /</span> <span class="verse"><a name="25">25</a>Vnd reche sein Volck / vnd erfrewe sie mit seiner barmhertzigkeit.</span> <span class="verse"><a name="26">26</a>GLeich wie der Regen wol kompt / wenn es dürre ist / Also kompt die barmhertzigkeit auch in der not zu rechter zeit.</span> </p></div</div></div></body></html>