<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/sir/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/sir">Sirach</a> &gt <strong>Chapter 29</strong></div><p><span class="verse"><a name="1">1</a>WEr seinem Nehesten leihet / Der thut ein werck der Barmhertzigkeit / Vnd wer Güter hat / der sol solchs thun.</span> <span class="verse"><a name="2">2</a>LEihe deinem Nehesten wenn ers bedarff / Vnd du ander gibs auch wider zu bestimpter zeit.</span> <span class="verse"><a name="3">3</a>Halt was du geredt hast / vnd handel nicht betrieglich mit jm / So findestu allezeit deine notdurfft.</span> <span class="verse"><a name="4">4</a>MAncher meinet / Es sey gefunden / was er borget / vnd machet den vnwillig / so jm geholffen hat.</span> <span class="verse"><a name="5">5</a>Er küsset einem die Hand / die weil man jm leihet / vnd redet so demütiglich vmb des Nehesten geld /</span> <span class="verse"><a name="6">6</a>Aber wenn ers sol widergeben / so verzeucht ers / vnd klagt seer / Es sey schwere zeit.</span> <span class="verse"><a name="7">7</a>Vnd ob ers wol vermag / gibt ers kaum die helffte wider / vnd rechents jenem fur einen gewin zu.</span> <span class="verse"><a name="8">8</a>Vermag ers aber nicht / so bringt er jenen vmbs Geld / Der selb hat jm denn selber einen Feind gekaufft mit seinem eigen gelde.</span> <span class="verse"><a name="9">9</a>Vnd jener bezalet jn mit fluchen vnd schelten / vnd gibt jm Schmehewort fur danck.</span> <span class="verse"><a name="10">10</a>MAncher leihet vngerne / aus keiner bösen meinung / Sondern er mus fürchten / er kome vmb das seine.</span> <span class="verse"><a name="11">11</a>DOch habe gedult mit deinem Nehesten in der not / Vnd thu das Almosen dazu / das du jm zeit lassest.</span> <span class="verse"><a name="12">12</a>HJlff dem Armen / vmb des Gebots willen / Vnd las jn in der NotWeil die Not da ist. nicht lehr von dir.</span> <span class="verse"><a name="13">13</a>VErleur gerne dein Geld / vmb deines Bruders vnd Nehesten willen / Vnd vergrabe es nicht vnter einen Stein / da es doch vmbkompt.</span> <span class="verse"><a name="14">14</a>SAmle dir einen Schatz nach dem gebot des Allerhöhesten / Der wird dir besser sein / denn kein Gold.</span> <span class="verse"><a name="15">15</a>LEge dein Almosen an einen sondern ortZele es ab / was du zugeben gedenckest / vom an dern gut / wie Moses leret / die Zehenden beylegen vnd absondern / auff künfftige wolthat. Vnd S. Paulus  / Dasselb wird dich erretten / aus allem vnglück /</span> <span class="verse"><a name="16">16</a>Es wird fur dich streitten wider deinen Feind /</span> <span class="verse"><a name="17">17</a>besser denn kein Schild oder Spies. 2. Cor. 8; 2. Cor. 9.</span> <span class="verse"><a name="18">18</a>EJn fromer Man wird bürge fur seinen Nehesten /</span> <span class="verse"><a name="19">19</a>Aber ein Vnuerschempter / lesst seinen Bürgen stehen.</span> <span class="verse"><a name="20">20</a>VErgiss nicht der Wolthat deines Bürgen /</span> <span class="verse"><a name="21">21</a>Denn er hat sich selbs fur dich versetzt.</span> <span class="verse"><a name="22">22</a>DEr Gottlose bringt seinen Bürgen in schaden /</span> <span class="verse"><a name="23">23</a>Vnd ein Vndanckbarer / lesst seinen Erlöser stecken.</span> <span class="verse"><a name="24">24</a>BVrge werden / hat viel reiche Leute verderbt / Vnd hin vnd wider geworffen / wie die wellen im Meer.</span> <span class="verse"><a name="25">25</a>Es hat grosse Leute vertrieben / das sie in frembden Landen musten in der jrre gehen.</span> <span class="verse"><a name="26">26</a>EJn Gottloser / so er Bürge ist worden / vnd gehet mit rencken vmb / das er sich auswickele / Der wird der straffe nicht entgehen.</span> <span class="verse"><a name="27">27</a>HJlffe deinem Nehesten aus / so viel du kanst / Vnd sihe dich für / das du nicht selbs drüber zu schaden kompst.</span> <span class="verse"><a name="28">28</a>ES ist gnug zu diesem Leben / wer wasser vnd brot / kleider vnd haus hat / Damit er sein NotdurfftEs ist nicht not borgen oder leihen / ausser der notdurfft des lebens / als zur pracht / zu grossem baw oder kauff. Wil sagen / wenn man leihen vnd borgen sol / nemlich / in der not / Sonst heben viel Leute / gros ding an / vnd wöllens mit borgen / vnd ander Leute beschwerung thun. decken kan.</span> <span class="verse"><a name="29">29</a>ES ist besser geringe Narung vnter einem bretern eigen Dach / Denn köstlicher Tisch vnter den Frembden.</span> <span class="verse"><a name="30">30</a>LAs dirs gefallen / du habest wenig oder viel / Denn es ist ein schendlich Leben / von haus zu haus ziehen.</span> <span class="verse"><a name="31">31</a>Vnd wo einer Frembde ist / that er sein maul nicht auffthun /</span> <span class="verse"><a name="32">32</a>Er mus zu sich lassen / vnd mit jm trincken lassen / vnd keinen danck haben.</span> <span class="verse"><a name="33">33</a>Mus dazu bittere wort hören / nemlich / Gast / gehe hin vnd bereite den Tisch / las mich mit dir essen / was du hast.</span> <span class="verse"><a name="34">34</a>Jtem / zeuch aus / ich hab einen ehrlichen Gast kriegen / Jch mus das haus haben / Mein Bruder zeucht zu mir ein.</span> <span class="verse"><a name="35">35</a>Solchs ist schweerSolchs geschicht auch denen die borgen / vnd gros hendel vnd baw anfahen / vnd darnach dasselbe andern lassen müssen. einem vernünfftigen Man / das er vmb der Herberge willen / solche wort fressen mus / vnd das man jm auffrücket / wenn man jm gelihen hat.</span> </p></div</div></div></body></html>