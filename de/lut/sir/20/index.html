<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/sir/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/sir">Sirach</a> &gt <strong>Chapter 20</strong></div><p><span class="verse"><a name="1">1</a>ES straffet einer offt seinen Nehesten / zur vnzeit / Vnd thet weislicher / das er schwiege.</span> <span class="verse"><a name="2">2</a>ES ist besser frey straffen / Denn heimlich hass tragen /</span> <span class="verse"><a name="3">3</a>Vnd wers zu danck annimpt / dem bringets fromen.</span> <span class="verse"><a name="4">4</a>WEr gewalt vbet im Gericht / Der ist eben als ein Hofemeister / der eine Jungfraw schendet / die er bewaren sol.</span> <span class="verse"><a name="5">5</a>ETlicher schweiget / darumb / das er sich nicht kan verantworten.</span> <span class="verse"><a name="6">6</a>Etlicher aber schweiget / vnd wartet seiner zeit.</span> <span class="verse"><a name="7">7</a>Ein weiser Man schweiget / bis er seine zeit ersihet / Aber ein jecher Narr / kan der zeit nicht erharren.</span> <span class="verse"><a name="8">8</a>WEr viel plaudert / der macht sich feindselig / Vnd wer sich viel gewalts anmasset / dem wird man gram.</span> <span class="verse"><a name="9">9</a>ES glückt manchem / in bösen sachen / Aber es gedeiet jm zum verderben.</span> <span class="verse"><a name="10">10</a>ES gibt offt einer etwas / Das ers vbel anlegt / Dagegen / gibt einer / da ers seer wol anlegt.</span> <span class="verse"><a name="11">11</a>WEr seer pranget / Der verdirbt drüber / Wer sich aber drücket / der kompt empor.</span> <span class="verse"><a name="12">12</a>MAncher keuffet am ersten wolfeil / Aber hernach / mus ers thewr gnug bezalen.</span> <span class="verse"><a name="13">13</a>EJn weiser Man machet sein Geschenck werd / mit lieblichen worten / Aber was die Narren schencken / machen sie selbs vnwerd.</span> <span class="verse"><a name="14">14</a>DEs Narren geschenck wird dir nicht viel frumen / Denn mit einem auge gibt er / vnd mit sieben augen sihet er / was er dafur kriege.</span> <span class="verse"><a name="15">15</a>Er gibt wenig / vnd rücket einem viel auff / vnd schreiets aus / als ein Weinrüffer /</span> <span class="verse"><a name="16">16</a>Heute leihet er / morgen wil ers wider haben / Das sind feindselige Leute.</span> <span class="verse"><a name="17">17</a>DEr Narr klagt / Mir ist niemand treweEr kan seine wolthat nicht gros gnug achten.  / niemand danckt mir fur meine Wolthat /</span> <span class="verse"><a name="18">18</a>Auch die mein Brot essen / reden nichts guts von mir.</span> <span class="verse"><a name="19">19</a>O wie offt vnd von vielen wird er verspottet /</span> <span class="verse"><a name="20">20</a>Er fellet fehrlicher / durch solche rede / denn so er vom Söller fiele. Also gehets den Bösen / das sie doch zu letzt plötzlich fallen müssen.</span> <span class="verse"><a name="21">21</a>EJn grober vngezogen Mensch / plaudert vnfursichtiglich / Vnd wesscht jmer fort / wie es jm einfelt.</span> <span class="verse"><a name="22">22</a>WEnn ein Narr schon etwas guts redet / so taug es doch nicht / Denn er redets nicht zu rechter zeit.</span> <span class="verse"><a name="23">23</a>MAnchem wehret sein armut / das er nichts vbels thut / Dauon hat er das vorteil / das er kein böse Gewissen hat.</span> <span class="verse"><a name="24">24</a>MAncher thut lieber das ergeste / Denn das er seine Ehre verliere / Vnd thuts vmb gottloser Leute willen.</span> <span class="verse"><a name="25">25</a>MAncher dienet dem andern zu vnrechten Sachen / Vnd eben damit krieget er jn zum Feinde.</span> <span class="verse"><a name="26">26</a>DJe Lügen ist ein hesslicher schandfleck / an einem Menschen / Vnd ist gemein bey vngezogen Leuten.</span> <span class="verse"><a name="27">27</a>Ein Dieb ist nicht so böse / als ein Mensch der sich zu Lügen gewehnet / Aber zu letzt komen sie beide an den Galgen.</span> <span class="verse"><a name="28">28</a>LJegen ist dem Menschen ein schendlich ding / Vnd er kan nimer mehr zu ehren komen.</span> <span class="verse"><a name="29">29</a>EJn weiser Man bringet sich selbs zu ehren / durch seine weise Rede / Vnd ein kluger Man / ist lieb vnd werd bey Fürsten.</span> <span class="verse"><a name="30">30</a>WEr seinen Acker vleissig bawet / der macht seine Hauffen gros / Vnd wer bey Fürsten sich helt / das er lieb vnd werd ist / der kan viel böses verkomen.</span> <span class="verse"><a name="31">31</a>GEschenck vnd Gaben verblenden die Weisen / Vnd legen jn einen Zaum ins maul / das sie nicht straffen können.</span> <span class="verse"><a name="32">32</a>EJn weiser Man / der sich nicht brauchen lesst / vnd ein vergrabener Schatz / Wo zu sind sie beide nütze?</span> <span class="verse"><a name="33">33</a>Es ist besser / das sich der Vnweise verkrieche / denn der Weise.</span> </p></div</div></div></body></html>