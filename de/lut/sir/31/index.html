<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/sir/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/sir">Sirach</a> &gt <strong>Chapter 31</strong></div><p><span class="verse"><a name="1">1</a>WAchen nach Reichthum verzehret den Leib / Vnd darumb sorgen / lesst nicht schlaffen.</span> <span class="verse"><a name="2">2</a>Wenn einer ligt vnd sorget / so wachet er jmer auff / Gleich wie grosse kranckheit jmer auffweckt.</span> <span class="verse"><a name="3">3</a>DEr ist Reich / der da erbeitet vnd samlet Geld / Vnd höret auff / vnd geneusst sein auch.</span> <span class="verse"><a name="4">4</a>Der ist aber Arm / der da erbeitet / deiet nicht / Vnd wenn er schon auffhöret / so ist er doch ein Bettler.</span> <span class="verse"><a name="5">5</a>WEr Geld lieb hat / der bleibet nicht on sünde / Vnd wer vergenglichs vnd gesucht / der wird mit vergehen.</span> <span class="verse"><a name="6">6</a>VJel komen zu vnfal vmb Gelds willen / vnd verderben drüber / fur jren augen.</span> <span class="verse"><a name="7">7</a>Die jm opffernDie dem Mammon dienen / Wie S. Paulus auch sagt / Das Geitz sey Abgötterey / Vnd die Geitzigen sind des Mammon Pfaffen vnd Diener.  / die stürtzt es / Vnd die vnfursichtigen fehet es.</span> <span class="verse"><a name="8">8</a>8Ol dem Reichen / der vnstrefflich funden wird / vnd nicht das Geld sucht /</span> <span class="verse"><a name="9">9</a>Wo ist der? so wöllen wir jn loben / Denn er thut gros ding vnter seinem Volck.</span> <span class="verse"><a name="10">10</a>Der bewert hierin vnd rechtschaffen erfunden ist / der wird billich gelobet. Er kunde wol vbels thun / vnd thets doch nicht / schaden thun / vnd thets auch nicht /</span> <span class="verse"><a name="11">11</a>Darumb bleiben seine Güter / vnd die Heiligen preisen seine Almosen.</span> <span class="verse"><a name="12">12</a>WEnn du bey eins reichen Mans tisch sitzest / so sperr deinen Rachen nicht auff /</span> <span class="verse"><a name="13">13</a>vnd dencke nicht / nie ist viel zu fressen.</span> <span class="verse"><a name="14">14</a>Sondern gedencke / das ein vntrewes auge / neidisch ist</span> <span class="verse"><a name="15">15</a>(denn was ist neidischer weder ein solch auge?) vnd weinet / wo es sihet einen zugreiffen.</span> <span class="verse"><a name="16">16</a>GReiff nicht nach allem / was du sihest /</span> <span class="verse"><a name="17">17</a>vnd nim nicht / das fur jm in der Schüssel ligt.</span> <span class="verse"><a name="18">18</a>Nims bey dir selbs abe / was dein Nehester gern oder vngern hat / Vnd halte dich vernünfftig in allen stücken.</span> <span class="verse"><a name="19">19</a>JSs wie ein MenschNicht wie ein Saw.  / was dir furgesetzt ist / Vnd friss nicht zu seer / Auff das man dir nicht gram werde.</span> <span class="verse"><a name="20">20</a>VMb der Zucht willen höre du am ersten auff / Vnd sey nicht ein vnsetiger Fras / das du nicht vngunst erlangest.</span> <span class="verse"><a name="21">21</a>Wenn du bey vielen sitzest / So greiff nicht am ersten zu.</span> <span class="verse"><a name="22">22</a>EJn sittiger Mensch / lesst jm am geringen genügen / drumb darff er in seinem Bette nicht so keichen.</span> <span class="verse"><a name="23">23</a>Vnd wenn der Magen messig gehalten wird / so schlefft man sanfft / So kan einer des morgens früe auffstehen / vnd ist fein bey sich selbs.</span> <span class="verse"><a name="24">24</a>Aber ein vnsettiger Fras / schlefft vnrügig / vnd hat das grimmen vnd Bauchwehe.</span> <span class="verse"><a name="25">25</a>WEnn du zu viel gessen hast / so stehe auff / vnd gehe weg / vnd lege dich zur ruge.</span> <span class="verse"><a name="26">26</a>MEin Kind / gehorche mir / vnd verachte mich nicht / Das dich zuletzt meine wort nicht treffen.</span> <span class="verse"><a name="27">27</a>Nim dir etwas fur zu erbeiten / So widerferet dir keine Kranckheit.</span> <span class="verse"><a name="28">28</a>EJnen kostfreien Man / loben die Leute / vnd sagen / Er sey ein ehrlicher Man / Vnd solches ist ein guter rhum.</span> <span class="verse"><a name="29">29</a>Aber von einem kargen Filtze / redet die gantze Stad vbel / vnd man saget recht daran.</span> <span class="verse"><a name="30">30</a>SEy nicht ein Weinseuffer / Denn der Wein bringet viel Leute vmb.</span> <span class="verse"><a name="31">31</a>DJe esse prüfet das gelötet Eisenwerg / Also prüfet der Wein / der freueln hertzen / wenn sie truncken sind.</span> <span class="verse"><a name="32">32</a>DEr Wein erquickt den Menschen das Leben / so man jn messiglich trinckt /</span> <span class="verse"><a name="33">33</a>Vnd was ist das Leben / da kein wein ist?</span> <span class="verse"><a name="34">34</a>Der wein ist geschaffen / das er Menschen frölich sol machen.</span> <span class="verse"><a name="35">35</a>Der wein / zur notdurfft getruncken / erfrewet Leib vnd Seel /</span> <span class="verse"><a name="36">36</a>Aber so man sein zu viel trincket / bringet er das hertzleid.</span> <span class="verse"><a name="37">37</a>DJe Trunckenheit macht einen tollen Narren noch töller /</span> <span class="verse"><a name="38">38</a>Das er trotzt vnd pocht / Bis er wol geblewet / geschlagen vnd verwund wird.</span> <span class="verse"><a name="39">39</a>SChilt deinen Nehesten nicht beim Wein / vnd schmehe jn nicht in seiner Freude /</span> <span class="verse"><a name="40">40</a>Gib jm nicht böse wort / vnd begegne jm nicht mit harter rede.</span> </p></div</div></div></body></html>