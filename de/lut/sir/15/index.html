<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/sir/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/sir">Sirach</a> &gt <strong>Chapter 15</strong></div><p><span class="verse"><a name="1">1</a>SOlchs thut niemand / denn der den HERRN fürchtet / Vnd wer sich an Gottes wort helt / der findet sie.</span> <span class="verse"><a name="2">2</a>Vnd sie wird jm begegen / wie eine Mutter / vnd wird jn empfahen / wie eine junge Braut.</span> <span class="verse"><a name="3">3</a>Sie wird jn speisen mit brot des Verstands / vnd wird jn trencken mit wasser der Weisheit.</span> <span class="verse"><a name="4">4</a>Da durch wird er starck werden / das er fest stehen kan / vnd wird sich an sie halten / das er nicht zu schanden wird.</span> <span class="verse"><a name="5">5</a>Sie wird jn erhöhen vber seine Nehesten / vnd wird jm seinen mund auffthun / in der Gemeine.</span> <span class="verse"><a name="6">6</a>Sie wird jn krönen mit freuden vnd wonne / vnd mit ewigem namen begaben.</span> <span class="verse"><a name="7">7</a>ABer die Narren finden sich nicht / vnd Gottlosen können sie nicht ersehen /</span> <span class="verse"><a name="8">8</a>Denn sie ist fern von den Hoffertigen / vnd die Heuchler wissen nichts von jr.</span> <span class="verse"><a name="9">9</a>Ein Gottloser kan nichts rechts leren / Denn es kompt nicht von Gott.</span> <span class="verse"><a name="10">10</a>Denn zu rechter Lere gehöret die Weisheit / so gibt Gott gnade dazu.</span> <span class="verse"><a name="11">11</a>DV darffest nicht sagen / Hab ich vnrecht geleret / so hats Gott gethanDas sind die falschen Lerer / so jren jrthum vnter Gottes Namen / verkeuffen / vnd schweren / Es sey Gottes wort / oder Gott müsse nicht recht leren etc. / Denn was er hasset / das soltestu nicht thun.</span> <span class="verse"><a name="12">12</a>Du darffest nicht sagen / Hab ich vnrecht geleret / so hat er mich betrogen / Denn er darff keines Gottlosen /</span> <span class="verse"><a name="13">13</a>Denn der HERR hasset alle Abgötterey / Vnd wer jn fürchtet / der schewet sich dafur.</span> <span class="verse"><a name="14">14</a>ER hat den Menschen von anfang geschaffen / vnd jm die wahl gegeben /</span> <span class="verse"><a name="15">15</a>Wiltu / so halt die Gebot / vnd thu was jm gefelt / in rechtem vertrawen.</span> <span class="verse"><a name="16">16</a>Er hat dir fewr vnd wasser fürgestellet / greiff zu welchem du wilt.</span> <span class="verse"><a name="17">17</a>Der Mensch hat fur sich Leben vnd Tod / welchs er wil / das wird jm gegeben werden.</span> <span class="verse"><a name="18">18</a>Denn die weisheit Gottes ist gros / vnd er ist mechtig /</span> <span class="verse"><a name="19">19</a>vnd sihet alles /</span> <span class="verse"><a name="20">20</a>vnd seine Augen sehen auff die / so jn fürchten / Vnd er weis wol / was recht gethan oder heucheley ist.</span> <span class="verse"><a name="21">21</a>Er heisst niemand Gottlos sein / vnd erleubt niemand zu sündigen.</span> </p></div</div></div></body></html>