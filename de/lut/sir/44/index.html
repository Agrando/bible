<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/sir/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/sir">Sirach</a> &gt <strong>Chapter 44</strong></div><p><span class="verse"><a name="1">1</a>LAsst vns loben die berümbten Leute / vnd vnsere Veter / nach einander.</span> <span class="verse"><a name="2">2</a>VJel herrlichs dings hat der HERR bey jnen gethan / von anfang durch seine grosse macht.</span> <span class="verse"><a name="3">3</a>Sie haben jre Königreiche wol regiret / vnd löbliche Thaten gethan. Sie haben weislich geraten vnd geweissaget.</span> <span class="verse"><a name="4">4</a>Sie haben Land vnd Leute regiert mit rat vnd verstand der Schrifft.</span> <span class="verse"><a name="5">5</a>Sie haben Musicam gelernet / vnd geistliche Lieder getichtet.</span> <span class="verse"><a name="6">6</a>Sie sind auch Reich gewest / vnd haben grosse Güter gehabt / vnd im Frieden regieret / weil sie hie gewesen sind.</span> <span class="verse"><a name="7">7</a>Also sind sie alle zu jren zeiten löblich gewest / vnd bey jrem Leben gerümbt /</span> <span class="verse"><a name="8">8</a>Vnd die haben ehrlichen Namen hinder sich gelassen.</span> <span class="verse"><a name="9">9</a>Aber die andern haben keinen rhum / vnd sind vmbkomen / als weren sie nie gewest. Vnd da sie noch lebeten / waren sie eben / als lebeten sie nicht / Vnd jre Kinder nach jnen auch also.</span> <span class="verse"><a name="10">10</a>ABer jenen heiligen Leute / welcher gerechtigkeit nicht vergessen wird / ist ein gut Erbe blieben / sampt jren Kindern.</span> <span class="verse"><a name="11">11</a>Jre Nachkomen sind im Bund blieben / vnd vmb jren willen sind jre Kinds kinder jmer fur vnd fur blieben /</span> <span class="verse"><a name="12">12</a>vnd jr Lob wird nicht vntergehen.</span> <span class="verse"><a name="13">13</a>Sie sind im Frieden begraben / Aber jr name lebt ewiglich.</span> <span class="verse"><a name="14">14</a>Die Leute reden von jrer Weisheit /</span> <span class="verse"><a name="15">15</a>vnd die Gemeine verkündiget jr Lob.</span> <span class="verse"><a name="16">16</a>Enoch gefiel dem HERRN wol / vnd ist weggenomen / Das er der Welt eine vermanung zur Busse were. Gen. 5.</span> <span class="verse"><a name="17">17</a>Noe ward erfunden vnstrefflich / vnd zur zeit des zorns / hat er Gnade funden /</span> <span class="verse"><a name="18">18</a>vnd ist vbrig behalten auff Erden / da die Sindflut kam.</span> <span class="verse"><a name="19">19</a>Er empfieng den Bund fur die Welt / Das nicht mehr / alles Fleisch durch die Sindflut vertilget werden solt. Gen. 7.</span> <span class="verse"><a name="20">20</a>Abraham der hochberümbte vater vieler völcker / hat seines gleichen nicht in der Ehre.</span> <span class="verse"><a name="21">21</a>Er hielt das gesetz des Höhesten / vnd Gott machet mit jm einen Bund / vnd stifftet den selben bund in sein Fleisch / Vnd er ward trewe erfunden / da er versucht ward.</span> <span class="verse"><a name="22">22</a>Darumb verhies jm Gott mit einem Eide / Das durch seinen Samen / die Heiden solten gesegnet werden / Vnd er wie der staub der Erden / gemehret solt werden /</span> <span class="verse"><a name="23">23</a>Vnd sein Same erhöhet wie die Sterne / vnd Erben werden / von einem Meer bis ans ander / vnd vom Wasser an / bis an der Welt ende. Gen. 17; Gen. 22; Psal. 72.</span> <span class="verse"><a name="24">24</a>Vnd hat denselben segen vber alle menschen / vnd den Bund auch also bestetigt mit Jsaac / vmb seines vaters Abrahams willen.</span> <span class="verse"><a name="25">25</a>Vnd hats auff Jacob komen vnd bleiben lassen /</span> <span class="verse"><a name="26">26</a>Er hat jn gnediglich gesegnet / vnd das Erbe gegeben / vnd sein Teil abgesondert / vnd in die zwelff Stemme geteilet.</span> </p></div</div></div></body></html>