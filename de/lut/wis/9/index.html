<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/wis/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/wis">Wisdom</a> &gt <strong>Chapter 9</strong></div><p><span class="verse"><a name="1">1</a>O Gott meiner Veter vnd HERR aller güteHie redet der Tichter selber / vnd betet gantz in Salomonis Person. Zum Exempel aller Fürsten / auch also zuthun. Vnd ist aus der massen ein schön Gebet.  / Der du alle ding durch dein Wort gemacht /</span> <span class="verse"><a name="2">2</a>vnd den Menschen durch deine Weisheit bereitet hast / das er herrschen solt vber die Creatur / so von dir gemacht ist /</span> <span class="verse"><a name="3">3</a>das er die Welt regieren solt / mit heiligkeit / vnd gerechtigkeit / vnd mit rechtem hertzen richten /</span> <span class="verse"><a name="4">4</a>Gib mir die Weisheit / die stets vmb deinen Thron ist / vnd verwirff mich nicht aus deinen Kindern /</span> <span class="verse"><a name="5">5</a>Denn ich bin dein Knecht / vnd deiner magd Son / ein schwacher Mensch vnd kurtzes Lebens / vnd zugering im verstand des Rechtes vnd Gesetzes.</span> <span class="verse"><a name="6">6</a>Vnd wenn gleich einer vnter Menschenkindern volkomen were / So gilt er doch nichts / wo er on die Weisheit ist / so von dir komptSihe / die Weisheit kompt allein von Gott / vnd on sie taug niemand nichts.. Gen. 1.</span> <span class="verse"><a name="7">7</a>DV hast mich erwelet zum Könige vber dein Volck / vnd zum Richter vber deine Söne vnd Töchter.</span> <span class="verse"><a name="8">8</a>Vnd hiessest mich einen Tempel bawen auff deinem heiligen Berge / vnd einen Altar in der Stad deiner wonung / der da gleich were der heiligen Hütten / welche du vor zeiten bereiten liessest /</span> <span class="verse"><a name="9">9</a>vnd mit dir deine Weisheit / welche deine werck weis / Vnd dabey war / das du die Welt machtest / vnd erkennet / was dir wolgefelt / vnd was richtig ist in deinen Geboten. 1. Par. 28.; 2. Par. 1; Prouer. 8.</span> <span class="verse"><a name="10">10</a>SEnde sie herab von deinem heiligen Himel / vnd aus dem Thron deiner herrligkeit / Sende sie / das sie bey mir sey / vnd mit mir erbeite / Das ich erkenne / was dir wolgefalle /</span> <span class="verse"><a name="11">11</a>Denn sie weis alles vnd verstehets / Vnd las sie mich leiten in meinen wercken messiglich / vnd mich behüten durch jre herrligkeitOn Gottes wort kan der Mensch nicht wissen / was Gott gefelt / Sondern feret vnd thut alles im zweiuel / vnd auffs vngewis. .</span> <span class="verse"><a name="12">12</a>So werden dir meine werck angeneme sein / vnd werde dein Volck recht richten / vnd wirdig sein des Throns meines Vaters.</span> <span class="verse"><a name="13">13</a>Denn welcher Mensch weis Gottes rat? Oder wer kan dencken was Gott wil?</span> <span class="verse"><a name="14">14</a>Denn der sterblichen Menschen gedancken sind mislich / vnd vnser Anschlege sind fehrlich.</span> <span class="verse"><a name="15">15</a>Denn der sterbliche Leichnam beschweret die Seele / vnd die jrdische Hütte drückt den zerstreweten sinnOn Gottes wort / tichtet vnd suchet die vernunfft viel weise vnd wege / zerstrewet sich also in viel mühe triffts aber doch nicht. .</span> <span class="verse"><a name="16">16</a>Wir treffen das kaum / so auff Erden ist / vnd erfinden schwerlich / das vnter handen ist. Wer wil denn erforsschen / das im Himel ist?</span> <span class="verse"><a name="17">17</a>Wer wil deinen Rat erfaren? Es sey denn das du Weisheit gebest / vnd sendest deinen heiligen Geist aus der höhe /</span> <span class="verse"><a name="18">18</a>vnd also richtig werde das thun auff Erden / vnd die Menschen lernen was dir gefelt / vnd durch die Weisheit selig werden. Jsa. 40; Rom. 11; 1. Cor. 2.</span> </p></div</div></div></body></html>