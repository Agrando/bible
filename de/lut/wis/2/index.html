<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/wis/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/wis">Wisdom</a> &gt <strong>Chapter 2</strong></div><p><span class="verse"><a name="1">1</a>DEnn es sind rohe Leute / vnd sagen / Es ist ein kurtz vnd müheselig ding vmb vnser Leben / Vnd wenn ein Mensch dahin ist / so ists gar aus mit jm / So weis man keinen nicht / der aus der Helle widerkomen sey.</span> <span class="verse"><a name="2">2</a>On gefehrDas ist / Wir werden geborn on Gottes Versehung oder Rat. sind wir geboren / vnd faren wider dahin / als weren wir nie gewest. Denn das schnauben in vnser Nasen ist ein rauch / Vnd vnser Rede ist ein füncklin / das sich aus vnserm hertzen regt.</span> <span class="verse"><a name="3">3</a>Wenn dasselbige verlosschen ist / so ist der Leib dahin / wie ein Loderassche / Vnd der Geist zufladdert / wie eine dünne lufft.</span> <span class="verse"><a name="4">4</a>Vnd vnsers namens wird mit der zeit vergessen / das freilich niemand vnsers Thuns gedencken wird. Vnser Leben feret dahin / als were ein Wolcke da gewest / vnd zergehet wie ein Nebel / von der Sonnen glantz zutrieben / vnd von jrer hitze verzeret.</span> <span class="verse"><a name="5">5</a>Vnser zeit ist / wie ein Schatte dahin feret / Vnd wenn wir weg sind / ist kein widerkeren / Denn es ist fest versiegelt / das niemand widerkompt.</span> <span class="verse"><a name="6">6</a>WOl her nu / vnd lasset vns wolleben / weils da ist / vnd vnsers Leibs brauchen / weil er jung ist.</span> <span class="verse"><a name="7">7</a>Wir wöllen vns mit dem besten Wein vnd Salben füllen / Lasst vns die MeyenblumenDas ist / Vnser schönen frischen Jugent / ehe wir alt vnd vntüchtig werden / Vtendum est etate etc. nicht verseumen.</span> <span class="verse"><a name="8">8</a>Lasst vns Krentze tragen von jungen Rosen / ehe sie welck werden.</span> <span class="verse"><a name="9">9</a>Vnser keiner las jm feilen mit brangenJm sause leben.  / Das man allenthalben spüren müge / wo wir frölich gewesen sind / Wir haben doch nicht mehr dauon / denn das.</span> <span class="verse"><a name="10">10</a>LAsst vns den armen Gerechten vberweldigen / vnd keiner Widwen noch alten Mans schonen. Lasst vns der alten Greisen straffe nicht achten.</span> <span class="verse"><a name="11">11</a>Was wir nur thun können / das sol recht sein / Denn wer nicht thun kan was jn gelüst / der gilt nichts.</span> <span class="verse"><a name="12">12</a>So lasst vns auff den Gerechten lauren / Denn er macht vns viel vnlust / vnd setzet sich wider vnser Thun / vnd schilt vns / Das wir wider das Gesetze sündigen / vnd ruffet aus vnser wesen fur sünde.</span> <span class="verse"><a name="13">13</a>Er gibt für / das er Gott kenne / vnd rhümet sich Gottes kind /</span> <span class="verse"><a name="14">14</a>strafft was wir im hertzen haben.</span> <span class="verse"><a name="15">15</a>Er ist vns nicht leidlich / auch anzusehen / Denn sein Leben reimet sich nichts mit dem andern / vnd sein wesen ist gar ein anders.</span> <span class="verse"><a name="16">16</a>Er helt vns fur vntüchtig / vnd meidet vnser Thun / als einen vnflat / Vnd gibt fur / wie es die Gerechten zu letzt gut haben werden / vnd rhümet / das Gott sein Vater sey.</span> <span class="verse"><a name="17">17</a>SO lasst doch sehen / Ob sein wort war sey / vnd versuchen / wie es mit jm ein ende werden wil.</span> <span class="verse"><a name="18">18</a>Jst der Gerecht / Gottes son / so wird er jm helffen / vnd erretten von der hand der Widersacher.</span> <span class="verse"><a name="19">19</a>Mit schmach vnd qual wöllen wir jn stöcken / das wir sehen / wie from er sey / vnd erkennen / wie gedültig er sey.</span> <span class="verse"><a name="20">20</a>Wir wöllen jn zum schendlichen Tod verdamnen / Da wird man jn kennen an seinen worten.</span> <span class="verse"><a name="21">21</a>SOlchs schlahen sie an / vnd feilen / Jr bosheit hat sie verblendet /</span> <span class="verse"><a name="22">22</a>das sie Gottes heimlich Gericht nicht erkennen. Denn sie haben der Hoffnung nicht / das ein heilig Leben belohnet werde / Vnd achten der ehren nichts / so vnstreffliche Seelen haben werden.</span> <span class="verse"><a name="23">23</a>Denn Gott hat den Menschen geschaffen / zum ewigen Leben / vnd hat jn gemacht zum Bilde / das er gleich sein sol / wie er ist.</span> <span class="verse"><a name="24">24</a>Aber durchs Teufels neid / ist der Tod in die Welt komen /</span> <span class="verse"><a name="25">25</a>Vnd die seins teils sind / helffen auch dazu.</span> </p></div</div></div></body></html>