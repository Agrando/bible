<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/wis/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/wis">Wisdom</a> &gt <strong>Chapter 10</strong></div><p><span class="verse"><a name="1">1</a>DJe selbige Weisheit behütet den / so am ersten gemacht / vnd alleine geschaffen ward / zum Vater der Welt /</span> <span class="verse"><a name="2">2</a>Vnd bracht jn aus seiner SündeDurch das wort Gen. 3 Der Same sol dir den Kopff zutretten.  / Vnd gab jm krafft vber alles zu herrschen. Gen. 1.</span> <span class="verse"><a name="3">3</a>VOn welcher / da der Vngerechte abfiel durch seinen zorn / verdarb er von wegen des wütigen Brudermords. Gen. 4.</span> <span class="verse"><a name="4">4</a>VND als die Erden vmb desselbigen willen mit der Sindflut verderbet ward / Halff die WeisheitDas war Gottes wort vnd befelh die Archa zu bawen. (Zu gleich) Das ist / wo er hin kam / fand er Abgöttische böse Leute / wie Abrahams leben zeigt. widerumb / vnd regierte den Gerechten durch ein geringe Holtz. Gen. 22; Gen. 6; Gen. 7; Gen. 8.</span> <span class="verse"><a name="5">5</a>DJeselbige / da die Heiden zu gleich im jrthum böslich lebeten / Fand sie den Gerechten / vnd erhielt jn vnstrefflich fur Gott / Vnd lies jn feste sein / wider das veterlich Hertze gegen den Son. Gen. 12.</span> <span class="verse"><a name="6">6</a>DJe selbige erlöset den Gerechten / Da die Gottlosen vmbkamen / da er floch fur dem Fewr / das vber die fünff Stedte fiel /</span> <span class="verse"><a name="7">7</a>Welcher verwüst Land rauchet noch / zum zeugnis der bosheit / sampt den Bewmen / so vnreiffe FrüchteSollen sein die Epffel am Todten meer / die auswendig schön / vnd inwendig asschen sind / Sörba genant. tragen / vnd der Saltzseulen / die da stehet zum gedechtnis der vngleubigen Seelen.</span> <span class="verse"><a name="8">8</a>Denn die / so die Weisheit nicht achten / haben nicht allein den schaden / das sie das Gute nicht kennen / Sondern lassen auch ein Gedechtnis hinder sich den Lebendigen / das sie nicht mügen verborgen bleiben / in dem / darin sie jrre gangen sind.</span> <span class="verse"><a name="9">9</a>Aber die Weisheit errettet die aus aller mühe / so sich an sie halten. Gen. 19.</span> <span class="verse"><a name="10">10</a>DJe selbige leitet den Gerechten / so fur seines Bruders zorn flüchtig sein muste / stracks weges / vnd zeiget jm das reich Gottes / vnd gab jm zu erkennen was heilig ist / Vnd halff jm in seiner erbeit / das er wol zunam / vnd viel Guts an seiner erbeit gewan.</span> <span class="verse"><a name="11">11</a>Vnd war bey jm / da er vberforteilet ward / von denen / die jm gewalt theten.</span> <span class="verse"><a name="12">12</a>Vnd machet jn sicher fur denen / so jm nachstelleten. Vnd gab jm Sieg in starckem Kampff / Das er erfüre / wie GottseligkeitGottseligkeit ist glaube an das wort Gottes / oder an die Weisheit. mechtiger ist denn alle ding. Gen. 28; Gen. 32.</span> <span class="verse"><a name="13">13</a>DJe selbige verlies den verkaufften Gerechten nicht / Sondern behütet jn fur der sünde / Fuhr mit jm hinab in den Kercker /</span> <span class="verse"><a name="14">14</a>vnd in den banden verlies sie jn nicht. Bis das sie jm zubracht das Scepter des Königreichs / vnd Oberkeit vber die / so jm gewalt gethan hatten. Vnd machte die zu Lügener / die jn getadelt hatten / vnd gab jm ein ewige Herrligkeit. Gen. 37; Gen. 41.</span> <span class="verse"><a name="15">15</a>DJe selbige erlösete das heilige Volck / vnd vnstrefflichen samen / aus den Heiden / die sie plagten.</span> <span class="verse"><a name="16">16</a>Sie kam in die Seele des Dieners des HERRN / vnd widerstund der grausamen Königin durch Wunder vnd Zeichen.</span> <span class="verse"><a name="17">17</a>Sie belohnet den Heiligen jr erbeit / vnd leitet sie durch wünderliche wege / Vnd war jnen des Tages ein schirm / vnd des Nachts ein flamme / wie das Gestirn.</span> <span class="verse"><a name="18">18</a>Sie füret sie durchs Rotemeer / vnd leitet sie durch grosse Wasser.</span> <span class="verse"><a name="19">19</a>Aber jre Feinde erseufft sie / vnd diese zoch sie aus dem grunde der tieffen.</span> <span class="verse"><a name="20">20</a>Darumb namen die Gerechten raub von den Gottlosen / vnd preiseten deinen heiligen Namen HERR / vnd lobeten einmütiglich deine sieghafftige Hand.</span> <span class="verse"><a name="21">21</a>Denn die Weisheit öffnete der Stummen mund / vnd machet der Vnmündigen zungen beredt. Exo. 3; Exo. 7; Exo. 9; Exo. 14; Psal. 73; Exo. 15.</span> </p></div</div></div></body></html>