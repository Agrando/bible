<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/eccl/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/eccl">Ecclesiastes</a> &gt <strong>Chapter 10</strong></div><p><span class="verse"><a name="1">1</a>Also verderben die schedlichen Fliegen gute Salben. Darumb ists zu weilen besser Torheit / denn Weisheit vnd Ehre /</span> <span class="verse"><a name="2">2</a>Denn des Weisen hertz ist zu seiner rechten / Aber des Narren hertz ist zu seiner lincken.</span> <span class="verse"><a name="3">3</a>Auch ob der Narr selbst nerrisch ist in seim thun / noch helt er jederman fur Narren.</span> <span class="verse"><a name="4">4</a>Darumb wenn eins Gewaltigen trotz wider deinen willen fort gehet / so las dich nicht entrüsten / Denn nachlassen stilletVerhören vnd lassen gehen / das sich selbs stillet / ist grosse kunst und tugent. gros vnglück.</span> <span class="verse"><a name="5">5</a>ES ist ein Vnglück das ich sahe vnter der Sonnen / nemlich / vnuerstand der vnter den Gewaltigen gemein ist /</span> <span class="verse"><a name="6">6</a>Das ein Narr sitzt in grosser wirde / vnd die Reichen hie nidden sitzen.</span> <span class="verse"><a name="7">7</a>Jch sahe Knechte auff rossen / vnd Fürsten zu fuss gehen wie Knechte.</span> <span class="verse"><a name="8">8</a>Aber wer eine Gruben macht / der wird selbs drein fallen / Vnd wer den Zaun zureisset / den wird eine Schlange stechen.</span> <span class="verse"><a name="9">9</a>Wer Steine weg waltzetNew Regiment machen / sticht zu letzt vbel / Denn der Pöbel ist vnbeding.  / der wird mühe da mit haben / Vnd wer Holtz spaltet / der wird da von verletzt werden.</span> <span class="verse"><a name="10">10</a>Wenn ein Eisen stumpff wird / vnd an der schneiten vngeschlieffen bleibet / mus mans mit macht wider scherffen / Also folget auch Weisheit dem vleis.</span> <span class="verse"><a name="11">11</a>EJn Wesscher ist nichts bessers / denn eine Schlange / die vnbeschworen sticht.</span> <span class="verse"><a name="12">12</a>Die wort aus dem mund eines Weisen / sind holdselig / Aber des Narren lippen verschlingen den selben /</span> <span class="verse"><a name="13">13</a>Der anfang seiner wort ist Narrheit / Vnd das ende ist schedliche torheit.</span> <span class="verse"><a name="14">14</a>Ein Narr macht viel wort / Denn der Mensch weis nicht was gewesen ist / Vnd wer wil jm sagen / was nach jm werden wird?</span> <span class="verse"><a name="15">15</a>Die erbeit der Narren wird jnen sawr / Weil man nicht weisEr gedenckt nicht wie es vor hin andern gangen ist / Feret fort / vnd weis doch nicht wie es gehen wird. in der Stad zu gehen.</span> <span class="verse"><a name="16">16</a>WEh dir Land / des König ein Kind ist / vnd des Fürsten früe essen.</span> <span class="verse"><a name="17">17</a>Wol dir Land / des König edel ist / vnd des Fürsten zu rechter zeit essen / zur stercke vnd nicht zur lust.</span> <span class="verse"><a name="18">18</a>(Denn durch faulheit sincken die Balcken / vnd durch hinlessige Hende / wird das Haus trieffend)</span> <span class="verse"><a name="19">19</a>Das macht / sie machen brot zum lachen / Vnd der wein mus die LebendigenDas sind die im sausse leben / vnd mit freuden zeren. erfrewen / vnd das gelt mus jnen alles zu wegen bringen.</span> <span class="verse"><a name="20">20</a>FLuch dem Könige nicht in deim Hertzen / vnd fluche dem Reichen nicht in deiner Schlaffkamer / Denn die Vögel des Himels füren die stim / vnd die fittig haben / sagens nach.</span> </p></div</div></div></body></html>