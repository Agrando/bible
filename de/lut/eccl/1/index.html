<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/eccl/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/eccl">Ecclesiastes</a> &gt <strong>Chapter 1</strong></div><p><span class="verse"><a name="1">1</a>DJs sind die Rede des Predigers / des sons Dauids / des Königes zu Jerusalem.</span> <span class="verse"><a name="2">2</a>ES ist alles gantz Eitel / sprach der Prediger / Es ist alles gantz eitel.</span> <span class="verse"><a name="3">3</a>Was hat der Mensch mehr von all seiner mühe / die er hat vnter der Sonnen?</span> <span class="verse"><a name="4">4</a>Ein Geschlecht vergehet / das ander kompt / Die Erde bleibets aber ewiglich.</span> <span class="verse"><a name="5">5</a>Die Sonne gehet auff vnd gehet vnter / vnd leufft an jren Ort / das sie wider herumb an den Ort da er anfieng.</span> <span class="verse"><a name="6">6</a>Alle mittag / vnd kompt herumb zur mitternacht / vnd wider herumb an den Ort da er anfieng.</span> <span class="verse"><a name="7">7</a>Alles Wasser lauffen ins Meer / noch wird das meer nicht völler / An den Ort da sie her fliessen / fliessen sie wider hin.</span> <span class="verse"><a name="8">8</a>ES ist alles thunDas ist / Der jamer vnd eitelkeit auff Erden ist grösser denn man sagen kan / vnd mus doch dauon reden in diesem Buch. so vol mühe / das niemand ausreden kan. Das Auge sihet sich nimer sat / vnd das Ohr höret sich nimer sat.</span> <span class="verse"><a name="9">9</a>Was ists das geschehen ist? Eben das hernach geschehen wird. Was ists das man gethan hat? Eben das man hernach wider thun wird / Vnd geschicht nichts newes vnter der Sonnen.</span> <span class="verse"><a name="10">10</a>Geschicht auch etwas dauon man sagen möcht / Sihe / das ist new? Denn es ist vor auch geschehen in vorigen zeiten / die vor vns gewesen sind.</span> <span class="verse"><a name="11">11</a>Man gedenckt nicht / wie es zuuor geraten ist / Also auch des das hernach kompt / wird man nicht gedencken / bey denen die hernach sein werden.</span> <span class="verse"><a name="12">12</a>JCH Prediger war König vber Jsrael zu Jerusalem /</span> <span class="verse"><a name="13">13</a>Vnd begab mein Hertz zu suchen vnd zu forschen weislich / alles was man vnter dem Himel thut. Solche vnselige mühe hat Gott den Menschen kindern gegeben / das sie sich drinnen müssen quelen.</span> <span class="verse"><a name="14">14</a>Jch sahe an alles Thun das vnter der Sonnen geschicht / vnd sihe / es war alles eitel vnd jamer.</span> <span class="verse"><a name="15">15</a>Krum kan nicht schlecht werden / noch der Feil gezelet werden.</span> <span class="verse"><a name="16">16</a>JCh sprach in meinem hertzen / Sihe / Jch bin herrlich worden / vnd hab mehr Weisheit / denn alle die vor mir gewesen sind zu Jerusalem / vnd mein Hertz hat viel gelernt vnd erfaren.</span> <span class="verse"><a name="17">17</a>Vnd gab auch mein Hertz drauff / das ich lernete Weisheit vnd Torheit vnd Klugheit / Jch ward aber gewar / das solchs auch mühe ist.</span> <span class="verse"><a name="18">18</a>Denn wo viel Weisheit ist / Da ist viel gremens / Vnd wer viel lerenId est, Regere mundum. mus / Der mus viel leiden.</span> </p></div</div></div></body></html>