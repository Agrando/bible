<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/titus/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/titus">Titus</a> &gt <strong>Chapter 2</strong></div><p><span class="verse"><a name="1">1</a>DV aber rede / wie sichs zimet nach der heilsamen Lere.</span> <span class="verse"><a name="2">2</a>Den Alten / das sie nüchtern seien / erbar / züchtigAllenthalben wo hie zucht oder züchtig stehet / da vernim / das sie sollen vernünfftig / messig vnd fein sich halten / Denn ich thar des wortes vernünfftig nicht brauchen.  / gesund im Glauben / in der Liebe in der Gedult.</span> <span class="verse"><a name="3">3</a>Den alten Weibern desselbigen gleichen / Das sie sich stellen / wie den Heiligen zimet / nicht Lesterin seien / nicht Weinseufferin / gute Lererin /</span> <span class="verse"><a name="4">4</a>Das sie die jungen Weiber leren züchtig sein / jre Menner lieben / Kinder lieben /</span> <span class="verse"><a name="5">5</a>sittig sein / keusch / heuslich / gütig / jren Mennern vnterthan / Auff das nicht das wort Gottes verlestert werde.</span> <span class="verse"><a name="6">6</a>Desselbigen gleichen die jungen Menner ermane / das sie züchtig seien. 1. Tim. 6.</span> <span class="verse"><a name="7">7</a>ALlenthalben aber stelle dich selbs zum Furbilde guter werck / mit vnuer felschter lere / mit erbarkeit /</span> <span class="verse"><a name="8">8</a>mit heilsamem vnd vntaddelichem wort / Auff das der Widerwertige sich scheme / vnd nichts habe / das er von vns müge böses sagen.</span> <span class="verse"><a name="9">9</a>Den Knechten / das sie jren HErrn vnterthenig seien / in allen dingen zugefallen thun / Nicht widerbellen /</span> <span class="verse"><a name="10">10</a>nicht veruntrewen / sondern alle gute trew erzeigen / Auff das sie die lere Gottes vnsers Heilandes zieren in allen stücken.</span> <span class="verse"><a name="11">11</a>Denn es ist erschienen die heilsame gnade Gottes allen Menschen /</span> <span class="verse"><a name="12">12</a>vnd züchtiget vns / Das wir sollen verleugnen / das vngöttliche wesen / vnd die weltlichen lüsten / Vnd züchtigDas ist / messig / vernünfftig etc.  / gerecht vnd Gottselig leben in dieser welt /</span> <span class="verse"><a name="13">13</a>Vnd warten auff die selige Hoffnung vnd erscheinung der Herrligkeit des grossen Gottes / vnd vnsers Heilandes Jhesu Christi /</span> <span class="verse"><a name="14">14</a>Der sich selbs fur vns gegeben hat / Auff das er vns erlösete von aller Vngerechtigkeit / vnd reiniget jm selbs ein Volck zum Eigenthum / das vleissig were zu guten wercken.</span> <span class="verse"><a name="15">15</a>Solches rede vnd ermane / vnd straffe mit gantzem ernstDas ist / Das sie wissen / Es sey Gottes gebot / vnd kein schertz / Er wolle es ernstlich haben. . Las dich niemand verachten.</span> </p></div</div></div></body></html>