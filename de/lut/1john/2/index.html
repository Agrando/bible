<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/1john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/1john">1 John</a> &gt <strong>Chapter 2</strong></div><p><span class="verse"><a name="1">1</a>MEine Kindlin / solchs schreibe ich euch / Auff das jr nicht sündiget. Vnd ob jemand sündiget / So haben wir einen Fursprecher bey dem Vater / Jhesum Christ / der gerecht ist /</span> <span class="verse"><a name="2">2</a>Vnd derselbige ist die versönung fur vnser sünde / Nicht allein aber fur die vnsere / sondern auch fur der gantzen Welt.</span> <span class="verse"><a name="3">3</a>Vnd an dem mercken wir / das wir jn kennen / so wir seine Gebot halten.</span> <span class="verse"><a name="4">4</a>Wer da saget / Jch kenne jn / Vnd helt seine Gebot nicht / der ist ein Lügener vnd in solchem ist keine warheit.</span> <span class="verse"><a name="5">5</a>Wer aber sein wort helt / in solchem ist warlich die liebe Gottes volkomen / Daran erkennen wir / das wir in jm sind.</span> <span class="verse"><a name="6">6</a>Wer da saget / das er in jm bleibet / der sol auch wandeln / gleich wie er gewandelt hat. Rom. 3; Rom. 8.</span> <span class="verse"><a name="7">7</a>BRüder / Jch schreibe euch nicht ein new Gebot / sondern das alte Gebot / das jr habt von anfang gehabt. Das alte Gebot ist das Wort / das jr von anfang gehöret habt.</span> <span class="verse"><a name="8">8</a>Widerumb / ein new Gebot schreib ich euch / das da warhafftig ist bey jm vnd bey euch / Denn die finsternis ist vergangen / vnd das ware Liecht scheinet jtzt.</span> <span class="verse"><a name="9">9</a>Wer da saget er sey im Liecht / vnd hasset seinen Bruder / der ist noch im Finsternis.</span> <span class="verse"><a name="10">10</a>Wer seinen Bruder liebet / der bleibet im Liecht / vnd ist kein Ergernis bey jm.</span> <span class="verse"><a name="11">11</a>Wer aber seinen Bruder hasset / Der ist im finsternis / vnd wandelt im finsternis / vnd weis nicht wo er hin gehet / Denn die finsternis haben seine augen verblendet.</span> <span class="verse"><a name="12">12</a>LJeben Kindlin / Jch schreibe euch / das euch die sünde vergeben werden / durch seinen Namen.</span> <span class="verse"><a name="13">13</a>Jch schreibe euch Vetern / denn jr kennet den / der von anfang ist. Jch schreibe euch Jünglingen / denn jr habt den Bösewicht vberwunden.</span> <span class="verse"><a name="14">14</a>Jch schreibe euch Kindern / denn jr kennet den Vater. Jch habe euch Vetern geschrieben / das jr den kennet / der von anfang ist. Jch habe euch Jünglingen geschrieben / das jr starck seid / vnd das wort Gottes bey euch bleibet / vnd den Bösewicht vberwunden habt.</span> <span class="verse"><a name="15">15</a>HAbt nicht lieb die Welt / noch was in der welt ist. So jemand die Welt lieb hat / in dem ist nicht die liebe des Vaters.</span> <span class="verse"><a name="16">16</a>Denn alles was in der Welt ist / (nemlich des Fleisches lustFleisches lust ist Hurerey. Augenlust ist Geitz vnd reichthum. Hoffertig leben / ist ehrgirigkeit / gewalt / lob / vnd oben aus faren.  / vnd der Augen lust / vnd hoffertiges Leben) ist nicht vom Vater / sondern von der welt.</span> <span class="verse"><a name="17">17</a>Vnd die Welt vergehet mit jrer lust. Wer aber den willen Gottes thut / der bleibet in ewigkeit.</span> <span class="verse"><a name="18">18</a>KJnder es ist die letzte stund / vnd wie jr gehöret habt / das der WiderchristWiderchrist ist / den man heisset Endechrist. kompt / Vnd nu sind viel Widerchristen worden / Da her erkennen wir / das die letzte stunde ist.</span> <span class="verse"><a name="19">19</a>Sie sind von vns ausgegangen / Aber sie waren nicht von vns / Denn wo sie von vns gewesen weren / so weren sie ja bey vns blieben / Aber auff das sie offenbar würden / das sie nicht alle von vns sind.</span> <span class="verse"><a name="20">20</a>VND jr habt die Salbung von dem der Heilig ist / vnd wisset alles.</span> <span class="verse"><a name="21">21</a>Jch hab euch nicht geschrieben / als wüstet jr die Warheit nicht / Sondern jr wisset sie / vnd wisset / das keine Lügen aus der Warheit kompt.</span> <span class="verse"><a name="22">22</a>Wer ist ein Lügener / on der da leugnet / das Jhesus der Christ sey? Das ist der Widerchrist / der den Vater vnd den Son leugnet.</span> <span class="verse"><a name="23">23</a>Wer den Son leugnet / Der hat auch den Vater nicht.</span> <span class="verse"><a name="24">24</a>Was jr nu gehöret habt von anfang / das bleibe bey euch. So bey euch bleibet / was jr von anfang gehöret habt / so werdet jr auch bey dem Son vnd Vater bleiben.</span> <span class="verse"><a name="25">25</a>Vnd das ist die Verheissung / die er vns verheissen hat / Das ewige Leben.</span> <span class="verse"><a name="26">26</a>SOlchs hab ich euch geschrieben von denen / die euch verfüren /</span> <span class="verse"><a name="27">27</a>Vnd die Salbung die jr von jm empfangen habt / bleibet bey euch / Vnd dürffet nicht / das euch jemand lere / Sondern wie euch die Salbung allerley leret / so ists war / vnd ist keine lügen. Vnd wie sie euch geleret hat / so bleibet bey demselbigen.</span> <span class="verse"><a name="28">28</a>Vnd nu Kindlin / bleibet bey jm / Auff das wenn er offenbaret wird / das wir Freidigkeit haben / vnd nicht zuschanden werden fur jm / in seiner Zukunfft.</span> <span class="verse"><a name="29">29</a>So jr wisset das er gerecht ist / So erkennet auch / das / wer recht thut / der ist von jm geborn.</span> </p></div</div></div></body></html>