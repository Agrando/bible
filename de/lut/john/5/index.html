<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/john/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/john">John</a> &gt <strong>Chapter 5</strong></div><p><span class="verse"><a name="1">1</a>DArnach war ein Fest der Jüden / vnd Jhesus zoch hin auff gen Jerusalem.</span> <span class="verse"><a name="2">2</a>Es ist aber zu Jerusalem bey dem Schafhause ein Teich der heisset auff Ebreisch BethhesdaDas heisst auff Deudsch so viel als ein Spital / darin man den armen Leuten wol thut / Ab Hesed / id est / Eleemosyna / misericordia / welches bey dem Teich war / da die Opfferschafe behalten wurden / vnd die Krancken daselbs solcher Wolthat im Teiche warteten.  / vnd hat fünff Halle /</span> <span class="verse"><a name="3">3</a>Jn welchen lagen viel Krancken / Blinden / Lamen / Dürren / die warteten / wenn sich das Wasser beweget /</span> <span class="verse"><a name="4">4</a>Denn ein Engel fuhr er ab zu seiner zeit in den Teich / vnd beweget das wasser. Welcher nu der erste / nach dem das wasser beweget war / hin ein steig / der ward gesund / mit welcherley Seuche er behafftet war.</span> <span class="verse"><a name="5">5</a>ES war aber ein Mensch daselbs / acht vnd dreissig jar kranck gelegen.</span> <span class="verse"><a name="6">6</a>Da Jhesus denselbigen sahe ligen / vnd vernam / das er so lang gelegen war / spricht er zu jm / Wiltu gesund werden?</span> <span class="verse"><a name="7">7</a>Der Krancke antwortet jm / Herr / ich habe keinen Menschen / wenn das Wasser sich beweget / der mich in den Teich lasse / Vnd wenn ich kome / so steiget ein ander fur mir hin ein.</span> <span class="verse"><a name="8">8</a>Jhesus spricht zu jm / Stehe auff / nim dein Bette / vnd gehe hin.</span> <span class="verse"><a name="9">9</a>Vnd also ward der Mensch gesund / vnd nam sein Bette / vnd gieng hin. Es war aber desselbigen tages der Sabbath.</span> <span class="verse"><a name="10">10</a>DA sprachen die Jüden zu dem der gesund war worden / Es ist heute Sabbath / Es zimpt dir nicht das Bette zu tragen.</span> <span class="verse"><a name="11">11</a>Er antwortet jnen / Der mich gesund machet / der sprach zu mir / Nim dein Bette / vnd gehe hin.</span> <span class="verse"><a name="12">12</a>Da fragten sie jn / Wer ist der Mensch / der zu dir gesagt hat / Nim dein bette / vnd gehe hin?</span> <span class="verse"><a name="13">13</a>Der aber gesund war worden / wuste nicht wer er war / Denn Jhesus war gewichen / da so viel Volcks an dem Ort war.</span> <span class="verse"><a name="14">14</a>DARnach fand jn Jhesus im Tempel / vnd sprach zu jm / Sihe zu / du bist gesund worden / Sündige fort nicht mehr / das dir nicht etwas ergers widerfare.</span> <span class="verse"><a name="15">15</a>Der Mensch gieng hin / vnd verkündigets den Jüden / Es sey Jhesus / der jn gesund gemacht habe.</span> <span class="verse"><a name="16">16</a>Darumb verfolgeten die Jüden Jhesum / vnd suchten jn zu tödten / Das er solchs gethan hatte auff den Sabbath.</span> <span class="verse"><a name="17">17</a>Jhesus aber antwortet jnen / Mein Vater wircketDas ist / Mein Vater helt den Sabbath nicht / darumb halt ich jn auch nicht / sondern wircke imer das / wie mein Vater.bis her / Vnd ich wircke auch.</span> <span class="verse"><a name="18">18</a>Darumb trachteten jm die Jüden nu viel mehr nach / das sie jn tödten / Das er nicht allein den Sabbath brach / sondern saget auch / Gott sey sein Vater / vnd machet sich selbs Gotte gleich.</span> <span class="verse"><a name="19">19</a>DA antwortet Jhesus / vnd sprach zu jnen / Warlich / warlich / Jch sage euch / Der son kan nichts von jm selber thun / denn was er sihet den Vater thun / Denn was derselbige thut / das thut gleich auch der Son.</span> <span class="verse"><a name="20">20</a>Der Vater aber hat den Son lieb / vnd zeiget jm alles was er thut / vnd wird jm noch grösser Werck zeigen / das jr euch verwundern werdet.</span> <span class="verse"><a name="21">21</a>Denn wie der Vater die Todten aufferweckt / vnd machet sie lebendig / Also auch der Son machet lebendig welche er wil.</span> <span class="verse"><a name="22">22</a>Denn der Vater richtet niemand / sondern alles Gerichte hat er dem Son gegeben /</span> <span class="verse"><a name="23">23</a>Auff das sie alle den Son ehren / wie sie den Vater ehren. Wer den Son nicht ehret / Der ehret den Vater nicht / der jn gesand hat.</span> <span class="verse"><a name="24">24</a>Warlich / warlich / sage ich euch / Wer mein Wort höret / vnd gleubet Dem / der mich gesand hat / der hat das ewige Leben / Vnd kompt nicht in das Gerichte / Sondern er ist vom Tode zum Leben hin durch gedrungen.</span> <span class="verse"><a name="25">25</a>WArlich / warlich / Jch sage euch / Es kompt die stunde / vnd ist schon itzt / das die Todten werden die stimme des Sons Gottes hören / vnd die sie hören werden / die werden leben.</span> <span class="verse"><a name="26">26</a>Denn wie der Vater das Leben hat in jm selber / Also hat er dem Son gegeben / das Leben zu haben in jm selber /</span> <span class="verse"><a name="27">27</a>vnd hat jm macht gegeben / auch das Gerichte zu halten / darumb / das er des menschen Son ist.Das Gerichte mus öffentlich gehalten werden / Darumb mus der Richter auch Mensch sein / den man sehen könne / Vnd doch auch Gott / weil er Gottes Richtstuel besitzen sol.</span> <span class="verse"><a name="28">28</a>Verwundert euch des nicht / Denn es kompt die stunde / in welcher alle die in den Grebern sind / werden seine Stimme hören /</span> <span class="verse"><a name="29">29</a>Vnd werden erfürgehen / die da Guts gethan haben / zur aufferstehung des Lebens / Die aber Vbels gethan haben / zur aufferstehung des Gerichts. Dan. 12.</span> <span class="verse"><a name="30">30</a>JCH kan nichts von mir selber thun. Wie ich höre / so richte ich / vnd mein Gerichte ist recht / Denn ich suche nicht meinen willen / sondern des Vaters willen / der mich gesand hat.</span> <span class="verse"><a name="31">31</a>So ich von mir selbs zeuge / so ist mein Zeugnis nicht war.</span> <span class="verse"><a name="32">32</a>Ein ander ists / der von mir zeuget / vnd ich weis / das das Zeugnis war ist / das er von mir zeuget.</span> <span class="verse"><a name="33">33</a>JR schicket zu Johanne / vnd er zeugete von der warheit.</span> <span class="verse"><a name="34">34</a>Jch aber neme nicht Zeugnis von Menschen / Sondern solchs sage ich / auff das jr selig werdet.</span> <span class="verse"><a name="35">35</a>Er war ein brennend vnd scheinend Liecht / Jr aber woltet eine kleine weile frölich sein von seinem Liechte.</span> <span class="verse"><a name="36">36</a>Jch aber habe ein grösser Zeugnis / denn Johannis zeugnis. Denn die Wercke die mir der Vater gegeben hat / das ich sie volende / dieselbigen werck / die ich thu / zeugen von mir / das mich der Vater gesand habe.</span> <span class="verse"><a name="37">37</a>Vnd der Vater der mich gesand hat / derselbige hat von mir gezeuget. Jr habt nie / weder seine Stimme gehöret / noch seine Gestalt gesehen /</span> <span class="verse"><a name="38">38</a>Vnd sein Wort habt jr nicht in euch wonend / Denn jr gleubet dem nicht / den er gesand hat.</span> <span class="verse"><a name="39">39</a>SVchet in der Schrifft / Denn jr meinet / jr habt das ewige Leben drinnen / Vnd sie ists / die von mir zeuget /</span> <span class="verse"><a name="40">40</a>Vnd jr wolt nicht zu mir komen / das jr das Leben haben möchtet.</span> <span class="verse"><a name="41">41</a>Jch neme nicht Ehre von Menschen /</span> <span class="verse"><a name="42">42</a>Aber ich kenne euch / das jr nicht Gottes liebe in euch habt.</span> <span class="verse"><a name="43">43</a>Jch bin komen in meines Vaters namen / vnd jr nemet mich nicht an / So ein ander wird in seinem eigen namen komen / den werdet jr annemen.</span> <span class="verse"><a name="44">44</a>Wie könnet jr gleuben / die jr ehre von einander nemet? Vnd die Ehre / die von Gott alleine ist / süchet jr nicht.</span> <span class="verse"><a name="45">45</a>JR solt nicht meinen / das ich euch fur dem Vater verklagen werde / Es ist einer / der euch verklaget / der Moses / auff welchen jr hoffet.</span> <span class="verse"><a name="46">46</a>Wenn jr Mosi gleubtet / so gleubtet jr auch mir / Denn er hat von mir geschrieben.</span> <span class="verse"><a name="47">47</a>So jr aber seinen Schrifften nicht gleubet / Wie werdet jr meinen worten gleuben?</span> </p></div</div></div></body></html>