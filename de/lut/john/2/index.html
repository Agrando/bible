<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/john">John</a> &gt <strong>Chapter 2</strong></div><p><span class="verse"><a name="1">1</a>VND am dritten tage ward eine Hochzeit zu Cana in Galilea / vnd die mutter Jhesu war da.</span> <span class="verse"><a name="2">2</a>Jhesus aber vnd seine Jünger wurden auch auff die Hochzeit geladen.</span> <span class="verse"><a name="3">3</a>Vnd da es an Wein gebrach / spricht die mutter Jhesu zu jm / Sie haben nicht wein.</span> <span class="verse"><a name="4">4</a>Jhesus spricht zu jr / Weib was habe ich mit dir zuschaffen(Forte) Was gehet es mich vnd dich an. ? Meine stunde ist noch nicht komen.</span> <span class="verse"><a name="5">5</a>Seine mutter spricht zu den Dienern / Was er euch saget das thut.</span> <span class="verse"><a name="6">6</a>Es waren aber alda sechs steinern Wasserkrüge gesetzt nach der weise der Jüdischen reinigung / vnd gieng in je einen / zwey oder drey MasMetreta im Griechischen / Zwo Metreten machen bey vns schier ein Eimer weins.</span> <span class="verse"><a name="7">7</a>JHEsus spricht zu jnen / Füllet die Wasserkrüge mit wasser. Vnd sie fülleten sie bis oben an.</span> <span class="verse"><a name="8">8</a>Vnd er spricht zu jnen / Schepffet nu / vnd bringets dem Speisemeister. Vnd sie brachtens.</span> <span class="verse"><a name="9">9</a>Als aber der Speisemeister kostet den Wein / der wasser gewesen war / vnd wuste nicht von wannen er kam / die Diener aber wustens / die das Wasser geschepfft hatten / rüffet der Speisemeister dem Breutgam /</span> <span class="verse"><a name="10">10</a>vnd spricht zu jm / Jederman gibt zum ersten guten Wein / vnd wenn sie truncken worden sind / als denn den geringern / Du hast den guten Wein bisher behalten.</span> <span class="verse"><a name="11">11</a>Das ist das erste Zeichen das Jhesus thet / geschehen zu Cana in Galilea / vnd offenbarte seine Herrligkeit. Vnd seine Jünger gleubten an jn.</span> <span class="verse"><a name="12">12</a>DArnach zoch er hinab gen Capernaum / Er / seine Mutter / seine Brüder vnd seine Jünger / vnd bleib nicht lange daselbs.</span> <span class="verse"><a name="13">13</a>Vnd der Jüden Ostern waren nahe / vnd Jhesus zoch hinauff gen Jerusalem /</span> <span class="verse"><a name="14">14</a>Vnd fand im Tempel sitzen / die da Ochssen / Schaf / vnd Tauben veil hatten / vnd die Wechsler.</span> <span class="verse"><a name="15">15</a>Vnd er machte eine Geissel aus stricken / vnd treib sie alle zum Tempel hinaus / sampt den Schafen vnd Ochssen / vnd verschutte den Wechslern das geld / vnd sties die tische vmb.</span> <span class="verse"><a name="16">16</a>Vnd sprach zu denen / die die Tauben veil hatten / Traget das von dannen / Vnd machet nicht meines Vaters haus zum Kauffhause.</span> <span class="verse"><a name="17">17</a>Seine Jünger aber gedachten dran / das geschrieben stehet / Der eiuer vmb dein Haus hat mich fressen. Psal. 69.</span> <span class="verse"><a name="18">18</a>DA antworten nu die Jüden / vnd sprachen zu jm / Was zeigstu vns fur ein Zeichen / das du solches thun mügest?</span> <span class="verse"><a name="19">19</a>Jhesus antwortet / vnd sprach zu jnen / Brechet diesen Tempel / vnd am dritten tage wil ich jn auffrichten.</span> <span class="verse"><a name="20">20</a>Da sprachen die Jüden / Dieser Tempel ist in sechs vnd vierzig jaren erbawet / Vnd du wil jn in dreien tagen auffrichten?</span> <span class="verse"><a name="21">21</a>Er aber redet von dem Tempel seines Leibes.</span> <span class="verse"><a name="22">22</a>Da er nu aufferstanden war von den Todten / gedachten seine Jünger dran / das er dis gesagt hatte / vnd gleubten der Schrifft / vnd der rede / die Jhesus gesagt hatte.</span> <span class="verse"><a name="23">23</a>ALs er aber zu Jerusalem war / in den Ostern auff dem Fest / gleubten viel an seinen Namen / da sie die Zeichen sahen / die er thet.</span> <span class="verse"><a name="24">24</a>Aber Jhesus vertrawet sich jnen nicht / Denn er kandte sie alle /</span> <span class="verse"><a name="25">25</a>vnd bedurffte nicht / das jemand zeugnis gebe von einem Menschen / Denn er wuste wol was im Menschen war.</span> </p></div</div></div></body></html>