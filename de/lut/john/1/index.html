<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/john/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/john">John</a> &gt <strong>Chapter 1</strong></div><p><span class="verse"><a name="1">1</a>JM anfang war das Wort / Vnd das wort war bey Gott / vnd Gott war das Wort.</span> <span class="verse"><a name="2">2</a>Das selbige war im anfang bey Gott.</span> <span class="verse"><a name="3">3</a>Alle ding sind durch dasselbige gemacht / vnd on dasselbige ist nichts gemacht / was gemacht ist.</span> <span class="verse"><a name="4">4</a>Jn jm war das Leben / vnd das Leben war das Liecht der Menschen /</span> <span class="verse"><a name="5">5</a>vnd das Liecht scheinet in der Finsternis / vnd die Finsternis habens nicht begriffen. Gen. 1.</span> <span class="verse"><a name="6">6</a>ES ward ein Mensch von Gott gesand / der hies Johannes.</span> <span class="verse"><a name="7">7</a>Derselbige kam zum zeugnis / das er von dem Liecht zeugete / auff das sie alle durch jn gleubten.</span> <span class="verse"><a name="8">8</a>Er war nicht das Liecht / sondern das er zeugete von dem Liecht.</span> <span class="verse"><a name="9">9</a>Das war das warhafftige Liecht / welchs alle MenschenDas ist / Christus ist das Liecht der welt / derselbige erleuchtet durchs Euangelium alle Menschen. Denn es wird allen Creaturen gepredigt vnd allen furgetragen / die Menschen sind vnd werden. erleuchtet / die in diese Welt komen.</span> <span class="verse"><a name="10">10</a>Es war in der Welt / vnd die Welt ist durch dasselbige gemacht / vnd die Welt kandte es nicht. Matt. 3; Mar. 1; Luc. 3.</span> <span class="verse"><a name="11">11</a>ER kam in sein eigenthum / Vnd die seinen namen jn nicht auff.</span> <span class="verse"><a name="12">12</a>Wie viel jn aber auffnamen / denen gab er macht / Gottes Kinder zu werden / die an seinen Namen gleuben /</span> <span class="verse"><a name="13">13</a>Welche nicht von dem Geblüt / noch von dem willen des Fleisches / noch von dem willen eines Mannes / Sondern von Gott geboren sind.</span> <span class="verse"><a name="14">14</a>Vnd das Wort ward Fleisch / vnd wonet vnter vns / Vnd wir sahen seine Herrligkeit / eine herrligkeit / als des eingeboren Sons vom Vater / voller Gnade vnd Warheit. Matt. 1; Luc. 2.</span> <span class="verse"><a name="15">15</a>JOhannes zeuget von jm / rüffet vnd spricht / Dieser war es / von dem ich gesagt habe / Nach mir wird komen / der vor mir gewesen ist / denn er war ehe denn ich.</span> <span class="verse"><a name="16">16</a>Vnd von seiner Fülle haben wir alle genomen / Gnade vmb gnadeVnser gnade ist vns gegeben vmb Christus gnade / die jm gegeben ist. Das wir durch jn das Gesetz erfüllen / vnd den Vater erkennen / damit heucheley auffhöre / vnd wir ware rechtschaffene Menschen werden.  /</span> <span class="verse"><a name="17">17</a>Denn das Gesetz ist durch Mosen gegeben / Die Gnade vnd Warheit ist durch Jhesum Christ worden.</span> <span class="verse"><a name="18">18</a>Niemand hat Gott je gesehen / der eingeborne Son / der in des Vaters schos ist / der hat es vns verkündiget.</span> <span class="verse"><a name="19">19</a>VND dis ist das zeugnis Johannis / Da die Jüden sandten von Jerusalem Priester vnd Leuiten / das sie jn fragten / Wer bistu?</span> <span class="verse"><a name="20">20</a>Vnd er bekandte vnd leugnet nicht / vnd er bekandte / Jch bin nicht Christus.</span> <span class="verse"><a name="21">21</a>Vnd sie fragten jn / Was denn? Bistu Elias? Er sprach / ich bins nicht. Bistu ein Prophet? Vnd er antwortet / Nein.</span> <span class="verse"><a name="22">22</a>Da sprachen sie zu jm / Was bistu denn? Das wir antwort geben / denen / die vns gesand haben. Was sagestu von dir selbs?</span> <span class="verse"><a name="23">23</a>Er sprach / Jch bin eine stimme eines Predigers in der Wüsten / Richtet den weg des HERRN / wie der Prophet Jsaias gesagt hat. Matt. 3; Mar. 1; Luc. 3; Jesa. 40.</span> <span class="verse"><a name="24">24</a>VND die gesand waren / die waren von den Phariseern.</span> <span class="verse"><a name="25">25</a>Vnd fragten jn / vnd sprachen zu jm / Warumb teuffestu denn / so du nicht Christus bist / noch Elias / noch ein Prophet?</span> <span class="verse"><a name="26">26</a>Johannes antwortet jnen / vnd sprach / Jch teuffe mit wasser / Aber er ist mitten vnter euch getretten / den jr nicht kennet.</span> <span class="verse"><a name="27">27</a>Der ists / der nach mir komen wird / welcher vor mir gewesen ist / Des ich nicht werd bin / das ich seine Schuchriemen aufflöse.</span> <span class="verse"><a name="28">28</a>Dis geschach zu BetharabaOder / Bethbara / Jud. 7 vt mysterium consonet. jenseid des Jordans / da Johannes teuffet.</span> <span class="verse"><a name="29">29</a>DES andern tages / sihet Johannes Jhesum zu jm komen / vnd spricht / Sihe / Das ist Gottes Lamb / welchs der Welt sünde tregt.</span> <span class="verse"><a name="30">30</a>Dieser ists / von dem ich euch gesagt habe / Nach mir kompt ein Man / welcher vor mir gewesen ist / denn er war ehe denn ich /</span> <span class="verse"><a name="31">31</a>vnd ich kandte jn nicht / Sondern auff das er offenbar würde in Jsrael / darumb bin ich komen zu teuffen mit Wasser.</span> <span class="verse"><a name="32">32</a>VND Johannes zeugete / vnd sprach / Jch sahe das der Geist er ab fuhr wie eine Taube / vom Himel / vnd bleib auff jm /</span> <span class="verse"><a name="33">33</a>vnd ich kandte jn nicht. Aber der mich sandte zu teuffen mit Wasser / der selbige sprach zu mir / Vber welchem du sehen wirst den Geist erab faren / vnd auff jm bleiben / derselbige ists / der mit dem heiligen Geist teuffet.</span> <span class="verse"><a name="34">34</a>Vnd ich sahe es / vnd zeugete / Das dieser ist Gottes son. Math. 3; Mar. 1; Luc. 3.</span> <span class="verse"><a name="35">35</a>DES andern tags stund abermal Johannes / vnd zween seiner Jünger.</span> <span class="verse"><a name="36">36</a>Vnd als er sahe Jhesum wandeln / sprach er / Sihe / das ist Gottes Lamb.</span> <span class="verse"><a name="37">37</a>Vnd zween seiner Jünger höreten jn reden / vnd folgeten Jhesu nach.</span> <span class="verse"><a name="38">38</a>Jhesus aber wandte sich vmb / vnd sahe sie nach folgen / vnd sprach zu jnen / Was suchet jr? Sie aber sprachen zu jm / Rabbi (das ist verdolmetscht / Meister) Wo bistu zur herberge?</span> <span class="verse"><a name="39">39</a>Er sprach zu jnen / Kompt vnd sehets. Sie kamen vnd sahens / vnd blieben denselbigen tag bey jm. Es war aber vmb die zehende stunde.</span> <span class="verse"><a name="40">40</a>EJner aus den Zween / die von Johanne höreten / vnd Jhesu nachfolgeten / war Andreas der bruder Simonis Petri.</span> <span class="verse"><a name="41">41</a>Derselbige findet am ersten seinen bruder Simon / vnd spricht zu jm / Wir haben den MessiasChristus Griechisch / Gesalbeter deudsch / vnd Messias Ebreisch / ist ein ding. funden (welches ist verdolmetscht / der Gesalbete)</span> <span class="verse"><a name="42">42</a>Vnd füret jn zu Jhesu. Da jn Jhesus sahe / sprach er / Du bist Simon Jonas son / du solt Kephas heissen / das wird verdolmetscht / ein fels.</span> <span class="verse"><a name="43">43</a>DES andern tages / wolte Jhesus wider in Galilean ziehen / vnd findet Philippum / vnd spricht zu jm / Folge mir nach.</span> <span class="verse"><a name="44">44</a>Philippus aber war von Bethsaida aus der stad Andreas vnd Peters.</span> <span class="verse"><a name="45">45</a>Philippus findet Nathanael / vnd spricht zu jm / Wir haben den funden / von welchem Moses im Gesetz vnd die Propheten geschrieben haben / Jhesum Josephs son von Nazareth.</span> <span class="verse"><a name="46">46</a>Vnd Nathanael sprach zu jm / Was kan von Nazareth gutes komen? Philippus spricht zu jm / Kom / vnd sihe es.</span> <span class="verse"><a name="47">47</a>JHEsus sahe Nathanael zu sich komen / vnd spricht von jm / Sihe / ein rechter Jsraeliter / in welchem kein falsch ist.</span> <span class="verse"><a name="48">48</a>Nathanael spricht zu jm / Wo her kennestu mich? Jhesus antwortet / vnd sprach zu jm / Ehe denn dir Philippus rieff / da du vnter dem Feigenbawm warest / sahe ich dich.</span> <span class="verse"><a name="49">49</a>Nathanael antwortet vnd spricht zu jm / Rabbi / Du bist Gottes son / du bist der König von Jsrael.</span> <span class="verse"><a name="50">50</a>Jhesus antwortet / vnd sprach zu jm / Du gleubest weil ich dir gesagt habe / das ich dich gesehen habe vnter dem Feigenbawm / Du wirst noch grössers denn das sehen.</span> <span class="verse"><a name="51">51</a>Vnd spricht zu jm / Warlich warlich / sage ich euch / Von nu an werdet jr den Himel offen sehen / vnd die Engel Gottes hinauff vnd erab faren / auff des menschen Son. Gen. 28.</span> </p></div</div></div></body></html>