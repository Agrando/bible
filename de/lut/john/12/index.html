<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/john/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/john">John</a> &gt <strong>Chapter 12</strong></div><p><span class="verse"><a name="1">1</a>SEchs tage vor den Ostern kam Jhesus gen Bethania / da Lazarus war der verstorbene / welchen Jhesus aufferwecket hatte von den todten.</span> <span class="verse"><a name="2">2</a>Daselbs machten sie jm ein Abendmal / vnd Martha dienete / Lazarus aber war der einer die mit jm zu tissche sassen. Mat. 26; Mar. 14.</span> <span class="verse"><a name="3">3</a>DA nam Maria ein pfund Salben / von vngefelschster köstlicher Narden / vnd salbete die füsse Jhesu / vnd trücket mit jrem hare seine Füsse / das Haus aber ward vol vom geruch der Salben.</span> <span class="verse"><a name="4">4</a>Da sprach seiner Jünger einer / Judas Simonis son Jschariothes / der jn hernach verrhiet /</span> <span class="verse"><a name="5">5</a>Warumb ist diese Salbe nicht verkaufft vmb drey hundert GrosschenEin grossch hat zu der zeit fast 30. lawen pfennig vnser Meisnisschen müntze gegolten.  / vnd den Armen gegeben?</span> <span class="verse"><a name="6">6</a>Das saget er aber nicht / das er nach den Armen fraget / sondern er war ein Dieb / vnd hatte den Beutel / vnd trug was gegeben ward.</span> <span class="verse"><a name="7">7</a>Da sprach Jhesus / Las sie mit frieden / solchs hat sie behalten / zum tage meiner Begrebnis.</span> <span class="verse"><a name="8">8</a>Denn Armen habt jr allezeit bey euch / Mich aber habt jr nicht alle zeit.</span> <span class="verse"><a name="9">9</a>DA erfur viel volcks der Jüden / das er daselbs war / vnd kamen / nicht vmb Jhesus willen allein / sondern das sie auch Lazarum sehen / welchen er von den Todten erweckt hatte.</span> <span class="verse"><a name="10">10</a>Aber die Hohenpriester trachten darnach / das sie auch Lazarum tödten /</span> <span class="verse"><a name="11">11</a>Denn vmb seinen willen giengen viel Jüden hin / vnd gleubten an Jhesum.</span> <span class="verse"><a name="12">12</a>DEs andern tages / viel Volcks das auffs Fest komen war / da es höret / das Jhesus kompt gen Jerusalem /</span> <span class="verse"><a name="13">13</a>namen sie Palmen zweige / vnd giengen hin aus jm entgegen / vnd schrien / Hosianna / Gelobet sey / der da kompt in dem Namen des HERRN / ein König von Jsrael.</span> <span class="verse"><a name="14">14</a>Jhesus aber vberkam ein Eselin / vnd reit drauff / Wie denn geschrieben stehet /</span> <span class="verse"><a name="15">15</a>Fürchte dich nicht du tochter Zion / Sihe / dein König kompt reitende auff einem Eselsfüllen.</span> <span class="verse"><a name="16">16</a>Solchs aber verstunden seine Jünger zuuor nicht / sondern da Jhesus verkleret ward / da dachten sie dran / das solchs war von jm geschrieben / vnd solchs jm gethan hatten. Matt. 21; Mar. 11; Luc. 19; Psal. 118; Zach. 9.</span> <span class="verse"><a name="17">17</a>DAs Volck aber das mit jm war / da er Lazarum aus dem Grabe rieff / vnd von den Toddten aufferwecket / rhümete die that.</span> <span class="verse"><a name="18">18</a>Darumb gieng jm auch das Volck entgegen / das sie höreten / er hette solches Zeichen gethan.</span> <span class="verse"><a name="19">19</a>Die Phariseer aber sprachen vnternander / Jr sehet / das jr nichts ausrichtet / sihe / alle Welt leufft jm nach.</span> <span class="verse"><a name="20">20</a>ES waren aber etliche Griechen vnter denen / die hin auff komen waren / das sie anbeteten auff das Fest.</span> <span class="verse"><a name="21">21</a>Die tratten zu Philippo / der von Bethsaida aus Galilea war / baten jn / vnd sprachen / Herr / wir wolten Jhesum gerne sehen.</span> <span class="verse"><a name="22">22</a>Philippus kompt vnd sagets Andreas / vnd Philippus vnd Andreas sagtens weiter Jhesu.</span> <span class="verse"><a name="23">23</a>Jhesus aber antwortet jnen / vnd sprach / Die zeit ist komen / das des menschen Son verkleret werde.</span> <span class="verse"><a name="24">24</a>Warlich / warlich / Jch sage euch / Es sey denn / das das Weitzenkorn in die erden falle / vnd ersterbe / so bleibts alleine. Wo es aber erstirbet / so bringets viel Früchte.</span> <span class="verse"><a name="25">25</a>Wer sein Leben lieb hat / der wirds verlieren. Vnd wer sein Leben auff dieser Welt hasset / der wirds erhalten zum ewigen leben.</span> <span class="verse"><a name="26">26</a>Wer mir dienen wil / der folge mir nach / Vnd wo ich bin / da sol mein Diener auch sein. Vnd wer mir dienen wird / den wird mein Vater ehren. Mat. 16; Mar. 8; Luc. 9.</span> <span class="verse"><a name="27">27</a>JTzt ist meine Seele betrübet. Vnd was sol ich sagen? Vater hilff mir aus dieser stunde. Doch darumb bin ich in diese stunde komen.</span> <span class="verse"><a name="28">28</a>Vater verklere deinen Namen. Da kam eine stimme vom Himel / Jch hab jn verkleret / vnd wil jn abermal verkleren.</span> <span class="verse"><a name="29">29</a>Da sprach das volck das da bey stunde / vnd zuhöret / Es donnerte. Die andern sprachen / Es redte ein Engel mit jm.</span> <span class="verse"><a name="30">30</a>Jhesus antwortet vnd sprach / Diese stimme ist nicht vmb meinet willen geschehen / sondern vmb ewren willen.</span> <span class="verse"><a name="31">31</a>JTzt gehet das Gerichte vber die Welt / Nu wird der Fürst dieser welt ausgestossen werden.</span> <span class="verse"><a name="32">32</a>Vnd ich / wenn ich erhöhet werde / von der erden / so wil ich sie alle zu mir ziehen.</span> <span class="verse"><a name="33">33</a>Das saget er aber / zu deuten / welchs todes er sterben würde.</span> <span class="verse"><a name="34">34</a>Da antwortet jm das volck / Wir haben gehöret im Gesetz / das Christus ewiglich bleibe / vnd wie sagestu denn / Des menschen Son mus erhöhet werden? Wer ist dieser menschen Son?</span> <span class="verse"><a name="35">35</a>Da sprach Jhesus zu jnen / Es ist das Liecht noch eine kleine zeit bey euch. Wandelt die weil jr das Liecht habt / das euch die Finsternisse nicht vberfallen. Wer im finsternis wandelt / der weis nicht wo er hin gehet.</span> <span class="verse"><a name="36">36</a>Gleubet an das Liecht / die weil jrs habt / Auff das jr des liechtes Kinder seid. Psal. 117.</span> <span class="verse"><a name="37">37</a>SOlchs redet Jhesus / vnd gieng weg / vnd verbarg sich fur jnen. Vnd ob er wol solche Zeichen fur jnen thet / gleubten sie doch nicht an jn /</span> <span class="verse"><a name="38">38</a>Auff das erfüllet würde der Spruch des Propheten Jsaia / den er saget / HERR / wer gleubet vnserm predigen / vnd wem ist der Arm des HERRN offenbaret?</span> <span class="verse"><a name="39">39</a>Darumb kundten sie nicht gleuben / Denn Jsaias saget abermal /</span> <span class="verse"><a name="40">40</a>Er hat jre Augen verblendet / vnd jr Hertz verstocket / das sie mit den augen nicht sehen / noch mit dem hertzen vernemen / vnd sich bekeren / vnd ich jnen hülffe.</span> <span class="verse"><a name="41">41</a>Solchs saget Jsaias / da er seine Herrligkeit sahe / vnd redete von jm.</span> <span class="verse"><a name="42">42</a>Doch der Obersten gleubten viel an jn / Aber vmb der Phariseer willen bekandten sie es nicht / das sie nicht in den Bann gethan würden.</span> <span class="verse"><a name="43">43</a>Denn sie hatten lieber die ehre bey den Menschen / denn die ehre bey Gott. Jesa. 53; Jesa. 6.</span> <span class="verse"><a name="44">44</a>JHesus aber rieff / vnd sprach / Wer an mich gleubet / der gleubet nicht an mich / sondern an den / der mich gesand hat.</span> <span class="verse"><a name="45">45</a>Vnd wer mich sihet / der sihet den / der mich gesand hat.</span> <span class="verse"><a name="46">46</a>Jch bin komen in die Welt ein Liecht / auff das / wer an Mich gleubet / nicht im finsternis bleibe.</span> <span class="verse"><a name="47">47</a>Vnd wer meine Wort höret / Vnd gleubet nicht / den werde ich nicht richten / Denn ich bin nicht komen / das ich die Welt richte / sondern das ich die welt selig mache.</span> <span class="verse"><a name="48">48</a>Wer mich verachtet / vnd nimpt meine wort nicht auff / Der hat schon der jn richtet / das wort / welches ich geredt habe / das wird jn richten am Jüngsten tage.</span> <span class="verse"><a name="49">49</a>Denn ich habe nicht von mir selber geredt / sondern der Vater der mich gesand hat / der hat mir ein Gebot gegeben / was ich thun vnd reden sol.</span> <span class="verse"><a name="50">50</a>Vnd ich weis / das sein Gebot / ist das ewige Leben. Darumb das ich rede / das rede ich also / wie mir der Vater gesagt hat. Joh. 5.</span> </p></div</div></div></body></html>