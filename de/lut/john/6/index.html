<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/john/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/john">John</a> &gt <strong>Chapter 6</strong></div><p><span class="verse"><a name="1">1</a>DArnach fuhr Jhesus weg vber das Meer an der stad Tiberias in Galilea /</span> <span class="verse"><a name="2">2</a>vnd es zoch jm viel Volcks nach / darumb das sie Zeichen sahen / die er an den Krancken thet.</span> <span class="verse"><a name="3">3</a>Jhesus aber gieng hin auff / auff einen Berg / vnd satzte sich daselbs mit seinen Jüngern.</span> <span class="verse"><a name="4">4</a>Es war aber nahe die Ostern der Jüden Fest.</span> <span class="verse"><a name="5">5</a>DA hub Jhesus seine augen auff / vnd sihet / das viel Volcks zu jm kompt / vnd spricht zu Philippo / Wo keuffen wir Brot / das diese essen?</span> <span class="verse"><a name="6">6</a>Das saget er aber jn zuuersuchen / Denn er wuste wol / was er thun wolte.</span> <span class="verse"><a name="7">7</a>Philippus antwortet jm / Zwey hundert pfennig werd Brots ist nicht gnug vnter sie / das ein jglicher ein wenig neme.</span> <span class="verse"><a name="8">8</a>Spricht zu jm einer seiner Jünger / Andreas der bruder Simonis Petri /</span> <span class="verse"><a name="9">9</a>Es ist ein Knabe hie / der hat fünff gersten Brot / vnd zween Fische / Aber was ist das vnter so viele?</span> <span class="verse"><a name="10">10</a>Jhesus aber sprach / Schaffet das sich das Volck lagere. Es war aber viel Gras an dem ort. Da lagerten sich bey fünff tausent Man.</span> <span class="verse"><a name="11">11</a>Jhesus aber nam die Brot / dancket / vnd gab sie den Jüngern / Die Jünger aber denen / die sich gelagert hatten. Desselbigen gleichen auch von den Fischen / wie viel er wolte. Matt. 14; Mar. 6; Luc. 9.</span> <span class="verse"><a name="12">12</a>DA sie aber sat waren / sprach er zu seinen Jüngern / Samlet die vbrigen Brocken / das nichts vmbkome.</span> <span class="verse"><a name="13">13</a>Da samleten sie / vnd fülleten zwelff Körbe mit Brocken / von den fünff gersten Brot / die vberblieben / denen / die gespeiset worden.</span> <span class="verse"><a name="14">14</a>Da nu die Menschen das Zeichen sahen / das Jhesus that / sprachen sie / Das ist warlich der Prophet / der in die Welt komen sol.</span> <span class="verse"><a name="15">15</a>Da Jhesus nu mercket / das sie komen würden / vnd jn haschen / das sie jn zum Könige machten / entweich er abermal / auff den Berg / er selbs alleine.</span> <span class="verse"><a name="16">16</a>AM abend aber / giengen die Jünger hinab an das Meer /</span> <span class="verse"><a name="17">17</a>vnd traten in das Schiff / vnd kamen vber das Meer / gen Capernaum / vnd es war schon finster worden / Vnd Jhesus war nicht zu jnen komen.</span> <span class="verse"><a name="18">18</a>Vnd das Meer erhub sich von einem großen Winde.</span> <span class="verse"><a name="19">19</a>Da sie nu gerudert hatten bey fünff vnd zwenzig oder dreissig Feldwegs / sahen sie Jhesum auff dem Meere daher gehen / vnd nahe bey das schiff komen / Vnd sie furchten sich.</span> <span class="verse"><a name="20">20</a>Er aber sprach zu jnen / Jch bins / Fürchtet euch nicht.</span> <span class="verse"><a name="21">21</a>Da wolten sie jn in das Schiff nemen / vnd also bald war das schiff am lande / da sie hin furen.</span> <span class="verse"><a name="22">22</a>DEs andern tages / sahe das Volck / das disseid des Meers stund / das kein ander schiff daselbs war / denn das einige / darein seine Jünger getretten waren / Vnd das Jhesus nicht mit seinen Jüngern in das schiff getretten war / sondern alleine seine Jünger waren weggefaren.</span> <span class="verse"><a name="23">23</a>Es kamen aber ander schiffe von Tiberias nahe zu der Stete / da sie das Brot gessen hatten / durch des HErrn dancksagunge.</span> <span class="verse"><a name="24">24</a>Da nu das Volck sahe / das Jhesus nicht da war / noch seine Jünger / traten sie auch in die schiffe / vnd kamen gen Capernaum vnd suchten Jhesum.</span> <span class="verse"><a name="25">25</a>Vnd da sie jn funden jenseid des Meers / sprachen sie zu jm / Rabbi / wenn bistu her komen?</span> <span class="verse"><a name="26">26</a>JHEsus antwortet jnen / vnd sprach / Warlich / warlich ich sage euch / Jr suchet mich / nicht darumb / das jr Zeichen gesehen habt / sondern das jr von dem Brot gessen habt / vnd seid sat worden.</span> <span class="verse"><a name="27">27</a>Wircket speiseGehet mit solcher Speise vmb.  / nicht die vergenglich ist / sondern die da bleibet in das ewige Leben / welche euch des menschen Son geben wird / Denn denselbigen hat Gott der Vater versiegeltDas ist / mit dem heiligen Geist begabt vnd zugericht / das er allein fur allen / zum Meister vnd Helffer furgestelt vnd dargegeben ist / als nach dem sich alles richten vnd halten sol.</span> <span class="verse"><a name="28">28</a>DA sprachen sie zu jm / Was sollen wir thun / das wir Gottes wercke wircken?</span> <span class="verse"><a name="29">29</a>Jhesus antwortet / vnd sprach zu jnen / Das ist Gottes werck / das jr an Den gleubet / den Er gesand hat.</span> <span class="verse"><a name="30">30</a>Da sprachen sie zu jm / Was thustu fur ein Zeichen / auff das wir sehen vnd gleuben dir? Was wirckestu?</span> <span class="verse"><a name="31">31</a>Vnser Veter haben Manna gessen in der Wüsten / wie geschrieben stehet / Er gab jnen Brot vom Himel zu essen.</span> <span class="verse"><a name="32">32</a>Da sprach Jhesus zu jnen / Warlich / warlich / ich sage euch / Moses hat euch nicht Brot vom Himel gegeben / Sondern mein Vater gibt euch das rechte Brot vom Himel.</span> <span class="verse"><a name="33">33</a>Denn dis ist das brot Gottes / das vom Himel kompt / vnd gibt der Welt das Leben. Psal. 78.</span> <span class="verse"><a name="34">34</a>DA sprachen sie zu jm / HErr / gib vns allewege solch brot.</span> <span class="verse"><a name="35">35</a>Jhesus aber sprach zu jnen / Jch bin das Brot des Lebens / Wer zu mir kompt / den wird nicht hungern / vnd wer an mich gleubet / den wird nimer mehr dürsten.</span> <span class="verse"><a name="36">36</a>Aber ich habs euch gesagt / das jr mich gesehen habt / vnd gleubet doch nicht.</span> <span class="verse"><a name="37">37</a>Alles was mir mein Vater gibt / das kompt zu mir / Vnd wer zu mir kompt / den werde ich nicht hin aus stossen.</span> <span class="verse"><a name="38">38</a>Denn ich bin vom Himel komen / nicht das ich meinen willen thu / sondern des / der mich gesand hat.</span> <span class="verse"><a name="39">39</a>Das ist aber der wille des Vaters / der mich gesand hat / Das ich nichts verliere von allem / das er mir gegeben hat / sondern das ichs aufferwecke am Jüngstentage.</span> <span class="verse"><a name="40">40</a>Das ist aber der wille des der mich gesand hat / das / wer den Son sihet / vnd gleubet an jn / habe das ewige Leben / Vnd ich werde jn aufferwecken am Jüngstentage.</span> <span class="verse"><a name="41">41</a>DA murreten die Jüden darüber / das er sagte / Jch bin das Brot / das vom Himel komen ist /</span> <span class="verse"><a name="42">42</a>Vnd sprachen / Jst dieser nicht Jhesus Josephs son / des Vater vnd Mutter wir kennen? Wie spricht er denn / Jch bin vom Himel komen?</span> <span class="verse"><a name="43">43</a>JHesus antwortet / vnd sprach zu jnen / Murret nicht vnternander.</span> <span class="verse"><a name="44">44</a>Es kan niemand zu mir komen / es sey denn / das jn ziehe der Vater / der mich gesand hat / vnd ich werde jn aufferwecken am Jüngstentage.</span> <span class="verse"><a name="45">45</a>Es stehet geschrieben in den Propheten / Sie werden alle von Gott geleret sein. Wer es nu höret vom Vater / vnd lernets / der kompt zu mir.</span> <span class="verse"><a name="46">46</a>Nicht / das jemand den Vater habe gesehen / on der vom Vater ist / der hat den Vater gesehen.</span> <span class="verse"><a name="47">47</a>Warlich / warlich / Jch sage euch / Wer an Mich gleubet / der hat das ewige Leben.</span> <span class="verse"><a name="48">48</a>Jch bin das Brot des Lebens.</span> <span class="verse"><a name="49">49</a>Ewer Veter haben Manna gessen in der wüsten / vnd sind gestorben.</span> <span class="verse"><a name="50">50</a>Dis ist das Brot das vom Himel kompt / auff das / wer dauon isset / nicht sterbe.</span> <span class="verse"><a name="51">51</a>Jch bin das lebendige BrotDis Capitel redet nicht vom Sacrament des brots vnd weins / Sondern vom geistlichen essen / das ist / gleuben / das Christus Gott vnd mensch sein Blut fur vns vergossen hat.  / vom Himel komen / Wer von diesem Brot essen wird / der wird leben in ewigkeit. Vnd das Brot / das ich geben werde / ist mein Fleisch welchs ich geben werde / fur das Leben der Welt. Jesa. 54; Joh. 1; Exod. 16.</span> <span class="verse"><a name="52">52</a>DA zancketen die Jüden vnternander / vnd sprachen / Wie kan dieser vns sein Fleisch zu essen geben?</span> <span class="verse"><a name="53">53</a>Jhesus sprach zu jnen / Warlich / warlich / Jch sage euch / Werdet jr nicht essen das Fleisch des menschen Sons / vnd trincken sein Blut / so habt jr kein Leben in euch.</span> <span class="verse"><a name="54">54</a>Wer mein Fleisch isset / vnd trincket mein Blut / der hat das ewige Leben / Vnd ich werde jn am Jüngsten tage aufferwecken.</span> <span class="verse"><a name="55">55</a>Denn mein Fleisch ist die rechte Speise / vnd mein Blut ist der rechte Tranck.</span> <span class="verse"><a name="56">56</a>Wer mein Fleisch isset / vnd trincket mein Blut / der bleibt in mir / vnd ich in jm.</span> <span class="verse"><a name="57">57</a>Wie mich gesand hat der lebendige Vater / vnd ich lebe vmb des Vaters willen / Also / wer mich isset / der selbige wird auch leben vmb meinen willen.</span> <span class="verse"><a name="58">58</a>Dis ist das Brot / das vom Himel komen ist. Nicht wie ewer Veter haben Manna gessen / vnd sind gestorben / Wer dis Brot isset / der wird leben in ewigkeit.</span> <span class="verse"><a name="59">59</a>SOlchs saget er in der Schule da er lerete / zu Capernaum.</span> <span class="verse"><a name="60">60</a>Viel nu seiner Jünger / die das höreten / sprachen / Das ist eine harte Rede / Wer kan sie hören?</span> <span class="verse"><a name="61">61</a>Da Jhesus aber bey sich selbs mercket / das seine Jünger darüber murreten / sprach er zu jnen / Ergert euch das?</span> <span class="verse"><a name="62">62</a>WieErgert euch das ich jtzt rede auff Erden / Was wil denn werden / wenn ich vom Himel regieren werde / vnd die wort volfüren vnd drein greiffen werde? / wenn jr denn sehen werdet des menschen Son aufffaren da hin / da er vor war?</span> <span class="verse"><a name="63">63</a>Der Geist ists / der da lebendig macht / Das fleisch ist kein nütze. Die wort die ich rede / die sind Geist vnd sind Leben.</span> <span class="verse"><a name="64">64</a>Aber es sind etliche vnter euch / die gleuben nicht. Denn Jhesus wuste von anfang wol / welche nicht gleubend waren / vnd welcher jn verrhaten würde.</span> <span class="verse"><a name="65">65</a>Vnd er sprach. Darumb hab ich euch gesaget / Niemand kan zu mir komen / Es sey jm denn von meinem Vater gegeben.</span> <span class="verse"><a name="66">66</a>VOn dem an giengen seiner Jünger viel hinder sich / vnd wandelten fort nicht mehr mit jm.</span> <span class="verse"><a name="67">67</a>Da sprach Jhesus zu den Zwelffen / Wolt jr auch weg gehen?</span> <span class="verse"><a name="68">68</a>Da antwortet jm Simon Petrus / HErr / wo hin sollen wir gehen? Du hast Wort des ewigen Lebens.</span> <span class="verse"><a name="69">69</a>Vnd wir haben gegleubet vnd erkand / Das du bist Christus / der Son des lebendigen Gottes.</span> <span class="verse"><a name="70">70</a>Jhesus antwortet jm / Hab ich nicht euch Zwelffe erwelet / Vnd ewer einer ist ein Teufel /</span> <span class="verse"><a name="71">71</a>Er redet aber von dem Juda Simon Jscharioth / der selbige verrhiet jn hernach / vnd war der Zwelffen einer.</span> </p></div</div></div></body></html>