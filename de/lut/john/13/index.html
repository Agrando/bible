<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/john/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/john">John</a> &gt <strong>Chapter 13</strong></div><p><span class="verse"><a name="1">1</a>VOr dem Fest aber der Ostern / da Jhesus erkennet das seine zeit komen war / das er aus dieser Welt gienge zum Vater / wie er hatte geliebet die seinen / die in der welt waren / so liebet er sie ans ende.</span> <span class="verse"><a name="2">2</a>Vnd nach dem Abendessen / Da schon der Teufel hatte dem Juda Simonis Jscharioth ins Hertz gegeben / das er jn verrhiete /</span> <span class="verse"><a name="3">3</a>wuste Jhesus / das jm der Vater hatte alles in seine Hende gegeben / vnd / das er von Gott komen war / vnd zu Gott gieng /</span> <span class="verse"><a name="4">4</a>Stund er vom Abendmal auff / leget seine Kleider ab / vnd nam einen Schurtz / vnd vmbgurtet sich.</span> <span class="verse"><a name="5">5</a>Darnach gos er Wasser in ein Becken / hub an den Jüngern die Füsse zu Wasschen / vnd trucknet sie mit dem Schurtze / damit er vmbgürtet war.</span> <span class="verse"><a name="6">6</a>DA kam er zu Simon Petro. Vnd derselbige sprach zu jm / HErr / soltestu mir meine Füsse wasschen?</span> <span class="verse"><a name="7">7</a>Jhesus antwortet / vnd sprach zu jm / Was ich thu / das weissestu jtzt nicht / Du wirsts aber hernach erfaren.</span> <span class="verse"><a name="8">8</a>Da sprach Petrus zu jm / Nimer mehr soltu mir die Füsse wasschen. Jhesus antwortet jm / Werde ich dich nicht waschen / so hastu kein Teil mit mir.</span> <span class="verse"><a name="9">9</a>Spricht zu jm Simon Petrus / HErr / nicht die Füsse alleine / sondern auch die Hende / vnd das Heubt.</span> <span class="verse"><a name="10">10</a>Spricht Jhesus zu jm / Wer gewasschen ist / der darff nicht / denn die Füsse wasschen / sondern er ist gantz rein. Vnd jr seid rein / Aber nicht alle.</span> <span class="verse"><a name="11">11</a>Denn er wuste seinen Verrheter wol / darumb sprach er / Jr seid nicht alle rein.</span> <span class="verse"><a name="12">12</a>DA er nu jre Füsse gewasschen hatte / nam er seine Kleider / vnd satzte sich wider nider / vnd sprach aber mal zu jnen / Wisset jr / was ich euch gethan habe?</span> <span class="verse"><a name="13">13</a>Jr heisset mich Meister vnd HErr / vnd saget recht dran / Denn ich bins auch.</span> <span class="verse"><a name="14">14</a>So nu ich ewr HErr vnd Meister / euch die füsse gewasschen habe / So solt jr auch euch vnternander die füsse wasschen.</span> <span class="verse"><a name="15">15</a>Ein Beyspiel habe ich euch gegeben / das jr thut / wie ich euch gethan habe.</span> <span class="verse"><a name="16">16</a>Warlich / warlich / Jch sage euch / Der Knecht ist nicht grösser denn sein Herr / noch der ApostelApostel heisst ein Gesandter / oder Bote. grösser / denn der jn gesand hat.</span> <span class="verse"><a name="17">17</a>SO jr solchs wisset / selig seid jr / so jrs thut.</span> <span class="verse"><a name="18">18</a>Nicht sage ich von euch allen / Jch weis welche ich erwelet habe. Sondern das die Schrifft erfüllet werde / Der mein Brot isset / der trit mich mit Füssen.</span> <span class="verse"><a name="19">19</a>Jtzt sage ichs euch / ehe denn es geschicht / auff das wenn es geschehen ist / das jr gleubet / das ichs bin.</span> <span class="verse"><a name="20">20</a>Warlich / warlich / Jch sage euch / Wer auffnimpt so ich jemand senden werde / der nimpt mich auff. Wer aber mich auffnimpt / der nimpt den auff der mich gesand hat. Psal. 41; Matt. 10; Luc. 10.</span> <span class="verse"><a name="21">21</a>DA solchs Jhesus gesagt hatte / ward er betrübet im Geist / vnd zeugete / vnd sprach / Warlich / warlich / Jch sage euch / Einer vnter euch wird mich verrhaten.</span> <span class="verse"><a name="22">22</a>Da sahen sich die Jünger vnternander an / vnd ward jnen bange / von welchem er redete.</span> <span class="verse"><a name="23">23</a>Es war aber einer vnter seinen Jüngern / der zu tische sass an der brust Jhesu / welchen Jhesus lieb hatte.</span> <span class="verse"><a name="24">24</a>Dem wincket Simon Petrus / das er forschen solte / Wer es were / von dem er saget?</span> <span class="verse"><a name="25">25</a>Denn der selbige lag an der brust Jhesu / vnd sprach zu jm / HErr / wer ists?</span> <span class="verse"><a name="26">26</a>Jhesus antwortet / Der ists / dem ich den Bissen eintauche vnd gebe. Vnd er tauchte den Bissen ein / vnd gab jn Juda Simonis Jscharioth.</span> <span class="verse"><a name="27">27</a>Vnd nach dem Bissen / fuhr der Sathan in jn. Matt. 26; Mar. 14; Luc. 22. DA sprach Jhesus zu jm / Was du thust / das thu balde.</span> <span class="verse"><a name="28">28</a>Dasselbige aber wuste niemand vber dem tische / wo zu ers jm sagete.</span> <span class="verse"><a name="29">29</a>Etliche meineten / dieweil Judas den Beutel hatte / Jhesus spreche zu jm / Keuffe / was vns not ist / auff das Fest / oder das er den Armen etwas gebe.</span> <span class="verse"><a name="30">30</a>Da er nu den bissen genomen hatte / gieng er so balde hin aus. Vnd es war nacht.</span> <span class="verse"><a name="31">31</a>Da er aber hin aus gegangen war / spricht Jhesus / Nu ist des menschen Son verkleret / vnd Gott ist verkleret in jm.</span> <span class="verse"><a name="32">32</a>Jst Gott verkleret in jm / so wird jn Gott auch verkleren in jm selbs / vnd wird jn bald verkleren.</span> <span class="verse"><a name="33">33</a>LJeben Kindlin / Jch bin noch eine kleine weile bey euch. Jr werdet mich suchen / vnd wie ich zu den Jüden saget / Wo ich hin gehe / da künd jr nicht hin komen. Vnd sage euch nu /</span> <span class="verse"><a name="34">34</a>Ein new GebotJch wil euch nicht beschweren mit vielen Gesetzen / wie Moses im alten Testament. Sondern das sollen alle Gesetz im newen Testament sein / Das jr euch liebet vnternander. Darumb ists ein New vnd des newen Testaments gebot / von allen Alten ausgesondert. gebe ich euch / das jr euch vnternander liebet / wie ich euch geliebet habe / auff das auch jr einander lieb habet.</span> <span class="verse"><a name="35">35</a>Da bey wird jederman erkennen / das jr meine Jünger seid / so jr liebe vnternander habt.</span> <span class="verse"><a name="36">36</a>Spricht Simon Petrus zu jm / HErr / wo gehestu hin? Jhesus antwortet jm / Da ich hin gehe / kanstu mir dis mal nicht folgen / Aber du wirst mir hernachmals folgen.</span> <span class="verse"><a name="37">37</a>Petrus spricht zu jm / HErr / warumb kan ich dir dis mal nicht folgen? Jch wil mein Leben fur dich lassen.</span> <span class="verse"><a name="38">38</a>Jhesus antwortet jm / Soltestu dein Leben fur mich lassen? Warlich / warlich / Jch sage dir / Der Han wird nicht krehen / bis du mich drey mal habest verleugnet.</span> </p></div</div></div></body></html>