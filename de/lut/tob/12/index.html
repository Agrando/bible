<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/tob/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/tob">Tobit</a> &gt <strong>Chapter 12</strong></div><p><span class="verse"><a name="1">1</a>DArnach rieff Tobias seinem Son zu jm / vnd sprach / Was sollen doch wir dem heiligen Manne / deinem Gesellen geben / der mit dir gezogen ist?</span> <span class="verse"><a name="2">2</a>Vnd Tobias antwortet seinem Vater / Wie können wir die grosse wolthat / die er mir gethan hat / vergelten?</span> <span class="verse"><a name="3">3</a>Er hat mich gesund hin vnd wider bracht / Hat das Geld selbs bey Gabel geholet / Hat mir zu diesem Weibe geholffen / Da zu hat er den bösen Geist vertrieben / vnd jre Eltern erfrewet /</span> <span class="verse"><a name="4">4</a>Ja mich selb hat er errettet / da mich der grosse Fisch fressen wolt / Vnd hat dir wider geholffen zu deinem Gesichte / vnd hat vns vber die masse viel guts gethan /</span> <span class="verse"><a name="5">5</a>Wie können wir jm denn solche grosse wolthat vergelten? Aber ich bitte dich mein Vater / beute jm an die helffte aller Habe / die wir mit vns bracht haben / das ers wolt annemen.</span> <span class="verse"><a name="6">6</a>VND beide Vater vnd Son / fodderten jn auff einen ort / vnd baten jn / das er wolt annemen die helffte aller Güter / die sie mit sich bracht hatten.</span> <span class="verse"><a name="7">7</a>Vnd er saget heimlich zu jnen / Lobet vnd dancket jr Gott von Himel bey jederman / das er euch solche gnade erzeiget hat.</span> <span class="verse"><a name="8">8</a>Der Könige vnd Fürsten rat vnd heimligkeit / sol man verschweigen / Aber Gottes werck sol man herrlich preisen vnd offenbaren.</span> <span class="verse"><a name="9">9</a>Ein solch Gebet mit fasten vnd almosen ist besser / denn viel Golds zum Schatz samlen / Denn die Almosen erlösen vom tode / tilgen die sünde / halten bey dem leben /</span> <span class="verse"><a name="10">10</a>Die Gottlosen aber bringen sich selber vmb jr leben. Sup. 4.</span> <span class="verse"><a name="11">11</a>SO wil ich nu die warheit offenbaren / vnd den heimlichen befelh euch nicht verbergen.</span> <span class="verse"><a name="12">12</a>Da du so heiss weinetest vnd betest / stundest von der Mahlzeit auff / vnd begrubest die Todten / hieltest die Leichen heimlich in deinem Hause / vnd begrubest sie bey der nacht / Da bracht ich dein Gebet fur den HERRN.</span> <span class="verse"><a name="13">13</a>Vnd weil du Gott lieb warest / so musts so sein / on Anfechtung mustestu nicht bleiben / Auff das du beweret wurdest.</span> <span class="verse"><a name="14">14</a>Vnd nu hat mich Gott geschickt / das ich dich solle heilen / vnd den bösen Geist vertreiben / der vmb Sara deines Sons weib war.</span> <span class="verse"><a name="15">15</a>Vnd ich bin Raphael / einer von den sieben Engeln / die wir fur dem HERRN stehen. Sup. 5; Sup. 8; Sup. 11.</span> <span class="verse"><a name="16">16</a>ALS sie das höreten / wurden sie betrübt / zitterten vnd fielen auff jr angesicht zur erden.</span> <span class="verse"><a name="17">17</a>Vnd der Engel sprach zu jnen / Seid getrost / vnd fürchtet euch nicht /</span> <span class="verse"><a name="18">18</a>Denn Gott hats so haben wöllen / das ich bey euch gewesen bin / den lobet vnd dancket.</span> <span class="verse"><a name="19">19</a>Es schein wol / als esse vnd trüncke ich mit euch / aber ich brauch vnsichtbar speise / die kein Mensch sehen kan.</span> <span class="verse"><a name="20">20</a>Vnd nu ists zeit / das ich zu dem wider hin gehe / der mich gesand hat / Dancket jr Gott / vnd verkündiget seine Wunder.</span> <span class="verse"><a name="21">21</a>VND als er das gesagt hatte / verschwand er fur jren augen / vnd sahen jn nimer.</span> <span class="verse"><a name="22">22</a>Vnd sie fielen nieder drey stunde lang / vnd danckten Gott / Vnd darnach stunden sie auff / vnd sagten solchs nach / vnd verkündigeten seine grosse Wunder.</span> </p></div</div></div></body></html>