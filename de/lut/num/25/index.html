<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/num/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/num">Numbers</a> &gt <strong>Chapter 25</strong></div><p><span class="verse"><a name="1">1</a>VND Jsrael wonet in Sittim / Vnd das Volck hub an zu huren mit der Moabiter töchter /</span> <span class="verse"><a name="2">2</a>welche luden das volck zum Opffer jrer Götter / Vnd das volck ass vnd betet jre Götter an /</span> <span class="verse"><a name="3">3</a>vnd Jsrael hengete sich an den BaalPeor. Da ergrimmet des HERRN zorn vber Jsrael /</span> <span class="verse"><a name="4">4</a>vnd sprach zu Mose / Nim alle Obersten des Volcks / vnd henge sie dem HERRN an die Sonne / auff das der grimmige zorn des HERRN von Jsrael gewand werde.</span> <span class="verse"><a name="5">5</a>VND Mose sprach zu den Richtern Jsrael / Erwürge ein jglicher seine Leute / die sich an den BaalPeor gehenget haben.</span> <span class="verse"><a name="6">6</a>VND sihe / ein Man aus den kindern Jsrael kam / vnd bracht vnter seine Brüder eine Midianitin / vnd lies Mose zusehen / vnd die gantze Gemeine der kinder Jsrael / die da weineten fur der Thür der Hütten des Stiffts.</span> <span class="verse"><a name="7">7</a>Da das sahe Pinehas der son Eleasar des sons Aaron des Priesters stund er auff aus der Gemeine / vnd nam einen Spies in seine hand /</span> <span class="verse"><a name="8">8</a>vnd gieng dem Jsraelischen man nach hin ein in den Hurenwinckeln / vnd durch stach sie beide den Jsraelischen man / vnd das Weib durch jren bauch / Da höret die Plage auff von den kindern Jsrael.</span> <span class="verse"><a name="9">9</a>Vnd es wurden getödtet in der Plage vier vnd zwenzig tausent. Psal. 106.; 1. Cor. 10.</span> <span class="verse"><a name="10">10</a>VND der HERR redet mit Mose / vnd sprach /</span> <span class="verse"><a name="11">11</a>Pinehas der son Eleasar / des sons Aaron des Priesters hat meinen grim von den kindern Jsrael gewendet / durch seinen Eiuer vmb mich / das nicht ich in meinem Einer die kinder Jsrael vertilgete.</span> <span class="verse"><a name="12">12</a>Darumb sage / Sihe / Jch gebe jm meinen Bund des friedes /</span> <span class="verse"><a name="13">13</a>vnd er sol haben vnd sein Same nach jm den Bund eins ewigen Priesterthums / darumb / da er fur seinen Gott geeiuert / vnd die kinder Jsrael versünet hat</span> <span class="verse"><a name="14">14</a>DEr Jsraelische man aber der erschlagen ward mit der Midianitin hies Simri / der son Salu / ein Fürst im hause des vaters der Simeoniter.</span> <span class="verse"><a name="15">15</a>Das Midianitisch weib / das auch erschlagen ward / hies Casbi / eine tochter Zur / der ein Fürst war eines Geschlechts vnter den Midianitern. Num. 31.</span> <span class="verse"><a name="16">16</a>VND der HERR redet mit Mose / vnd sprach /</span> <span class="verse"><a name="17">17</a>Thut den Midianitern schaden / vnd schlahet sie /</span> <span class="verse"><a name="18">18</a>Denn sie haben euch schaden gethan mit jrem List / den sie euch gestellet haben durch den Peor / vnd durch jre schwester Casbi / die tochter des Fürsten der Midianiter / die erschlagen ist am tage der Plage vmb des Peors willen /</span> </p></div</div></div></body></html>