<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/num/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/num">Numbers</a> &gt <strong>Chapter 29</strong></div><p><span class="verse"><a name="1">1</a>VND der erste tag des siebenden Monden / sol bey euch heilig heissen / das jr zusamen kompt / kein diensterbeit solt jr drinnen thun / Es ist ewr drometen tag.</span> <span class="verse"><a name="2">2</a>Vnd solt Brandopffer thun zum süssen geruch dem HERRN / einen jungen farren / einen widder / sieben jerige lemmer on wandel.</span> <span class="verse"><a name="3">3</a>Dazu jr Speisopffer / drey zehenden semelmelhs mit öle gemenget zu dem farren / zwo zehenden zu dem widder /</span> <span class="verse"><a name="4">4</a>Vnd ein zehenden auff ein jglich lamb der siebenden lemmer.</span> <span class="verse"><a name="5">5</a>Auch einen zigenbock zum Sündopffer / euch zu versünen /</span> <span class="verse"><a name="6">6</a>vber das Brandopffer des monden vnd sein Speisopffer / vnd vber das tegliche Brandopffer mit seinem Speisopffer / vnd mit jrem Tranckopffer / nach jrem Rechten zum süssen geruch / Das ist ein opffer dem HERRN.</span> <span class="verse"><a name="7">7</a>DER zehende tag dieses siebenden monden / sol bey euch auch heilig heissen / das jr zusamen kompt / vnd solt ewre Leibe casteien / vnd kein erbeit drinnen thun /</span> <span class="verse"><a name="8">8</a>Sondern Brandopffer dem HERRN zum süssen geruch opffern / Einen jungen farren / einen widder / sieben jerige lemmer on wandel.</span> <span class="verse"><a name="9">9</a>Mit jren Speisopffern / drey zehenden semelmelhs mit öle gemengt zu dem farren / zwo zehenden zu dem widder /</span> <span class="verse"><a name="10">10</a>vnd ein zehenden ja zu einem der sieben lemmer.</span> <span class="verse"><a name="11">11</a>Da zu einen zigenbock zum Sündopffer / vber das Sündopffer der versünung vnd das tegliche Brandopffer / mit seinem Speisopffer / vnd mit jrem Tranckopffer.</span> <span class="verse"><a name="12">12</a>DER funffzehende tag des siebenden monden / sol bey euch heilig heissen / das jr zusamen kompt / Kein diensterbeit solt jr drinnen thun / vnd solt dem HERRN sieben tage feiren.</span> <span class="verse"><a name="13">13</a>Vnd solt dem HERRN Brandopffer thun / zum opffer des süssen geruchs dem HERRN / Dreizehen junge Farren / zween Widder / vierzehen jerige Lemmer on wandel.</span> <span class="verse"><a name="14">14</a>Sampt jrem Speisopffer / drey zehenden semelmelhs mit öle gemenget / ja zu einem der dreyzehen farren / zween zehenden / ja zu einem der zweien widder /</span> <span class="verse"><a name="15">15</a>vnd ein zehenden / ja zu einem der vierzehen lemmer.</span> <span class="verse"><a name="16">16</a>Da zu einen zigenbock zum Sündopffer / vber das tegliche Brandopffer mit seinem Speisopffer / vnd seinem Tranckopffer. Leui. 3.</span> <span class="verse"><a name="17">17</a>AM andern tag / zwelff junge farren / zween widder / vierzehen jerige lemmer on wandel /</span> <span class="verse"><a name="18">18</a>Mit jrem Speisopffer vnd Tranckopffer zu den farren / zu den widdern / vnd zu den lemmern / in jrer zal nach dem Recht.</span> <span class="verse"><a name="19">19</a>Da zu einen zigenbock zum Sündopffer / vber das tegliche Brandopffer / mit seinem Speisopffer / vnd mit jrem Tranckopffer.</span> <span class="verse"><a name="20">20</a>AM dritten tage / eilff Farren / zween Widder / vierzehen jerige Lemmer on wandel /</span> <span class="verse"><a name="21">21</a>Mit jren Speisopffern vnd Tranckopffern / zu den farren / zu den widdern / vnd zu den lemmern / in jrer zal nach dem Recht.</span> <span class="verse"><a name="22">22</a>Da zu einen bock zum Sündopffer / vber das tegliche Brandopffer / mit seinem Speisopffer vnd seinem Tranckopffer.</span> <span class="verse"><a name="23">23</a>AM vierden tage / zehen Farren / zween Widder / vierzehen jerige Lemmer on wandel /</span> <span class="verse"><a name="24">24</a>Sampt jren Speisopffern vnd Tranckopffern / zu den farren / zu den widdern / vnd zu den lemmern in jrer zal nach dem Recht.</span> <span class="verse"><a name="25">25</a>Da zu einen zigenbock zum Sündopffer / vber das tegliche Brandopffer / mit seinem Speisopffer vnd seinem Tranckopffer.</span> <span class="verse"><a name="26">26</a>AM fünfften tage / neun Farren / zween Widder / vierzehen jerige Lemmer on wandel /</span> <span class="verse"><a name="27">27</a>Sampt jren Speisopffern vnd Tranckopffern zu den farren / zu den widdern / vnd zu den lemmern / in jrer zal nach dem Recht.</span> <span class="verse"><a name="28">28</a>Da zu einen zigenbock zum Sündopffer / vber das tegliche Brandopffer / mit seinem Speisopffer vnd seinem Tranckopffer.</span> <span class="verse"><a name="29">29</a>AM sechsten tage / acht Farren / zween Widder / vierzehen jerige Lemmer on wandel /</span> <span class="verse"><a name="30">30</a>Sampt jren Speisopffern vnd Tranckopffern zu den farren / zu den widdern / vnd zu den lemmern in jrer zal nach dem Recht.</span> <span class="verse"><a name="31">31</a>Da zu einen bock zum Sündopffer / vber das tegliche Brandopffer / mit seinem Speisopffer vnd seinem Tranckopffer.</span> <span class="verse"><a name="32">32</a>AM siebenden tage / sieben Farren / zween Widder / vierzehen jerige Lemmer on wandel /</span> <span class="verse"><a name="33">33</a>Sampt jren Speisopffern vnd Tranckopffern zu den farren / zu den widdern / vnd zu den lemmern / in jrer zal / nach dem Recht.</span> <span class="verse"><a name="34">34</a>Da zu einen bock zum Sündopffer / vber das tegliche Brandopffer / mit seinem Speisopffer vnd seinem Tranckopffer.</span> <span class="verse"><a name="35">35</a>AM achten / sol der tag der Versamlung(Ezereth) Versamlung / als auffm Kirchoff versamlet vnd beschlossen / vt liceat audire maledictiones etc. Deut. 28. sein / kein Diensterbeit solt jr drinnen thun.</span> <span class="verse"><a name="36">36</a>Vnd solt Brandopffer opffern / zum opffer des süssen geruchs dem HERRN / Einen Farren / einen Widder / sieben jerige Lemmer on wandel /</span> <span class="verse"><a name="37">37</a>Sampt jren Speisopffern vnd Tranckopffern / zu den farren / zu den widdern / vnd zu den lemmern / in jrer zal / nach dem Recht.</span> <span class="verse"><a name="38">38</a>Da zu einen bock zum Sündopffer / vber das tegliche Brandopffer / mit seinem Speisopffer vnd seinem Tranckopffer.</span> <span class="verse"><a name="39">39</a>SOlchs solt jr dem HERRN thun auff ewr Fest / ausgenomen / was jr gelobd vnd freiwillig gebt zu Brandopffern / Speisopffern / Tranckopffern vnd Danckopffern.</span> </p></div</div></div></body></html>