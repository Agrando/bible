<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/num/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/num">Numbers</a> &gt <strong>Chapter 1</strong></div><p><span class="verse"><a name="1">1</a>VND der HERR redet mit Mose in der wüsten Sinai / in der Hütten des Stiffts am ersten tage des andern monden / im andern jar / da sie aus Egyptenland gegangen waren / vnd sprach.</span> <span class="verse"><a name="2">2</a>Nemet die Summa der gantzen Gemeine der kinder Jsrael / nach jren Geschlechten / vnd jrer Veter heuser vnd namen / Alles was nemlich ist von heubt zu heubt /</span> <span class="verse"><a name="3">3</a>von zwenzig jaren an vnd drüber / was ins Heer zu ziehen taug in Jsrael / Vnd solt sie zelen nach jren Heeren / du vnd Aaron /</span> <span class="verse"><a name="4">4</a>vnd solt zu euch nemen ja vom Geschlecht einen Heubtman vber seins Vaters haus.</span> <span class="verse"><a name="5">5</a>DJS sind aber die namen der Heubtleute / die neben euch stehen sollen. Von Ruben sey Elizur der son Zedeur.</span> <span class="verse"><a name="6">6</a>Von Simeon sey Selumiel der son ZuriSadai.</span> <span class="verse"><a name="7">7</a>Von Juda sey Nahesson der son Amminadab.</span> <span class="verse"><a name="8">8</a>Von Jsaschar sey Nethaneel der son Zuar.</span> <span class="verse"><a name="9">9</a>Von Sebulon sey Eliab der son Helon.</span> <span class="verse"><a name="10">10</a>Von den kindern Joseph von Ehpraim sey Elisama der son Amihud. Von Manasse sey Gamliel der son PedaZur.</span> <span class="verse"><a name="11">11</a>Von BenJamin sey Abidan der son Gideoni.</span> <span class="verse"><a name="12">12</a>Von Dan sey Ahieser der son AmmiSadai.</span> <span class="verse"><a name="13">13</a>Von Asser sey Pagiel der son Ochran.</span> <span class="verse"><a name="14">14</a>Von Gad sey Elisaph der son Deguel.</span> <span class="verse"><a name="15">15</a>Von Naphthali sey Ahira der son Enan.</span> <span class="verse"><a name="16">16</a>DAS sind die Fürnemesten der Gemeine / die Heubtleute vnter den Stemmen jrer Veter / die da Heubter vnd Fürsten in Jsrael waren.</span> <span class="verse"><a name="17">17</a>Vnd Mose vnd Aaron namen sie zu sich / wie sie da mit namen genennet sind.</span> <span class="verse"><a name="18">18</a>Vnd sameleten auch die gantzen Gemeine / am ersten tage des andern monden / vnd rechneten sie nach jrer Geburt / nach jren Geschlechten / vnd Veter heuser vnd namen / von zwenzig jaren an vnd drüber / vnd heubt zu heubt /</span> <span class="verse"><a name="19">19</a>Wie der HERR Mose geboten hatte / vnd zeleten sie in der wüsten Sinai.</span> <span class="verse"><a name="20">20</a>DER kinder Ruben des ersten sons Jsrael / nach jrer Geburt / Geschlechte / jrer Veter heuser vnd namen / vnd heubt zu heubt / alles was menlich war / von zwenzig jaren vnd drüber / vnd ins Heer zu ziehen tuchte /</span> <span class="verse"><a name="21">21</a>wurden gezelet zum stam Ruben / sechs vnd vierzig tausent vnd fünff hundert.</span> <span class="verse"><a name="22">22</a>DER kinder Simeon nach jrer Geburt / Geschlechte / jrer Veter heuser zal vnd namen / von heubt zu heubt / alles was menlich war / von zwenzig jaren vnd drüber / vnd ins Heer zu ziehen tuchte /</span> <span class="verse"><a name="23">23</a>wurden gezelet zum stam Simeon neun vnd funffzig tausent vnd drey hundert.</span> <span class="verse"><a name="24">24</a>DER kinder Gad nach ihrer Geburt / Geschlechte / jrer Veter heuser vnd namen / von zwenzig jaren vnd drüber / was ins Heer zu ziehen tuchte /</span> <span class="verse"><a name="25">25</a>wurden gezelet zum stam Gad / fünff vnd vierzig tausent / sechs hundert vnd funffzig.</span> <span class="verse"><a name="26">26</a>DER kinder Juda nach jrer Geburt / Geschlechte / jrer Veter heuser vnd namen / von zwenzig jaren vnd drüber / was ins Heer zu ziehen tuchte /</span> <span class="verse"><a name="27">27</a>worden gezelet zum stam Juda / vier vnd siebenzig tausent vnd sechs hundert.</span> <span class="verse"><a name="28">28</a>DER kinder Jsaschar nach jrer Geburt / Geschlechte / jrer Veter heuser vnd namen / von zwenzig jaren vnd drüber / was ins Heer zu ziehen tuchte /</span> <span class="verse"><a name="29">29</a>wurden gezelet zum stam Jsaschar / vier vnd funffzig tausent vnd vier hundert.</span> <span class="verse"><a name="30">30</a>DER kinder Sebulon nach jrer Geburt / Geschlechte / jrer Veter heuser vnd namen / von zwenzig jaren vnd drüber / was ins Heer zu ziehen tuchte /</span> <span class="verse"><a name="31">31</a>wurden gezelet zum stam Sebulon / sieben vnd funffzig tausent vnd vier hundert.</span> <span class="verse"><a name="32">32</a>DER kinder Joseph von Ephraim nach jrer Geburt / Geschlechte / jrer Veter heuser vnd namen / von zwenzig jaren vnd drüber / was ins Heer zu ziehen tuchte /</span> <span class="verse"><a name="33">33</a>wurden gezelet zum stam Ephraim / vierzig tausent vnd fünffhundert.</span> <span class="verse"><a name="34">34</a>DER kinder Manasse nach jrer Geburt / Geschlechte / jrer Veter heuser vnd namen / von zwenzig jaren vnd drüber / was ins Heer zu ziehen tuchte /</span> <span class="verse"><a name="35">35</a>wurden zum stam Manasse gezelet / zwey vnd dreissig tausent vnd zwey hundert.</span> <span class="verse"><a name="36">36</a>DER kinder BenJamin nach jrer Geburt / Geschlechte / jrer Veter heuser vnd namen / von zwenzig jaren vnd drüber / was ins Heer zu ziehen tuchte /</span> <span class="verse"><a name="37">37</a>wurden zum stam BenJamin gezelet / fünff vnd dreissig tausent vnd vier hundert.</span> <span class="verse"><a name="38">38</a>DER kinder Dan nach jrer Geburt / Geschlechte / jrer Veter heuser vnd namen / von zwenzig jaren vnd drüber / was ins Heer zu ziehen tuchte /</span> <span class="verse"><a name="39">39</a>wurden gezelet zum stam Dan / zwey vnd sechzig tausent vnd sieben hundert.</span> <span class="verse"><a name="40">40</a>DER kinder Asser nach jrer Geburt / Geschlechte / jrer Veter heuser vnd namen / von zwenzig jaren vnd drüber / was ins Heer zu ziehen tuchte /</span> <span class="verse"><a name="41">41</a>wurden zum stam Asser gezelet / ein vnd vierzig tausent vnd fünff hundert.</span> <span class="verse"><a name="42">42</a>DER kinder Naphthali nach jrer Geburt / Geschlechte / jrer Veter heuser vnd namen / von zwenzig jaren vnd drüber / was ins Heer zu ziehen tuchte /</span> <span class="verse"><a name="43">43</a>wurden zum stam Naphthali gezelet / drey vnd funffzig tausent vnd vier hundert.</span> <span class="verse"><a name="44">44</a>DJS sind / die Mose vnd Aaron zeleten sampt den zwelff Fürsten Jsrael / der ja einer vber ein Haus jrer Veter war.</span> <span class="verse"><a name="45">45</a>Vnd die summa der kinder Jsrael nach jrer Veter heuser / von zwenzig jaren vnd drüber / was ins Heer zu ziehen tuchte in Jsrael /</span> <span class="verse"><a name="46">46</a>der war sechs mal hundert tausent vnd drey tausent / funff hundert vnd funffzig.</span> <span class="verse"><a name="47">47</a>Aber die Leuiten nach jrer Veter stam wurden nicht mit vnter gezelet. Exod. 12.</span> <span class="verse"><a name="48">48</a>VND der HERR redet mit Mose / vnd sprach.</span> <span class="verse"><a name="49">49</a>Den stam Leui soltu nicht zelen / noch jre summa nemen vnter den kindern Jsrael.</span> <span class="verse"><a name="50">50</a>Sondern du solt sie ordenen zur Wonung bey dem Zeugnis / vnd zu allem Gerete vnd allem was dazu gehöret / Vnd sie sollen die Wonung tragen vnd alles Gerete / vnd sollen sein pflegen / vnd vmb die Wonung her sich lagern.</span> <span class="verse"><a name="51">51</a>Vnd wenn man reisen sol / So sollen die Leuiten die Wonung abnemen / Wenn aber das Heer zu lagern ist / sollen sie die Wonung auffschlahen / Vnd wo ein Frembder sich da zu machet / der sol sterben.</span> <span class="verse"><a name="52">52</a>Die kinder Jsrael sollen sich lagern ein jglicher in sein Lager vnd bey das Panir seiner Schar.</span> <span class="verse"><a name="53">53</a>Aber die Leuiten sollen sich vmb die Wonung des Zeugnis her lagern / Auff das nicht ein zorn vber die Gemeine der kinder Jsrael kome / Darumb sollen die Leuiten der Hut warten an der Wonung des Zeugnis.</span> <span class="verse"><a name="54">54</a>Vnd die kinder Jsrael theten alles / wie der HERR Mose geboten hatte.</span> </p></div</div></div></body></html>