<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/num/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/num">Numbers</a> &gt <strong>Chapter 2</strong></div><p><span class="verse"><a name="1">1</a>VND der HERR redet mit Mose vnd Aaron / vnd sprach.</span> <span class="verse"><a name="2">2</a>Die kinder Jsrael sollen für der Hütten des Stiffts vmb her sich lagern / ein jglicher vnter seinem Panir vnd Zeichen / nach jrer Veter haus.</span> <span class="verse"><a name="3">3</a>GEgen Morgen sol sich lagern Juda mit seinem Panir vnd Heer / Jr Heubtman Nahesson der son Amminadab /</span> <span class="verse"><a name="4">4</a>vnd sein Heer an der summa / vier vnd siebenzig tausent vnd sechs hundert.</span> <span class="verse"><a name="5">5</a>Neben jm sol sich lagern der stam Jsaschar / Jr Heubtman Nethaneel der son Zuar /</span> <span class="verse"><a name="6">6</a>vnd sein Heer an der summa / vier vnd funffzig tausent vnd vier hundert.</span> <span class="verse"><a name="7">7</a>Da zu der stam Sebulon / Jr Heubtman Eliab der son Helon /</span> <span class="verse"><a name="8">8</a>sein Heer an der summa / sieben vnd funffzig tausent vnd vier hundert.</span> <span class="verse"><a name="9">9</a>Das alle / die ins lager Juda gehören / seien an der summa / hundert vnd sechs vnd achzig tausent / vnd vier hundert / die zu jrem Heer gehören / Vnd sollen forn anziehen.</span> <span class="verse"><a name="10">10</a>GEgen Mittag sol ligen das gezelt vnd panir Ruben mit jrem Heer / Jr Heubtman EliZur der son Sedeur /</span> <span class="verse"><a name="11">11</a>vnd sein Heer an der summa / sechs vnd vierzig tausent / fünff hundert.</span> <span class="verse"><a name="12">12</a>Neben jm sol sich lagern der stam Simeon / Jr Heubtman Selumiel der son ZuriSadai /</span> <span class="verse"><a name="13">13</a>vnd sein Heer an der summa / neun vnd funffzig tausent / drey hundert.</span> <span class="verse"><a name="14">14</a>Da zu der stam Gad / Jr Heubtman Eliasaph der son ReguelSup. 10. Deguel. /</span> <span class="verse"><a name="15">15</a>vnd sein Heer an der summa / fünff vnd vierzig tausent / sechs hundert vnd funffzig.</span> <span class="verse"><a name="16">16</a>Das alle / die ins lager Ruben gehören / seien an der summa / hundert vnd ein vnd funffzig tausent / vier hundert vnd funffzig / die zu jrem Heer gehören / Vnd sollen die andern im ausziehen sein.</span> <span class="verse"><a name="17">17</a>DARnach sol die Hütten des Stiffts ziehen mit dem Lager der Leuiten mitten vnter den Lagern / Vnd wie sie sich lagern / so sollen sie auch ziehen / ein jglicher an seinem Ort vnter seinem Panir.</span> <span class="verse"><a name="18">18</a>GEgen Abend sol ligen das gezelt vnd panir Ehpraim mit jrem Heer / Jr Heubtman sol sein Elisama der son Amihud /</span> <span class="verse"><a name="19">19</a>vnd sein Heer an der summa / vierzig tausent vnd fünff hundert.</span> <span class="verse"><a name="20">20</a>Neben jm sol sich lagern der stam Manasse / Jr Heubtman Gamliel der son PedaZur /</span> <span class="verse"><a name="21">21</a>sein Heer an der summa zwey vnd dreissig tausent vnd zwey hundert.</span> <span class="verse"><a name="22">22</a>Da zu der stam BenJamin / Jr Heubtman Abidan der son Gideoni /</span> <span class="verse"><a name="23">23</a>sein Heer an der summa / fünff vnd dreissig tausent vnd vier hundert.</span> <span class="verse"><a name="24">24</a>Das alle / die ins lager Ephrahim gehören seien an der summa / hundert vnd acht tausent vnd ein hundert / die zu seinem Heer gehören / Vnd sollen die dritten im ausziehen sein. Psal. 80.</span> <span class="verse"><a name="25">25</a>GEgen Mitternacht sol ligen das gezelt vnd panir Dan / mit jrem Heer / Jr Heubtman Ahieser der son AmmiSadai /</span> <span class="verse"><a name="26">26</a>sein Heer an der summa / zwey vnd sechzig tausent vnd sieben hundert.</span> <span class="verse"><a name="27">27</a>Neben jm sol sich lagern der stam Asser / Jr Heubtman Pagiel der son Ochran /</span> <span class="verse"><a name="28">28</a>sein Heer an der summa / ein vnd vierzig tausent vnd fünff hundert.</span> <span class="verse"><a name="29">29</a>Da zu der stam Naphthali / Jr Heubtman Ahira der son Enan /</span> <span class="verse"><a name="30">30</a>sein Heer an der summa / drey vnd funffzig tausent vnd vierhundert.</span> <span class="verse"><a name="31">31</a>Das alle / die ins Lager Dan gehören / seien an der summa hundert sieben vnd funffzig tausent vnd sechs hundert / Vnd sollen die letzten sein im ausziehen mit jrem Panir.</span> <span class="verse"><a name="32">32</a>DAS ist die summa der kinder Jsrael nach jrer Veter heuser vnd Lager mit jren Heeren / Sechs hundert tausent vnd drey tausent / fünff hundert vnd funffzig.</span> <span class="verse"><a name="33">33</a>Aber die Leuiten wurden nicht in die summa vnter die kinder Jsrael gezelet / wie der HERR Mose geboten hatte.</span> <span class="verse"><a name="34">34</a>Vnd die kinder Jsrael theten alles / wie der HERR Mose geboten hatte / vnd lagerten sich vnter jre Panir / vnd zogen aus / ein jglicher in seinem Geschlecht nach jrer Veter haus.</span> </p></div</div></div></body></html>