<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 65</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/ps/65"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/ps">Psalms</a> &gt <strong>Chapter 65</strong></div><p><span class="verse"><a name="1">1</a>Ein PsalmDieser Psalm lobet Gott vmb gute friedlich zeit. Dauids zum Lied / vor zu singen.</span> <span class="verse"><a name="2">2</a>GOtt man lobet dich in der stilleJn der gedult / das man sich leidet / stille ist etc. zu Zion / Vnd dir bezalt man Gelübde.</span> <span class="verse"><a name="3">3</a>DV erhörest Gebet / Darumb kompt alles Fleisch zu dir.</span> <span class="verse"><a name="4">4</a>Vnser Missethat drücket vns hart / Du woltest vnser Sünde vergeben.</span> <span class="verse"><a name="5">5</a>Wol dem / den du erwelest vnd zu dir lessest / das er wone in deinen Höfen / Der hat reichen Trost von deinem Hause deinem heiligen Tempel.</span> <span class="verse"><a name="6">6</a>ERhöre vns nach der wünderlichen gerechtigkeit / Gott vnser Heil / Der du bist Zuuersicht aller auff Erden vnd ferne am Meer.</span> <span class="verse"><a name="7">7</a>Der die Berge fest setzt in seiner krafft / Vnd gerüstetJmer fort vnd mehr guts zuthun. ist mit Macht.</span> <span class="verse"><a name="8">8</a>Der du stillest das brausen des Meers / das brausen seiner Wellen / Vnd das toben der Völcker.</span> <span class="verse"><a name="9">9</a>Das sich entsetzen die an den selben Enden wonen fur deinem ZeichenEs sind eitel grosse Wunder / wenn Gott Friede helt / vnd steuret den vnfriedsamen / So gehet denn vnd webert beide Menschen vnd Vihe / welches im Kriege nicht sein kan. / Du machst frölich was da webert beide des morgens vnd abends.</span> <span class="verse"><a name="10">10</a>DV suchest das Land heim vnd wesserst es / vnd machest es seer reich / Gottes BrünlinJst sein Land vnd volck Psalm. 46. hat Wassers die fülle / Du lessest jr Getreide wol geraten / denn also bawestu das Land.</span> <span class="verse"><a name="11">11</a>Du trenckest seine furchen / vnd feuchtest sein gepflügtes / Mit Regen machstu es weich / vnd segenest sein Gewechse.</span> <span class="verse"><a name="12">12</a>Du krönest das Jar mit deinem Gut / Vnd deine FusstapffenWo er gehet / da wechsts wol. trieffen von fett.</span> <span class="verse"><a name="13">13</a>Die Wonunge in der Wüsten sind auch fett / das sie trieffen / Vnd die Hühel sind vmbher lüstig.</span> <span class="verse"><a name="14">14</a>Die anger sind vol Schafen / vnd die awen stehen dick mit Korn / Das man jauchzet vnd singet.</span> </p></div</div></div></body></html>