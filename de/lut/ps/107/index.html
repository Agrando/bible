<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 107</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/ps/107"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/ps">Psalms</a> &gt <strong>Chapter 107</strong></div><p><span class="verse"><a name="1">1</a>DAncketDieser Psalm ist ein gemein Danck / wie Gott allerley Menschen aus allerley Not hilffet / Wie Paulus saget j. Tim. 2. Er ist ein Heiland aller Menschen. dem HERRN / Denn er ist freundlich / Vnd seine Güte weret ewiglich.</span> <span class="verse"><a name="2">2</a>Saget / die jr erlöset seid durch den HERRN / Die er aus der Not erlöset hat.</span> <span class="verse"><a name="3">3</a>Vnd die er aus den Lendern zusamen bracht hat / Vom Auffgang / vom Nidergang / von Mitternacht / vnd vom Meer.</span> <span class="verse"><a name="4">4</a>DJE jrre giengenI. Die ersten sind so arm / elend / weder Haus noch Hof haben / vnd nichts an zu fahen wissen. in der Wüsten / in vngebentem wege / Vnd funden keine Stad / da sie wonen kundten /</span> <span class="verse"><a name="5">5</a>Hungerig vnd durstig / vnd jre Seele verschmachtet.</span> <span class="verse"><a name="6">6</a>Vnd sie zum HERRN rieffen in jrer Not / Vnd er sie errettet aus jren engsten.</span> <span class="verse"><a name="7">7</a>Vnd füret sie einen richtigen weg / Das sie giengen zur Stad / da sie wonen kundten.</span> <span class="verse"><a name="8">8</a>Die sollen dem HERRN dancken vmb seine Güte / Vnd vmb seine Wunder / die er an den Menschen kindern thut.</span> <span class="verse"><a name="9">9</a>Das er settiget die dürstige Seele / Vnd füllet die hungerige Seele mit gutem.</span> <span class="verse"><a name="10">10</a>DJe da sitzenII. Die andern / sind die mit Gefengnis vmb jrer Missethat willen geplagt / Vnd durch Gottes hülffe ledig werden. musten im finsternis vnd tunckel / Gefangen im zwang vnd eisen.</span> <span class="verse"><a name="11">11</a>Darumb das sie Gottes geboten vngehorsam gewest waren / Vnd das Gesetz des Höhesten geschendet hatten.</span> <span class="verse"><a name="12">12</a>Darumb muste jr Hertz mit vnglück geplagt werden / Das sie da lagen vnd jnen niemand halff.</span> <span class="verse"><a name="13">13</a>Vnd sie zum HERRN rieffen in jrer Not / Vnd er jnen halff aus jren engsten.</span> <span class="verse"><a name="14">14</a>Vnd sie aus dem finsternis vnd tunckel fürete / Vnd jr Band zureiss.</span> <span class="verse"><a name="15">15</a>Die sollen dem HERRN dancken vmb seine Güte / Vnd vmb seine Wunder / die er an den Menschen kindern thut.</span> <span class="verse"><a name="16">16</a>Das er zubricht ehrne Thür / Vnd zuschleget eisene Rigel.</span> <span class="verse"><a name="17">17</a>DJE NarrenIII. Die dritten / sind Narren / das ist / So Gott nicht fürchten / vnd sündlich leben / Die werden mit Kranckheit geplaget / Vnd genesen doch etliche / das sie nicht sterben.so geplagt waren vmb jrer vbertrettung willen / Vnd vmb jrer Sünde willen.</span> <span class="verse"><a name="18">18</a>Das jnen ekelt fur aller Speise / Vnd wurden Todkranck.</span> <span class="verse"><a name="19">19</a>Vnd sie zum HERRN rieffen in jrer Not / Vnd er jnen halff aus jren engsten.</span> <span class="verse"><a name="20">20</a>Er sandte sein Wort / vnd machte sie gesund / Vnd errettet sie / das sie nicht sturben.</span> <span class="verse"><a name="21">21</a>Die sollen dem HERRN dancken vmb seine Güte / Vnd vmb seine Wunder / die er an den Menschen kindern thut.</span> <span class="verse"><a name="22">22</a>Vnd Danck opffern / Vnd erzelen seine Werck mit freuden.</span> <span class="verse"><a name="23">23</a>DJe mit Schiffen auff dem Meer furenIIII. Die vierden / So auff dem Meer not leiden / Vnd errettet werden.  / Vnd trieben jren Handel in grossen Wassern.</span> <span class="verse"><a name="24">24</a>Die des HERRN werck erfaren haben / Vnd seine Wunder im Meer.</span> <span class="verse"><a name="25">25</a>Wenn er sprach / vnd einen Sturmwind erregt / Der die Wellen erhub.</span> <span class="verse"><a name="26">26</a>Vnd sie gen Himel furen / vnd in Abgrund furen / Das jre Seele fur angst verzagte.</span> <span class="verse"><a name="27">27</a>Das sie daumelten vnd wancketen / wie ein Trunckener / Vnd wusten keinen Rat mehr.</span> <span class="verse"><a name="28">28</a>Vnd sie zum HERRN schrien in jrer Not / Vnd er sie aus jren engsten füret.</span> <span class="verse"><a name="29">29</a>Vnd stillet das vngewitter / Das die Wellen sich legeten.</span> <span class="verse"><a name="30">30</a>Vnd sie fro worden / das stille worden war / Vnd er sie zu Land brachte nach jrem wundsch.</span> <span class="verse"><a name="31">31</a>Die sollen dem HERRN dancken vmb seine Güte / Vnd vmb seine Wunder / die er an den Menschen kindern thut.</span> <span class="verse"><a name="32">32</a>Vnd jn bey der Gemeine preisen / Vnd bey den Alten rhümen.</span> <span class="verse"><a name="33">33</a>DJe / welchen jre Beche vertrockentV. Die fünfften / So mit vn fruchtbar wetter geplagt / Vnd widerumb Regen vnd Frucht kriegen.  / Vnd die Wasserquelle versiegen waren.</span> <span class="verse"><a name="34">34</a>Das ein fruchtbar Land nichts trug / Vmb der Bosheit willen / dere / die drinnen woneten.</span> <span class="verse"><a name="35">35</a>Vnd er das Trocken widerumb wasserreich machte / Vnd im dürren Lande Wasserquellen.</span> <span class="verse"><a name="36">36</a>Vnd die Hungerigen da hin gesetzt hat / Das sie eine Stad zurichten / da sie wonen kundten.</span> <span class="verse"><a name="37">37</a>Vnd Acker beseen / vnd Weinberge pflantzen möchten / Vnd die jerlichen früchte kriegeten.</span> <span class="verse"><a name="38">38</a>Vnd er sie segenete / das sie sich fast mehreten / Vnd jnen viel Vihes gab.</span> <span class="verse"><a name="39">39</a>DJe / welche nider gedrücktVI. Die sechsten / So mit Tyrannen oder Auffruhr geplagt / vnd widerumb friede vnd einigkeit kriegen. vnd geschwecht waren / Von dem Bösen / der sie gezwungen vnd gedrungen hatte.</span> <span class="verse"><a name="40">40</a>Da verachtung auff die Fürsten geschüttet war / Das alles jrrig vnd wüste stund.</span> <span class="verse"><a name="41">41</a>Vnd er den Armen schützete fur elende / Vnd sein Geschlecht / wie eine herd mehrete.</span> <span class="verse"><a name="42">42</a>Solchs werden die Fromen sehen vnd sich frewen / Vnd aller Bosheit wird das maul gestopfft werden.</span> <span class="verse"><a name="43">43</a>WER ist Weise / vnd beheltDaran gedencket / vnd damit vmbgehet. dis? So werden sie mercken / wie viel Wolthat der HERR erzeigt.</span> </p></div</div></div></body></html>