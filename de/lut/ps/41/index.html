<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/ps/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/ps">Psalms</a> &gt <strong>Chapter 41</strong></div><p><span class="verse"><a name="1">1</a>Ein Psalm Dauids / vor zu singen.</span> <span class="verse"><a name="2">2</a>WOl dem / der sich des Dürfftigen annimpt / Den wird der HERR erretten zur bösen zeit.</span> <span class="verse"><a name="3">3</a>Der HERR wird jn bewaren / vnd beim Leben erhalten / Vnd jm lassen wolgehen auff Erden / Vnd nicht geben in seiner Feinde willen.</span> <span class="verse"><a name="4">4</a>Der HERR wird jn erquicken auff seinem Siechbette / Du hilffest jm von aller seiner Kranckheit.</span> <span class="verse"><a name="5">5</a>JCh sprach / HERR sey mir gnedig / heile meine Seele / Denn ich habe an dir gesündiget.</span> <span class="verse"><a name="6">6</a>Meine Feinde reden arges wider mich / Wenn wird er sterben / vnd sein Name vergehen?</span> <span class="verse"><a name="7">7</a>Sie komen das sie schawen / vnd meines doch nicht von hertzen / Sondern suchen etwas / das sie lestern mügen / Gehen hin vnd tragens aus.</span> <span class="verse"><a name="8">8</a>Alle die mich hassen / rawnen mit einander wider mich / Vnd dencken böses vber mich.</span> <span class="verse"><a name="9">9</a>Sie haben ein Bubenstück vber mich beschlossen / Wenn er ligt / Sol er nicht wider auffstehen.</span> <span class="verse"><a name="10">10</a>Auch mein Freund / dem ich mich vertrawet / Der mein Brot ass / trit mich vnter die füsse.</span> <span class="verse"><a name="11">11</a>DV aber HERR sey mir gnedig / vnd hilff mir auff / So wil ich sie bezalen.</span> <span class="verse"><a name="12">12</a>Da bey mercke ich / das du gefallen an mir hast / Das mein Feind vber mich nicht jauchzen wird.</span> <span class="verse"><a name="13">13</a>Mich aber erheltestu vmb meiner frömkeit willen / Vnd stellest mich fur dein Angesicht ewiglich.</span> <span class="verse"><a name="14">14</a>Gelobt sey der HERR der Gott Jsrael / Von nu an bis in ewigkeit / Amen / Amen.</span> </p></div</div></div></body></html>