<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 52</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/ps/52"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/ps">Psalms</a> &gt <strong>Chapter 52</strong></div><p><span class="verse"><a name="1">1</a>Ein vnterweisung Dauids / vor zu singen /</span> <span class="verse"><a name="2">2</a>Da Doeg der Edomiter kam / vnd saget Saul an / vnd sprach / Dauid ist in Ahimelechs haus komen. 1. Reg. 21.</span> <span class="verse"><a name="3">3</a>WAs trotzestu denn / du Tyran / das du kanst schaden thun? So doch Gottes güte noch teglich wehret.</span> <span class="verse"><a name="4">4</a>Deine Zunge trachtet nach schadenDas du ander vnglück zurichtest vnd schaden thust.  / Vnd schneit mit Lügen / wie ein scharff Schermesser.</span> <span class="verse"><a name="5">5</a>Du redest lieber Böses denn Gutes / Vnd Falsch denn Recht / Sela.</span> <span class="verse"><a name="6">6</a>Du redest gern alles was zu verderben dienet / Mit falscher Zungen.</span> <span class="verse"><a name="7">7</a>Darumb wird dich Gott auch gantzVier Plagen erzelet er / Das er sol kein Haus / kein gut behalten / Dazu in keiner Stad / in keinem Lande bleiben. vnd gar zerstören / vnd zuschlagen / Vnd aus der Hütten reissen / vnd aus dem Lande der Lebendigen ausrotten / Sela.</span> <span class="verse"><a name="8">8</a>VNd die Gerechten werdens sehen vnd sich fürchten / Vnd werden sein lachen.</span> <span class="verse"><a name="9">9</a>Sihe / Das ist der Man / der Gott nicht fur seinen Trost hielt / Sondern verlies sich auff seinen grossen Reichthum / Vnd war mechtig schaden zu thun.</span> <span class="verse"><a name="10">10</a>JCh aber werde bleiben / wie ein grüner Olebawm / im hause Gottes / Verlasse mich auff Gottes güte jmer vnd ewiglich.</span> <span class="verse"><a name="11">11</a>JCh dancke dir ewiglich / Denn du kansts wol machen / Vnd wil harren auff deinen Namen / Denn deine Heiligen haben freude dran.</span> </p></div</div></div></body></html>