<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 59</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/ps/59"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/ps">Psalms</a> &gt <strong>Chapter 59</strong></div><p><span class="verse"><a name="1">1</a>Ein gülden Kleinod Dauids (das er nicht vmbkeme) Da Saul hin sandte / vnd lies sein Haus bewaren / das er jn tödtet. 1. Reg. 19.</span> <span class="verse"><a name="2">2</a>ERrette mich mein Gott von meinen Feinden / Vnd schütze mich fur denen / so sich wider mich setzen.</span> <span class="verse"><a name="3">3</a>Errette mich von den Vbelthettern / Vnd hilff mir von den Blutgirigen.</span> <span class="verse"><a name="4">4</a>Denn sihe HERR / sie lauren auff meine seele / Die Starcken samlen sich wider mich / on meine schuld vnd missethat.</span> <span class="verse"><a name="5">5</a>Sie lauffen on meine schuld / vnd bereiten sich / Erwache vnd begegene mir / vnd sihe drein.</span> <span class="verse"><a name="6">6</a>DV HERR Gott Zebaoth / Gott Jsrael / wache auff / vnd süche heim alle Heiden / Sey der keinem gnedigDas ist / Las dir jr böses fürnemen nicht gefallen / vnd hilff nicht das jr bosheit fort gehe.  / die so verwegene Vbelthetter sind / Sela.</span> <span class="verse"><a name="7">7</a>Des abends las sie widerumb auch heulen wie die Hunde / Vnd in der Stad vmb her lauffen.</span> <span class="verse"><a name="8">8</a>Sihe / sie plaudern mit einander / Schwerter sind in jren Lippen / Wer solts hörenDas ist / Sie thun als were kein Gott der es höret / Vnd sagen noch dencken nicht / das ein mal mus laut werden. ?</span> <span class="verse"><a name="9">9</a>ABer du HERR wirst jrer lachen / Vnd aller Heiden spotten.</span> <span class="verse"><a name="10">10</a>Fur jrer MachtDas ist / wenn sie mir zu mechtig sind / so sehe ich auff dich. halt mich zu dir / Denn Gott ist mein Schutz.</span> <span class="verse"><a name="11">11</a>Gott erzeigtGott thut mir mehr guts / denn sie mir böses thun künnen. mir reichlich seine Güte / Gott lesst mich meine lust sehen an meinen Feinden.</span> <span class="verse"><a name="12">12</a>Erwürge sie nicht / das es mein Volck nicht vergesse / Zurstrewe sie aber mit deiner Macht / HERR vnser Schild / vnd stos sie hin vntern.</span> <span class="verse"><a name="13">13</a>Jr Lere ist eitel sünde / vnd verharren in jrer HoffartDas ist / sie bleiben auff jrem trotz vnd stoltz.  / Vnd predigen eitel Fluchen vnd Widersprechen.</span> <span class="verse"><a name="14">14</a>Vertilge sie on alle gnade / vertilge sie / das sie nichts seien / Vnd inne werden / das Gott Herrscher sey in Jacob in aller welt / Sela.</span> <span class="verse"><a name="15">15</a>Des abends las sie widerumb auch heulen wie Hunde / Vnd in der Stad vmb her lauffen.</span> <span class="verse"><a name="16">16</a>Las sie hin vnd her lauffen vmb Speise / Vnd murren / wenn sie nicht sat werden.</span> <span class="verse"><a name="17">17</a>JCh aber wil von deiner Macht singen / vnd des morgens rhümen deine Güte / Denn du bist mein schutz vnd Zuflucht in meiner Not.</span> <span class="verse"><a name="18">18</a>Jch wil dir / mein Gott / lobsingen / Denn du Gott bist mein Schutz / vnd mein gnediger Gott.</span> </p></div</div></div></body></html>