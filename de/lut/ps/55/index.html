<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 55</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/ps/55"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/ps">Psalms</a> &gt <strong>Chapter 55</strong></div><p><span class="verse"><a name="1">1</a>Ein vnterweisunge Dauids / vor zu singen auff Seitenspielen.</span> <span class="verse"><a name="2">2</a>GOtt höre mein Gebet / vnd verbirge dich nicht fur meinem flehen /</span> <span class="verse"><a name="3">3</a>Merck auff mich / vnd erhöre mich / wie ich so kleglich zage vnd heule.</span> <span class="verse"><a name="4">4</a>Das der Feind so schreiet / vnd der Gottlose drenget / Denn sie wöllen mir einen Tück beweisen / vnd sind mir hefftig gram.</span> <span class="verse"><a name="5">5</a>Mein hertz engstet sich in meinem Leibe / Vnd des Todes furcht ist auff mich gefallen.</span> <span class="verse"><a name="6">6</a>Furcht vnd zittern ist mich ankomen / Vnd grawen hat mich vberfallen.</span> <span class="verse"><a name="7">7</a>JCh sprach / O hette ich flügel wie Tauben / Das ich flüge vnd etwa bliebe.</span> <span class="verse"><a name="8">8</a>Sihe / so wolt ich mich ferne wegmachen / Vnd in der Wüsten bleiben / Sela.</span> <span class="verse"><a name="9">9</a>Jch wolt eilen / das ich entrünne / Fur dem Sturmwind vnd Wetter.</span> <span class="verse"><a name="10">10</a>Mache jre Zungen vneins HERR / vnd las sie vntergehen / Denn ich sehe freuel vnd hadder in der Stad.</span> <span class="verse"><a name="11">11</a>Solchs gehet tag vnd nacht vmb vnd vmb in jrer Mauren / Es ist mühe vnd erbeitDas ist / Eitel bosheit / damit sie sich vnd andere beschweren.drinnen.</span> <span class="verse"><a name="12">12</a>Schaden thun regiert drinnen / Liegen vnd triegen lesst nicht von jrer Gassen.</span> <span class="verse"><a name="13">13</a>WEnn mich doch mein Feind schendet / wolt ichs leiden / Vnd wenn mich mein Hasser pochet / wolt ich mich vor jm verbergen.</span> <span class="verse"><a name="14">14</a>Du aber bist mein Geselle / Mein Pfleger vnd mein Verwandter.</span> <span class="verse"><a name="15">15</a>Die wir freundlich mit einander waren vnter vns / Wir wandelten im hause Gottes zu hauffen.</span> <span class="verse"><a name="16">16</a>Der Tod vbereile sie / vnd müssen lebendig in die Helle faren / Denn es ist eitel bosheit / vnter jrem Hauffen.</span> <span class="verse"><a name="17">17</a>JCh aber wil zu Gott ruffen / Vnd der HERR wird mir helffen.</span> <span class="verse"><a name="18">18</a>Des abends / morgens vnd mittags wil ich klagen vnd heulen / So wird er meine stim hören.</span> <span class="verse"><a name="19">19</a>ER erlöset meine Seele von denen / die an mich wöllen / vnd schafft jr ruge / Denn jr ist viel wider mich.</span> <span class="verse"><a name="20">20</a>Gott wird hören vnd sie demütigen / der allweg bleibt / Sela / Denn sie werden nicht anders / vnd fürchten Gott nicht.</span> <span class="verse"><a name="21">21</a>Denn sie legen jre hende an seine Friedsamen / Vnd entheiligen seinen Bund.</span> <span class="verse"><a name="22">22</a>Jr Mund ist gletter denn butter / vnd haben doch Krieg im sinn / Jr wort sind gelinder denn Ole / vnd sind doch blosse Schwerter.</span> <span class="verse"><a name="23">23</a>wjrff dein anligen auff den HERRN / der wird dich versorgen / Vnd wird den Gerechten nicht ewiglich in Vnruge lassen. Matth. 6.; Luce. 12.; 1. Pet. 5.</span> <span class="verse"><a name="24">24</a>Aber Gott du wirst sie hinuntern stossen in die tieffe Gruben / Die blutgirigen vnd falschen werden jr LebenWas sie furhaben / noch zuthun bey jrem leben. nicht zur helffte bringen / Jch aber hoffe auff dich.</span> </p></div</div></div></body></html>