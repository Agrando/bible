<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/ps/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/ps">Psalms</a> &gt <strong>Chapter 12</strong></div><p><span class="verse"><a name="1">1</a>Ein Psalm Dauids / vor zu singen auff acht Seiten.</span> <span class="verse"><a name="2">2</a>HJlff HERR / die Heligen haben abgenomen / Vnd der Gleubigen ist wenig vnter den Menschen kindern.</span> <span class="verse"><a name="3">3</a>Einer redet mit dem andern vnnütze ding vnd heucheln / Vnd leren aus vneinigem hertzen.</span> <span class="verse"><a name="4">4</a>Der HERR wolte ausrotten alle Heuchley / Vnd die Zunge die da stoltz redet.</span> <span class="verse"><a name="5">5</a>Die da sagen / Vnser Zunge sol vber hand haben / Vns gebürt zu reden / Wer ist vnser Herr?</span> <span class="verse"><a name="6">6</a>WEil denn die Elenden verstöret werden / vnd die Armen seuffzen / wil ich auff / spricht der HERR / Jch wil eine Hülffe schaffen / das man getrost leren sol.</span> <span class="verse"><a name="7">7</a>Die Rede des HERRN ist lauter / Wie durchleutert Silber im erdenen tigel / beweret sieben mal.</span> <span class="verse"><a name="8">8</a>Du HERR woltest sie bewaren / Vnd vns behüten fur diesem Geschlecht ewiglich.</span> <span class="verse"><a name="9">9</a>Denn es wird allenthalben vol Gottlosen / Wo solche lose Leute vnter den Menschen herrschen.</span> </p></div</div></div></body></html>