<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 90</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/ps/90"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/ps">Psalms</a> &gt <strong>Chapter 90</strong></div><p><span class="verse"><a name="1">1</a>Ein Gebet Mose / des mans Gottes. HERR Gott / du bist vnser Zuflucht / Fur vnd fur.</span> <span class="verse"><a name="2">2</a>Ehe denn die Berge worden / vnd die Erde / vnd die Welt geschaffen wurden / Bistu Gott von ewigkeit in ewigkeit.</span> <span class="verse"><a name="3">3</a>DEr du die Menschen lessest sterbenEs sterben jmer die Leute hin / vnd komen ander wider durch Gottes wort / Darumb ist vnser Leben gegen im als nichts.  / vnd sprichst / Kompt wider Menschen kinder.</span> <span class="verse"><a name="4">4</a>Denn tausent jar sind fur dir / wie der Tag der gestern vergangen ist / Vnd wie eine Nachtwache.</span> <span class="verse"><a name="5">5</a>Du lessest sie da hin faren wie einen Strom / Vnd sind wie ein Schlaff / Gleich wie ein Gras / das doch bald welck wird.</span> <span class="verse"><a name="6">6</a>Das da früe blüet / vnd bald welck wird / Vnd des abends abgehawen wird vnd verdorret.</span> <span class="verse"><a name="7">7</a>DAs machet dein Zorn / das wir so vergehen / Vnd dein Grim / das wir so plötzlich da hin müssen.</span> <span class="verse"><a name="8">8</a>Denn vnser Missethat stellestu fur dich / Vnser vnerkandte SündeDas ist / Adams sünde Rom. 5. da mit der Tod verdienet ist / Vnd doch die Welt solches nicht weis. ins liecht fur deinem Angesichte.</span> <span class="verse"><a name="9">9</a>Darumb faren alle vnser Tage da hin durch deinen zorn / Wir bringen vnser Jare zu / wie ein Geschwetz.</span> <span class="verse"><a name="10">10</a>Vnser Leben wehret siebenzig Jar / wens hoch kompt so sinds achtzig jar / Vnd wens köstlich gewesen ist / so ists Mühe vnd Erbeit gewesen / Denn es feret schnell da hin / als flögen wir dauon. Eccl. 18.</span> <span class="verse"><a name="11">11</a>Wer gleubts aber / das du so seer zörnestDas ist / Das solches dein Zorn ist / vnd vnser sünde so gros ist / die solchen zorn verdienet. ? Vnd wer furcht sich fur solchem deinem Grim?</span> <span class="verse"><a name="12">12</a>LEre vns bedencken / das wir sterben müssen / Auff das wir klug werden.</span> <span class="verse"><a name="13">13</a>HERR kere dich doch wider zu vns / Vnd sey deinen Knechten gnedig.</span> <span class="verse"><a name="14">14</a>Fülle vns früe mit deiner Gnade / So wöllen wir rhümen vnd frölich sein vnser Leben lang.</span> <span class="verse"><a name="15">15</a>ERfrewe vns nu wider / nach dem du vns so lange plagest / Nach dem wir so lange vnglück leiden.</span> <span class="verse"><a name="16">16</a>Zeige deinen Knechten deine WerckeDas ist / leben vnd hülffe / vnd alles guts. / Vnd deine Ehre jren Kindern.</span> <span class="verse"><a name="17">17</a>Vnd der HERR vnser Gott sey vns freundlich / Vnd fordere das werck vnser hendeDas ist / geistlich vnd weltlich Regiment. bey vns / Ja das werck vnser hende wolt er fordern.</span> </p></div</div></div></body></html>