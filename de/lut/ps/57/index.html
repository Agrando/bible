<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 57</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/ps/57"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/ps">Psalms</a> &gt <strong>Chapter 57</strong></div><p><span class="verse"><a name="1">1</a>Ein gülden Kleinod Dauids / vor zu singen (Das er nicht vmbkeme) da er fur Saul flohe in die Höle. 1. Reg. 22.; 1. Reg. 24.</span> <span class="verse"><a name="2">2</a>SEy mir gnedig Gott / sey mir gnedig / denn auff dich trawet meine Seele / Vnd vnter dem schatten deiner Flügel habe ich zuflucht / Bis das das vnglückSchade / leid / das sie mir thun. fur vber gehe.</span> <span class="verse"><a name="3">3</a>Jch ruffe zu Gott dem Allerhöhesten / Zu Gott der meines jamers ein ende macht.</span> <span class="verse"><a name="4">4</a>ER sendet vom Himel vnd hilfft mir von der schmach meines Versenckers / Sela / Gott sendet seine Güte vnd Trewe.</span> <span class="verse"><a name="5">5</a>Jch lige mit meiner Seelen vnter den Lewen / Die Menschen kinder sind flammen / Jre Zeene sind spies vnd pfeile / vnd jre Zungen scharffe schwerter.</span> <span class="verse"><a name="6">6</a>ERhebe dich Gott vber den Himel / Vnd deine Ehre vber alle welt.</span> <span class="verse"><a name="7">7</a>Sie stellen meinem gange Netze / vnd drücken meine Seele nider / Sie graben fur mir eine Gruben / vnd fallen selbs drein / Sela.</span> <span class="verse"><a name="8">8</a>MEin hertz ist bereit / Gott / mein hertz ist bereit / Das ich singe vnd lobe.</span> <span class="verse"><a name="9">9</a>Wach auff meine EhreDas ist / mein Psalter vnd Lied / da ich Gott mit ehre.  / wach auff Psalter vnd Harffe / Früe wil ich auffwachen.</span> <span class="verse"><a name="10">10</a>HERR ich wil dir dancken vnter den Völckern / Jch wil dir lobsingen vnter den Leuten.</span> <span class="verse"><a name="11">11</a>Denn deine Güte ist so weit der Himel ist / Vnd deine Warheit so weit die Wolcken gehen.</span> <span class="verse"><a name="12">12</a>Erhebe dich Gott vber den Himel / Vnd deine Ehre vber alle Welt.</span> </p></div</div></div></body></html>