<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/ps/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/ps">Psalms</a> &gt <strong>Chapter 39</strong></div><p><span class="verse"><a name="1">1</a>Ein Psalm Dauids / vor zu singen / fur Jeduthun.</span> <span class="verse"><a name="2">2</a>JCh habe mir furgesetzt ich wil mich hüten / Das ich nicht sündige mit meiner Zungen. Jch wil meinen Mund zeumenDas ich nicht murre / weil es mir so vbel / vnd den Bösen so wol gehet.  / Weil ich mus den Gottlosen so fur mir sehen.</span> <span class="verse"><a name="3">3</a>Jch bin verstummet vnd still / vnd schweige der freudenEs ist mir nicht lecherlich.  / Vnd mus mein Leid in mich fressen.</span> <span class="verse"><a name="4">4</a>Mein hertz ist entbrant in meinem Leibe / Vnd wenn ich dran gedencke / werde ich entzündet / Jch rede mit meiner zungen.</span> <span class="verse"><a name="5">5</a>Aber HERR lereDas ich nicht so sicher lebe / wie die Gottlosen / die kein ander Leben hoffen.doch mich / das ein Ende mit mir haben mus / Vnd mein Leben ein ziel hat / vnd ich dauon mus. Psal. 90.</span> <span class="verse"><a name="6">6</a>Sihe / meine Tage sind einer hand breit bey dir / Vnd mein Leben ist wie nichts fur dir / Wie gar nichts sind alle Menschen / die doch so sicher leben / Sela.</span> <span class="verse"><a name="7">7</a>Sie gehen da her wie ein Schemen / vnd machen jnen viel vergeblicher vnruge / Sie samlen / vnd wissen nicht wer es kriegen wird.</span> <span class="verse"><a name="8">8</a>NV HERR / wes sol ich mich trösten? Jch hoffe auff dich.</span> <span class="verse"><a name="9">9</a>Errette mich von aller meiner sünde / Vnd las mich nicht den Narren ein spot werden.</span> <span class="verse"><a name="10">10</a>Jch wil schweigenJch wil sie lassen faren vnd nicht murren wider dich. vnd meinen mund nicht auffthun / Du wirsts wol machen.</span> <span class="verse"><a name="11">11</a>Wende deine Plage von mir / Denn ich bin verschmacht von der straffe deiner Hand.</span> <span class="verse"><a name="12">12</a>Wenn du einen züchtigest vmb der sünde willen / So wird seine schöne verzeret wie von Motten / Ah wie gar nichts sind doch alle Menschen / Sela. Psalm. 62.</span> <span class="verse"><a name="13">13</a>HOre mein gebet HERR / vnd vernim mein schreien / vnd schweige nicht vber meinen threnen / Denn ich bin beide dein Pilgerim / vnd dein Bürger / wie alle meine Veter. Ebre. 11.</span> <span class="verse"><a name="14">14</a>Las ab von mir / das ich mich erquicke / Ehe denn ich hinfare / vnd nicht mehr hie sey.</span> </p></div</div></div></body></html>