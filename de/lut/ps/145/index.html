<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 145</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/ps/145"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/ps">Psalms</a> &gt <strong>Chapter 145</strong></div><p><span class="verse"><a name="1">1</a>Ein Lob Dauid. JCH wil dich erhöhen mein Gott / du König / Vnd deinen Namen loben jmer vnd ewiglich.</span> <span class="verse"><a name="2">2</a>Jch wil dich teglich loben / Vnd deinen Namen rhümen jmer vnd ewiglich.</span> <span class="verse"><a name="3">3</a>DEr HERR ist gros vnd seer löblich / Vnd seine Grösse ist vnaussprechlich.</span> <span class="verse"><a name="4">4</a>Kinds kind werden deine Werck preisen / Vnd von deiner Gewalt sagen.</span> <span class="verse"><a name="5">5</a>Jch wil reden von deiner herrlichen schönen Pracht / Vnd von deinen Wundern.</span> <span class="verse"><a name="6">6</a>Das man sol reden von deinen herrlichen Thatten / Vnd das man erzele deine Herrligkeit.</span> <span class="verse"><a name="7">7</a>Das man preise deine grosse Güte / Vnd deine Gerechtigkeit rhüme.</span> <span class="verse"><a name="8">8</a>Gnedig vnd barmhertzig ist der HERR / Gedültig vnd von grosser Güte. Exo. 34.</span> <span class="verse"><a name="9">9</a>Der HERR ist allen gütig / Vnd erbarmet sich aller seiner Werck.</span> <span class="verse"><a name="10">10</a>ES sollen dir dancken HERR alle deine Werck / Vnd deine Heiligen dich loben.</span> <span class="verse"><a name="11">11</a>Vnd die Ehre deines Königreichs rhümen / Vnd von deiner Gewalt reden.</span> <span class="verse"><a name="12">12</a>Das den Menschen kindern deine Gewalt kund werde / Vnd die ehrliche Pracht deines Königreichs.</span> <span class="verse"><a name="13">13</a>Dein reich ist ein ewiges Reich / Vnd deine Herrschafft weret fur vnd fur.</span> <span class="verse"><a name="14">14</a>DEr HERR erhelt alle die da fallen / Vnd richtet auff alle die nider geschlagen sind.</span> <span class="verse"><a name="15">15</a>Aller augen warten auff dich / Vnd du gibst jnen ire Speise zu seiner zeit.</span> <span class="verse"><a name="16">16</a>Du thust deine Hand auff / Vnd erfüllest alles was lebet mit wolgefallenDas ist / Gnug vnd sat / das sie wolgefallen dran haben mügen / Ob wol ein Geitziger anders suchet etc. .</span> <span class="verse"><a name="17">17</a>DEr HERR ist Gerecht in allen seinen Wegen / Vnd Heilig in allen seinen Wercken.</span> <span class="verse"><a name="18">18</a>DEr HERR ist nahe allen die jn anruffen / Allen die jn mit ernst anruffen.</span> <span class="verse"><a name="19">19</a>Er thut was die Gottfürchtigen begeren / Vnd höret jr schreien / Vnd hilfft jnen.</span> <span class="verse"><a name="20">20</a>Der HERR behütet alle die jn lieben / Vnd wird vertilgen alle Gottlosen.</span> <span class="verse"><a name="21">21</a>Mein mund sol des HERRN lob sagen / Vnd alles Fleisch lobe seinen heiligen Namen jmer vnd ewiglich.</span> </p></div</div></div></body></html>