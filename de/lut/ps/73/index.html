<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 73</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/ps/73"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/ps">Psalms</a> &gt <strong>Chapter 73</strong></div><p><span class="verse"><a name="1">1</a>Ein Psalm Assaph. JSrael hat dennoch Gott zum trost / Wer nur reines hertzenJst das sich helt an Gottes wort rein vnd lauter. ist.</span> <span class="verse"><a name="2">2</a>Jch aber hette schier gestrauchelt mit meinen füssen / Mein tritt hette viel nahe geglitten.</span> <span class="verse"><a name="3">3</a>Denn es verdros mich auff die Rhumrettigen / Da ich sahe / das den Gottlosen so wol gieng.</span> <span class="verse"><a name="4">4</a>Denn sie sind in keiner fahr des Todes / Sondern stehen fest wie ein Pallast.</span> <span class="verse"><a name="5">5</a>Sie sind nicht in vnglück wie andere Leute / Vnd werden nicht wie ander Menschen geplagt.</span> <span class="verse"><a name="6">6</a>Darumb mus jr trotzen köstlich ding sein / Vnd jr freuel mus wol gethan heissen.</span> <span class="verse"><a name="7">7</a>Jr Person brüstetDas ist / Sie sind fett / das ist / reich / mechtig / in ehren / Darumb brüsten sie sich / vnd wöllen forn vnd oben an sein / vnd fur allen gesehen sein / Was sie thun / das mus recht vnd fein sein. Was sie reden / das ist köstlich. Das jr pracht vnd hoffart gleich eine ehre vnd zierde gehalten wird. Was aber ander reden vnd thun / das mus stincken / vnd nichts sein. Jr Zunge regiert im Himel vnd Erden. sich wie ein fetter wanst / Sie thun was sie nur gedencken.</span> <span class="verse"><a name="8">8</a>Sie vernichten alles / vnd reden vbel dauon / Vnd reden vnd lestern hoch her.</span> <span class="verse"><a name="9">9</a>Was sie reden / das mus vom Himel her ab geredt sein / Was sie sagen / das mus gelten auff Erden.</span> <span class="verse"><a name="10">10</a>Darumb fellet jnen jr Pöbel zu / Vnd lauffen jnen zu mit hauffen / wie wasser.</span> <span class="verse"><a name="11">11</a>Vnd sprechen / Was solt Gott nach jenen fragen / Was solt der Höhest jr achten?</span> <span class="verse"><a name="12">12</a>Sihe / das sind die Gottlosen / Die sind glückselig in der Welt / vnd werden Reich.</span> <span class="verse"><a name="13">13</a>SOls denn vmb sonst sein / das mein Hertz vnstrefflich lebt / Vnd ich meine Hende in vnschuld wassche?</span> <span class="verse"><a name="14">14</a>Vnd bin geplagt teglich / Vnd meine straffe ist alle morgen da? Psal. 38.</span> <span class="verse"><a name="15">15</a>Jch hatte auch schier so gesaget / wie sie / Aber sihe / da mit hette ich verdampt alle deine Kinder / die je gewesen sind.</span> <span class="verse"><a name="16">16</a>JCh gedacht jm nach / das ichs begreiffen möchte / Aber es war mir zu schweer.</span> <span class="verse"><a name="17">17</a>Bis das ich gieng in das HeiligthumDa man Gottes wort höret / vnd solche sache recht lernet verstehen.Gottes / Vnd mercket auff jr ende.</span> <span class="verse"><a name="18">18</a>Aber du setzest sie auffs schlipfferige / Vnd störtzest sie zu boden.</span> <span class="verse"><a name="19">19</a>Wie werden sie so plötzlich zu nichte / Sie gehen vnter / vnd nemen ein ende mit schrecken.</span> <span class="verse"><a name="20">20</a>Wie ein Trawm / wenn einer erwacht / So machstu HERR jr BildeDas ist / Jr zeitlich wesen / welchs nur ein schein vnd bild ist. in der Stad verschmecht.</span> <span class="verse"><a name="21">21</a>ABer es thut mir wehe im Hertzen / Vnd sticht mich in meinen Nieren.</span> <span class="verse"><a name="22">22</a>Das ich mus ein Narr sein / vnd nichts wissen / Vnd mus wie ein Thier sein fur dir.</span> <span class="verse"><a name="23">23</a>DEnnoch bleibe ich stets an dir / Denn du heltest mich bey meiner rechten Hand.</span> <span class="verse"><a name="24">24</a>Du leitest mich nach deinem Rat / Vnd nimpst mich endlich mit ehren an.</span> <span class="verse"><a name="25">25</a>Wenn ich nur dich habe / so frage ich nichts nach Himel vnd Erden.</span> <span class="verse"><a name="26">26</a>Wenn mir gleich Leib vnd Seele verschmacht / So bistu doch Gott alle zeit meines hertzen Trost / vnd mein Teil.</span> <span class="verse"><a name="27">27</a>Denn sihe / Die von dir weichen / werden vmbkomen / Du bringest vmb alle die wider dich huren.</span> <span class="verse"><a name="28">28</a>ABer das ist meine Freude / das ich mich zu Gott halte / vnd meine zuuersicht setze auff den HErrn HERRN / Das ich verkündige allein dein Thun.</span> </p></div</div></div></body></html>