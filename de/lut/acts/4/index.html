<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/acts/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/acts">Acts</a> &gt <strong>Chapter 4</strong></div><p><span class="verse"><a name="1">1</a>ALS sie aber zum Volck redeten / Tratten zu jnen die Priester / vnd der Heubtman des Tempels / vnd die Saduceer</span> <span class="verse"><a name="2">2</a>(die verdros / das sie das Volck lereten / vnd verkündigeten an Jhesu die Aufferstehung von den todten)</span> <span class="verse"><a name="3">3</a>vnd legeten die Hende an sie / vnd setzten sie ein bis auff morgen / denn es war jtzt abend.</span> <span class="verse"><a name="4">4</a>Aber viel vnter denen / die dem wort zuhöreten / wurden gleubig / vnd ward die zal der Menner bey fünff tausent.</span> <span class="verse"><a name="5">5</a>ALs nu kam auff den morgen / versamleten sich jre Obersten vnd Eltesten vnd Schrifftgelerten gen Jerusalem /</span> <span class="verse"><a name="6">6</a>Hannas der Hohepriester vnd Caiphas vnd Johannes vnd Alexander / vnd wie viel jr waren vom Hohenpriester geschlechte /</span> <span class="verse"><a name="7">7</a>vnd stelleten sie fur sich / vnd fragten sie / Aus welcher gewalt oder in welchem namen habt jr das gethan? Jnf. 5.</span> <span class="verse"><a name="8">8</a>PEtrus vol des heiligen Geists / sprach zu jnen / Jr Obersten des volcks / vnd jr Eltesten von Jsrael /</span> <span class="verse"><a name="9">9</a>So wir heute werden gerichtet vber dieser wolthat / an dem krancken Menschen / durch welche er ist gesund worden /</span> <span class="verse"><a name="10">10</a>So sey euch vnd allem Volck von Jsrael kund gethan / Das in dem namen Jhesu Christi von Nazareth / welchen jr gecreutziget habt / Den Gott von den Todten aufferwecket hat / stehet dieser alhie fur euch gesund.</span> <span class="verse"><a name="11">11</a>Das ist der Stein / von euch Bawleuten verworffen / der zum Eckstein worden ist.</span> <span class="verse"><a name="12">12</a>Vnd ist in keinem andern Heil / ist auch kein ander NameDas heisset der werck gerechtigkeit rein vnd fein auffgehaben. den Menschen gegeben / darinnen wir sollen selig werden. Psal. 118.</span> <span class="verse"><a name="13">13</a>SJe sahen aber an die freidigkeit Petri vnd Johannis / vnd verwunderten sich / Denn sie waren gewis / das es vngelerte Leute vnd Leien waren / vnd kandten sie auch wol / das sie mit Jhesu gewesen waren.</span> <span class="verse"><a name="14">14</a>Sie sahen aber den Menschen / der gesund war worden / bey jnen stehen / vnd hatten nichts da wider zu reden.</span> <span class="verse"><a name="15">15</a>Da hiessen sie sie hin aus gehen aus dem Rat / vnd handelten mit einander / vnd sprachen /</span> <span class="verse"><a name="16">16</a>Was wollen wir diesen Menschen thun? Denn das Zeichen durch sie geschehen / ist kund / offenbar allen / die zu Jerusalem wonen / vnd wir könnens nicht leugnen.</span> <span class="verse"><a name="17">17</a>Aber / auff das es nicht weiter einreisse vnter das Volck / Lasset vns ernstlich sie bedrawen / Das sie hinfurt keinem Menschen von diesem Namen sagen.</span> <span class="verse"><a name="18">18</a>Vnd rieffen jnen / vnd geboten jnen / Das sie sich aller dinge nicht hören liessen / noch lereten in dem Namen Jhesu.</span> <span class="verse"><a name="19">19</a>PEtrus aber vnd Johannes antworten / vnd sprachen zu jnen / Richtet jr selbs / obs fur Gott recht sey / das wir euch mehr gehorchen denn Gott.</span> <span class="verse"><a name="20">20</a>Wir könnens ja nicht lassen / das wir nicht reden solten / was wir gesehen vnd gehöret haben.</span> <span class="verse"><a name="21">21</a>Aber sie draweten jnen / vnd liessen sie gehen / vnd funden nicht / wie sie sie peinigeten / vmb des Volcks willen / Denn sie lobeten alle Gott / vber dem / das geschehen war.</span> <span class="verse"><a name="22">22</a>Denn der Mensch war vber vierzig jar alt / an welchem dis Zeichen der gesundheit geschehen war.</span> <span class="verse"><a name="23">23</a>Vnd als man sie hatte lassen gehen / kamen sie zu den jren / vnd verkündigeten jnen / was die Hohenpriester vnd Eltesten zu jnen gesagt hatten.</span> <span class="verse"><a name="24">24</a>Da sie das höreten / huben sie jre stimme auff einmütiglich zu Gott / vnd sprachen / HERR / der du bist der Gott / der Himel vnd Erden / vnd das Meer / vnd alles was drinnen ist / gemacht hat /</span> <span class="verse"><a name="25">25</a>Der du durch den mund Dauids / deines Knechts gesagt hast / Warumb empören sich die Heiden / vnd die Völcker nemen fur / das vmb sonst ist?</span> <span class="verse"><a name="26">26</a>Die Könige der Erden tretten zusamen / Vnd die Fürsten versamlen sich zu hauffe / Wider den HERRN vnd wider seinen Christ. Psal. 2.</span> <span class="verse"><a name="27">27</a>WArlich ja / sie haben sich versamlet vber dein heiliges Kind Jhesu / welchen du gesalbet hast / Herodes vnd Pontius Pilatus / mit den Heiden vnd dem volck Jsrael /</span> <span class="verse"><a name="28">28</a>zu thun / was deine Hand vnd dein Rat zuuor bedacht hat / das geschehen solt.</span> <span class="verse"><a name="29">29</a>Vnd nu HERR sihe an jr drewen / vnd gib deinen Knechten mit allerley freidigkeit zu reden dein Wort /</span> <span class="verse"><a name="30">30</a>vnd strecke deine Hand aus / das Gesundheit vnd Zeichen vnd Wunder geschehen / durch den Namen deines heiligen Kindes Jhesu.</span> <span class="verse"><a name="31">31</a>Vnd da sie gebetet hatten / beweget sich die Stete / da sie versamlet waren / vnd wurden alle des heiligen Geistes vol / vnd redeten das wort Gottes mit freidigkeit.</span> <span class="verse"><a name="32">32</a>DEr menge aber der Gleubigen war ein Hertz vnd eine Seele. Auch keiner sagete von seinen Gütern / das sie sein weren / sondern es war jnen alles gemein.</span> <span class="verse"><a name="33">33</a>Vnd mit grosser krafftMit grossem mut / seer kecklich vnd freidig. gaben die Apostel zeugnis von der aufferstehung des HErrn Jhesu / vnd war grosse gnade bey jnen allen.</span> <span class="verse"><a name="34">34</a>Es war auch keiner vnter jnen / der mangel hatte / Denn wie viel jr waren / die da Ecker oder Heuser hatten / verkaufften sie das selb / vnd brachten das Geld des verkaufften Guts /</span> <span class="verse"><a name="35">35</a>vnd legetens zu der Apostel füsse / Vnd man gab einem jglichen / was jm not war.</span> <span class="verse"><a name="36">36</a>JOses aber mit dem zunamen von den Aposteln genant Barnabas (das heisset ein Son des trosts) vom geschlecht ein Leuit aus Cypern /</span> <span class="verse"><a name="37">37</a>der hatte einen Acker / vnd verkauffte jn / vnd brachte das Gelt / vnd legets zu der Apostel fusse.</span> </p></div</div></div></body></html>