<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/luke/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/luke">Luke</a> &gt <strong>Chapter 14</strong></div><p><span class="verse"><a name="1">1</a>VND es begab sich / das er kam in ein Haus eines Obersten der Phariseer / auff einen Sabbath / das brot zu essen / Vnd sie hielten auff jn.</span> <span class="verse"><a name="2">2</a>Vnd sihe / da war ein Mensch fur jm / der war wassersüchtig.</span> <span class="verse"><a name="3">3</a>Vnd Jhesus antwortet / vnd sagt zu den Schrifftgelerten vnd Phariseern / vnd sprach / Jsts auch recht auff den Sabbath heilen?</span> <span class="verse"><a name="4">4</a>Sie aber schwiegen stille. Vnd er greiff jn an / vnd heilet jn / vnd lies jn gehen.</span> <span class="verse"><a name="5">5</a>Vnd antwortet / vnd sprach zu jnen / Welcher ist vnter euch / dem sein Ochse oder Esel in den Brun fellet / vnd er nicht als bald jn her aus zeucht am Sabbath tage?</span> <span class="verse"><a name="6">6</a>Vnd sie kundten jm darauff nicht wider antwort geben.</span> <span class="verse"><a name="7">7</a>ER sagte aber ein Gleichnis zu den Gesten / da er mercket / wie sie erweleten oben an zu sitzen / vnd sprach zu jnen /</span> <span class="verse"><a name="8">8</a>Wenn du von jemand geladen wirst zur Hochzeit / So setze dich nicht oben an / Das nicht etwa ein ehrlicher denn du / von jm geladen sey /</span> <span class="verse"><a name="9">9</a>Vnd so denn kompt / der dich vnd jn geladen hat spreche zu dir / Weich diesem / Vnd du müssest denn mit scham vnten an sitzen.</span> <span class="verse"><a name="10">10</a>Sondern wenn du geladen wirst / So gehe hin / vnd setze dich vnten an / Auff das wenn da kompt der dich geladen hat / spreche zu dir / Freund / rücke hin auff / Denn wirstu Ehre haben fur denen / die mit dir zu Tische sitzen.</span> <span class="verse"><a name="11">11</a>Denn wer sich selbs erhöhet / der sol ernidriget werden / Vnd wer sich selbs ernidriget / der sol erhöhet werden.</span> <span class="verse"><a name="12">12</a>ER sprach auch zu dem / der jn geladen hatte / Wenn du ein mittags oder abend Malh machest / So lade nicht deine Freunde / noch deine Brüder / noch deine Gefreundten / noch deine Nachbarn / die da Reich sind / Auff das sie dich nicht etwa wider laden / vnd dir vergolten werde.</span> <span class="verse"><a name="13">13</a>Sondern wenn du ein Malh machest / so lade die Armen / die Krüpel / die Lamen / die Blinden /</span> <span class="verse"><a name="14">14</a>so bistu selig / Denn sie habens dir nicht zu vergelten / Es wird dir aber vergolten werden in der aufferstehung der Gerechten.</span> <span class="verse"><a name="15">15</a>DA aber solchs höret einer der mit zu Tisch sass / sprach er zu jm / Selig ist / der das Brot isset im reich Gottes.</span> <span class="verse"><a name="16">16</a>Er aber sprach zu jm. Es war ein Mensch / der machte ein gros Abendmal / vnd lud viel dazu.</span> <span class="verse"><a name="17">17</a>Vnd sandte seinen Knecht aus / zur stunde des Abendmals / zu sagen den geladenen / Kompt / denn es ist alles bereit.</span> <span class="verse"><a name="18">18</a>Vnd sie fiengen an alle nach einander sich zu entschüldigen. Der erste sprach zu jm / Jch habe einen Acker gekaufft / vnd mus hin aus gehen / vnd jn besehen / Jch bitte dich entschüldige mich.</span> <span class="verse"><a name="19">19</a>Vnd der ander sprach / Jch hab fünff joch Ochsen gekaufft / vnd ich gehe jtzt hin / sie zu besehen / Jch bitte dich entschüldige mich.</span> <span class="verse"><a name="20">20</a>Vnd der dritte sprach / Jch habe ein Weib genomen / Darumb kan ich nicht komen.</span> <span class="verse"><a name="21">21</a>VND der Knecht kam / vnd saget das seinem Herrn wider. Da ward der Hausherr zornig / vnd sprach zu seinem Knechte / Gehe aus bald auff die strassen vnd gassen der Stad / vnd füre die Armen vnd Krüpel vnd Lamen vnd Blinden herein.</span> <span class="verse"><a name="22">22</a>Vnd der Knecht sprach / Herr / es ist geschehen / was du befolhen hast / Es ist aber noch raum da.</span> <span class="verse"><a name="23">23</a>Vnd der Herr sprach zu dem Knechte / Gehe aus auff die Landstrassen / vnd an die Zeune / vnd nötige sie her ein zu komen / Auff das mein Haus vol werde.</span> <span class="verse"><a name="24">24</a>Jch sage euch aber / Das der Menner keiner / die geladen sind / mein Abendmal schmecken wird.</span> <span class="verse"><a name="25">25</a>ES gieng aber viel Volcks mit jm / Vnd er wandte sich / vnd sprach zu jnen /</span> <span class="verse"><a name="26">26</a>So jemand zu mir kompt vnd hasset nicht seinen Vater / Mutter / Weib / Kind / Brüder / Schwester / auch dazu sein eigen Leben / der kan nicht mein Jünger sein.</span> <span class="verse"><a name="27">27</a>Vnd wer nicht sein Creutz tregt / vnd mir nachfolget / der kan nicht mein Jünger sein. Mat. 10.</span> <span class="verse"><a name="28">28</a>WEr ist aber vnter euch / der einen Thurn bawen wil / vnd sitzt nicht zuuor / vnd vberschleget die Kost / ob ers habe hinaus zu füren?</span> <span class="verse"><a name="29">29</a>Auff das nicht / wo er den Grund gelegt hat / vnd kans nicht hin aus füren / alle die es sehen / fahen an sein zu spotten /</span> <span class="verse"><a name="30">30</a>vnd sagen / Dieser Mensch hub an zu bawen / vnd kans nicht hin aus füren.</span> <span class="verse"><a name="31">31</a>Oder welcher König wil sich begeben in einen Streit / wider einen andern König / vnd sitzt nicht zuuor vnd ratschlaget / Ob er künde mit zehen tausent begegen / dem / der vber jn kompt mit zwenzig tausent?</span> <span class="verse"><a name="32">32</a>Wo nicht / so schickt er Botschafft / wenn jener noch ferne ist / vnd bittet vmb Friede.</span> <span class="verse"><a name="33">33</a>Also auch ein jglicher vnter euch / der nicht absagetFur dem göttlichen Gerichte mag niemand bestehen. Er verzage denn an alle seinem vermügen / vnd suche gnade / vnd bitte vmb hülffe in Christo. allem das er hat / kan nicht mein Jünger sein.</span> <span class="verse"><a name="34">34</a>DAs Saltz ist ein gut ding / Wo aber das Saltz thum wird / wo mit wird man würtzen?</span> <span class="verse"><a name="35">35</a>Es ist weder auff das Land / noch in den Mist nütze / Sondern man wirds wegwerffen. Wer ohren hat zu hören / der höre.</span> </p></div</div></div></body></html>