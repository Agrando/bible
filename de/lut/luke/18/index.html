<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/luke/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/luke">Luke</a> &gt <strong>Chapter 18</strong></div><p><span class="verse"><a name="1">1</a>ER saget jnen aber ein Gleichnis dauon / Das man alle zeit beten vnd nicht lass werden solt /</span> <span class="verse"><a name="2">2</a>Vnd sprach / Es war ein Richter in einer Stad der furchte sich nicht fur Gott / vnd schewet sich fur keinem Menschen.</span> <span class="verse"><a name="3">3</a>Es war aber eine Widwe in der selbigen Stad / die kam zu jm / vnd sprach / Rette mich von meinem Widersacher /</span> <span class="verse"><a name="4">4</a>Vnd er wolte lange nicht. Darnach aber dachte er bey sich selbs / Ob ich mich schon fur Gott nicht fürchte / noch fur keinem Menschen schewe /</span> <span class="verse"><a name="5">5</a>Dieweil aber mir diese Widwe so viel mühe machet / wil ich sie retten / Auff das sie nicht zu letzt kome / vnd vberteubeDas ist / Das sie mich nicht plage vnd martere / wie man sagt von den Geilern / Wie plaget mich der Mensch so wol. mich.</span> <span class="verse"><a name="6">6</a>DA sprach der HErr / Höret hie / was der vngerechte Richter saget.</span> <span class="verse"><a name="7">7</a>Solt aber Gott nicht auch retten seine Ausserweleten / die zu jm tag vnd nacht ruffen / vnd solt gedult drüber haben?</span> <span class="verse"><a name="8">8</a>Jch sage euch / Er wird sie erretten in einer kürtz. Doch wenn des menschen Son komen wird / Meinestu das er auch werde Glauben finden auff Erden?</span> <span class="verse"><a name="9">9</a>ER saget aber zu etlichen / die sich selbs vermassen / das sie frum weren / Vnd verachteten die andern / ein solch Gleichnis.</span> <span class="verse"><a name="10">10</a>Es giengen zween Menschen hinauff in den Tempel zu beten / Einer ein Phariseer / der ander ein Zölner.</span> <span class="verse"><a name="11">11</a>Der Phariseer stund vnd betet bey sich selbs also / Jch dancke dir Gott / Das ich nicht bin wie die andern Leute / Reuber / Vngerechte / Ehebrecher / oder auch wie dieser Zölner /</span> <span class="verse"><a name="12">12</a>Jch faste zwier in der Wochen / vnd gebe den Zehenden / von allem das ich habe.</span> <span class="verse"><a name="13">13</a>Vnd der Zölner stund von ferne / wolte auch seine augen nicht auffheben gen Himel / Sondern schlug an seine Brust / vnd sprach / Gott sey mir Sünder gnedig.</span> <span class="verse"><a name="14">14</a>Jch sage euch / Dieser gieng hinab gerechtfertiget in sein haus / fur jenemDas ist / Jener ist nicht gerecht / sondern verdampt heim gangen. Ebraismus est / et negatiue dicitur. Sicut Psal. 118 Es ist gut auff den HERRN vertrawen / fur dem vertrawen auff Fürsten / das ist / nicht auff Fürsten. Hoc efficit Ebrea litera Mem. Also auch Matth. 21 Huren vnd Buben werden fur euch in Himel komen / Fur euch / das ist / Jr nicht. . Denn wer sich selbs erhöhet / der wird ernidriget werden / Vnd wer sich selbs ernidriget / Der wird erhöhet werden.</span> <span class="verse"><a name="15">15</a>SJe brachten auch junge Kindlin zu jm / das er sie solt anrüren. Da es aber die Jünger sahen / bedraweten sie die.</span> <span class="verse"><a name="16">16</a>Aber Jhesus rieff sie zu sich / vnd sprach / Lasset die Kindin zu mir komen / vnd weret jnen nicht / Denn solcher ist das reich Gottes.</span> <span class="verse"><a name="17">17</a>Warlich / Jch sage euch / Wer nicht das reich Gottes nimpt als ein Kind / der wird nicht hin ein komen. Matt. 19; Mar. 10.</span> <span class="verse"><a name="18">18</a>VND es fraget jn ein Oberster / vnd sprach / Guter meister / Was mus ich thun / das ich das ewige Leben ererbe?</span> <span class="verse"><a name="19">19</a>Jhesus aber sprach zu jm / Was heissestu mich gut? Niemand ist gut / denn der einige Gott.</span> <span class="verse"><a name="20">20</a>Du weissest die Gebot wol / Du solt nicht ehebrechen. Du solt nicht tödten. Du solt nicht stelen. Du solt nicht falsch gezeugnis reden. Du solt deinen Vater vnd deine Mutter ehren.</span> <span class="verse"><a name="21">21</a>Er aber sprach / Das habe ich alles gehalten von meiner Jugent auff.</span> <span class="verse"><a name="22">22</a>Da Jhesus das höret / sprach er zu jm / Es feilet dir noch einesDas ist / Es feilet dir alles / vt supra Matth. 19 Verkeuffen aber ist / vt supra / Luc. 12  / Verkeuffe alles was du hast / vnd gibs den Armen / So wirstu einen schatz im Himel haben / Vnd kom / vnd folge mir nach.</span> <span class="verse"><a name="23">23</a>Da er das höret / ward er trawrig / Denn er war seer reich. Mat. 19; Mar. 10; Exod. 20.</span> <span class="verse"><a name="24">24</a>DA aber Jhesus sahe / das er trawrig war worden / sprach er / Wie schwerlich werden die Reichen in das reich Gottes komen.</span> <span class="verse"><a name="25">25</a>Es ist leichter / das ein Kameel gehe durch ein Nadelöre / denn das ein Reicher in das reich Gottes kome.</span> <span class="verse"><a name="26">26</a>Da sprachen die das höreten / Wer kan denn selig werden?</span> <span class="verse"><a name="27">27</a>Er aber sprach / Was bey den Menschen vmmüglich ist / das ist bei Gott müglich. Matth. 19; Mar. 10.</span> <span class="verse"><a name="28">28</a>DA sprach Petrus / Sihe / wir haben alles verlassen / vnd sind dir nachgefolget.</span> <span class="verse"><a name="29">29</a>Er sprach zu jnen / Warlich ich sage euch / Es ist niemand / der ein Haus verlesset / oder Eltern / oder Brüder / oder Weib / oder Kind / vmb des reich Gottes willen /</span> <span class="verse"><a name="30">30</a>der es nicht vielfeltig wider empfahe / in dieser zeit / vnd in der zukünfftigen Welt / das ewige Leben.</span> <span class="verse"><a name="31">31</a>ER nam aber zu sich die Zwelffe / vnd sprach zu jnen / Sehet / wir gehen hinauff gen Jerusalem / vnd es wird alles volendet / das geschrieben ist durch die Propheten / von des menschen Son.</span> <span class="verse"><a name="32">32</a>Denn er wird vberantwortet werden den Heiden / vnd er wird verspottet vnd geschmehet vnd verspeiet werden /</span> <span class="verse"><a name="33">33</a>vnd sie werden jn geisseln vnd tödten / Vnd am dritten tage wird er wider aufferstehen.</span> <span class="verse"><a name="34">34</a>Sie aber vernamen der keines / Vnd die Rede war jnen verborgen / Vnd wusten nicht / was das gesagt war. Mat. 20; Mar. 10.</span> <span class="verse"><a name="35">35</a>ES geschach aber / da er nahe zu Jericho kam / sass ein Blinder am wege / vnd bettelt.</span> <span class="verse"><a name="36">36</a>Da er aber höret das Volck / das durch hin gieng / forschet er was das were?</span> <span class="verse"><a name="37">37</a>Da verkündigeten sie jm / Jhesus von Nazareth gienge fur vber.</span> <span class="verse"><a name="38">38</a>Vnd er rieff / vnd sprach / Jhesu du Son Dauid / Erbarme dich mein.</span> <span class="verse"><a name="39">39</a>Die aber forne an giengen / bedraweten jn / er solt schweigen. Er aber schrey viel mehr / Du Son Dauid / erbarme dich mein.</span> <span class="verse"><a name="40">40</a>Jhesus aber stund stille / vnd hies jn zu sich füren. Da sie jn aber nahe bey jn brachten / fraget er jn</span> <span class="verse"><a name="41">41</a>vnd sprach / Was wiltu / das ich dir thun sol? Er sprach / HErr / das ich sehen müge.</span> <span class="verse"><a name="42">42</a>Vnd Jhesus sprach zu jm / Sey sehend / Dein glaube hat dir geholffen /</span> <span class="verse"><a name="43">43</a>Vnd also bald ward er sehend / vnd folget jm nach vnd preisete Gott. Vnd alles Volck / das solchs sahe / lobet Gott.</span> </p></div</div></div></body></html>