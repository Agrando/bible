<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/luke/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/luke">Luke</a> &gt <strong>Chapter 22</strong></div><p><span class="verse"><a name="1">1</a>ES war aber nahe das Fest der Süssenbrot / das da Ostern heisset.</span> <span class="verse"><a name="2">2</a>Vnd die Hohenpriester vnd Schrifftgelerten trachten / wie sie jn tödten / Vnd furchten sich fur dem Volck.</span> <span class="verse"><a name="3">3</a>Es war aber der Satanas gefaren in den Judas / genant Jscharioth / der da war aus der zal der Zwelffen.</span> <span class="verse"><a name="4">4</a>Vnd er gieng hin vnd redet mit den Hohenpriestern / vnd mit den Heubtleuten / wie er jn wolte jnen vberantworten.</span> <span class="verse"><a name="5">5</a>Vnd sie worden fro / vnd gelobten jm Geld zu geben.</span> <span class="verse"><a name="6">6</a>Vnd er versprach sich / vnd suchte gelegenheit / das er jn vberantwortet on rhumor. Mat. 26; Mar. 14; Joh. 13.</span> <span class="verse"><a name="7">7</a>ES kam nu der tag der süssenbrot / auff welchen man musste opffern das Osterlamb.</span> <span class="verse"><a name="8">8</a>Vnd er sandte Petrum vnd Johannem / vnd sprach / Gehet hin / bereitet vns das Osterlamb / auff das wirs essen.</span> <span class="verse"><a name="9">9</a>Sie aber sprachen zu jm / Wo wiltu / das wirs bereiten?</span> <span class="verse"><a name="10">10</a>Er sprach zu jnen / Sihe / wenn jr hin ein kompt in die Stad / wird euch ein Mensch begegen / der tregt einen Wasserkrug / Folget jm nach in das Haus / da er hin ein gehet /</span> <span class="verse"><a name="11">11</a>vnd saget zu dem Hausherrn / Der Meister lesst dir sagen / Wo ist die Herberge / darinne ich das Osterlamb essen müge mit meinen Jüngern?</span> <span class="verse"><a name="12">12</a>Vnd er wird euch einen grossen gepflasterten Saal zeigen / da selbs bereitet es.</span> <span class="verse"><a name="13">13</a>Sie giengen hin / vnd funden / wie er jnen gesagt hatte / vnd bereiteten das Osterlamb. Mat. 26; Mar. 14.</span> <span class="verse"><a name="14">14</a>VND da die stunde kam / satzte er sich nider / vnd die zwelff Apostel mit jm /</span> <span class="verse"><a name="15">15</a>vnd er sprach zu jnen / Mich hat hertzlich verlanget dis Osterlamb mit euch zu essen / ehe denn ich leide.</span> <span class="verse"><a name="16">16</a>Denn ich sage euch / Das ich hinfurt nicht mehr dauon essen werdeEr zeiget jmer an wie er mit dem sterben vmbgehet.  / bis das erfüllet werde im reich Gottes.</span> <span class="verse"><a name="17">17</a>Vnd er nam den Kelch / dancket vnd sprach / Nemet denselbigen / vnd teilet jn vnter euch /</span> <span class="verse"><a name="18">18</a>Denn ich sage euch / Jch werde nicht trincken von dem gewechse des Weinstocks / bis das reich Gottes kome.</span> <span class="verse"><a name="19">19</a>VND er nam das Brot / dancket vnd brachs / vnd gabs jnen / vnd sprach / Das ist mein Leib / der fur euch gegeben wird / Das thut zu meinem Gedechtnis.</span> <span class="verse"><a name="20">20</a>Desselbigen gleichen auch den Kelch / nach dem Abendmal / vnd sprach / Das ist der Kelch / das newe Testament in meinem Blut / das fur euch vergossen wird. Mat. 26; Mar. 14.</span> <span class="verse"><a name="21">21</a>DOch sihe / die hand meines Verrheters / ist mit mir vber tische.</span> <span class="verse"><a name="22">22</a>Vnd zwar des menschen Son gehet hin / wie es beschlossen ist / Doch weh dem selbigen Menschen / durch welchen er verrhaten wird.</span> <span class="verse"><a name="23">23</a>Vnd sie fiengen an zu fragen vnter sich selbs / Welcher es doch were vnter jnen / Der das thun würde?</span> <span class="verse"><a name="24">24</a>ES erhub sich auch ein Zanck vnter jnen / Welcher vnter jnen solte fur den Grösten gehalten werden.</span> <span class="verse"><a name="25">25</a>Er aber sprach zu jnen / Die weltlichen Könige herrschen / vnd die Gewaltigen heisset man gnedige Herrn.</span> <span class="verse"><a name="26">26</a>Jr aber nicht also / Sondern der Grössest vnter euch / sol sein wie der Jüngste / vnd der Furnemest wie ein Diener.</span> <span class="verse"><a name="27">27</a>Denn welcher ist der grössest? Der zu tische sitzt? oder der da dienet? Jsts nicht also / das der zu tische sitzt? Jch aber bin vnter euch / wie ein Diener.</span> <span class="verse"><a name="28">28</a>Jr aber seids / die jr beharret habt bey mir / in meinen anfechtungen.</span> <span class="verse"><a name="29">29</a>Vnd ich wil euch das Reich bescheiden / wie mir mein Vater bescheiden hat /</span> <span class="verse"><a name="30">30</a>das jr essen vnd trincken solt vber meinem Tische in meinem Reich / vnd sitzen auff Stüelen / vnd richten die zwelff geschlechte Jsrael. Mat. 20; Mar. 10.</span> <span class="verse"><a name="31">31</a>DEr HErr aber sprach / Simon / Simon / sihe / Der Satanas hat ewer begert / das er euch möcht sichten / wie den weitzen /</span> <span class="verse"><a name="32">32</a>Jch aber hab fur dich gebeten / Das dein Glaube nicht auffhöre / Vnd wenn du der mal eins dich bekerest / so stercke deine Brüder.</span> <span class="verse"><a name="33">33</a>Er sprach aber zu jm / HErr / ich bin bereit mit dir ins Gefengnis vnd in den Tod zugehen.</span> <span class="verse"><a name="34">34</a>Er aber sprach / Petre / Jch sage dir / Der Han wird heute nicht krehen / ehe denn du drey mal verleugnet hast / das du mich kennest. Mat. 26; Mar. 14.</span> <span class="verse"><a name="35">35</a>VND er sprach zu jnen / So offt ich euch gesand habe on Beutel / on Taschen / vnd on Schuch / habt jr auch je mangel gehabt? Sie sprachen / Nie keinen.</span> <span class="verse"><a name="36">36</a>Da sprach er zu jnen / Aber nu / wer einen Beutel hat / der neme jn / desselbigen gleichen auch die Tasschen / Wer aber nicht hat / verkeuffe sein Kleid / vnd keuffe ein Schwert.</span> <span class="verse"><a name="37">37</a>Denn ich sage euch / Es mus noch das auch volendet werden an mir / das geschrieben stehet / Er ist vnter die Vbeltheter gerechnet. Denn was von mir geschrieben ist / das hat ein ende.</span> <span class="verse"><a name="38">38</a>Sie sprachen aber / HErr / Sihe / hie sind zwey Schwert. Er aber sprach zu jnen / Es ist gnugDas ist / Es gilt nicht mehr / mit dem leiblichen Schwert fechten / sondern es gilt hinfurt leiden vmb des Euangelij willen / vnd Creutz tragen. Denn man kan wider den Teufel nicht mit eisen fechten / darumb ist not alles dran zusetzen / vnd nun das geistliche schwert das wort Gottes zufassen. Jesa. 53.</span> <span class="verse"><a name="39">39</a>Vnd er gieng hin aus nach seiner gewonheit an den Oleberg. Es folgeten jm aber seine Jünger nach an den selbigen Ort.</span> <span class="verse"><a name="40">40</a>Vnd als er da hin kam / sprach er zu jnen / Betet / auff das jr nicht in anfechtung fallet.</span> <span class="verse"><a name="41">41</a>Vnd er reis sich von jnen bey einem Steinworff / vnd kniet nider / betet</span> <span class="verse"><a name="42">42</a>vnd sprach / Vater wiltu / so nim diesen Kelch von mir / Doch nicht mein / sondern dein Wille geschehe.</span> <span class="verse"><a name="43">43</a>Es erschein jm aber ein Engel vom Himel / vnd stercket jn.</span> <span class="verse"><a name="44">44</a>Vnd es kam / das er mit dem Tode rang / vnd betet hefftiger. Es ward aber sein schweis wie Blutstropffen / die fielen auff die Erden.</span> <span class="verse"><a name="45">45</a>Vnd er stund auff von dem Gebet / vnd kam zu seinen Jüngern / vnd fand sie schlaffen fur trawrigkeit /</span> <span class="verse"><a name="46">46</a>vnd sprach zu jnen / Was schlaffet jr? Stehet auff vnd betet / auff das jr nicht in anfechtung fallet. Mat. 26; Mar. 14; Joh. 18.</span> <span class="verse"><a name="47">47</a>DA er aber noch redet / Sihe / die Schar / vnd einer von den Zwelffen / genant Juda / gieng fur jnen her / vnd nahet sich zu Jhesu / jn zu küssen.</span> <span class="verse"><a name="48">48</a>Jhesus aber sprach zu jm / Juda / verrhetestu des menschen Son mit einem Kus? Mat. 26; Mar. 14; Joh. 18.</span> <span class="verse"><a name="49">49</a>DA aber sahen / die vmb jn waren / was da werden wolte / sprachen sie zu jm / HErr sollen wir mit dem Schwert drein schlahen?</span> <span class="verse"><a name="50">50</a>Vnd einer aus jnen schlug des Hohenpriesters Knecht / vnd hieb jm sein recht Ohr ab.</span> <span class="verse"><a name="51">51</a>Jhesus aber antwortet / vnd sprach / Lasset sie doch so ferneLasset sie jren mutwillen vben / so ferne jnen verhenget wird / Es hat alles seinen Richter / das wir es nicht dürffen selbs rechen. machen. Vnd er rüret sein Ohr an / vnd heilet jn.</span> <span class="verse"><a name="52">52</a>JHesus aber sprach zu den Hohenpriestern vnd HeubtleutenDas waren die / so von den Jüden vmb den Tempel bestellet waren / friede zuhalten fur dem Pöbel.des Tempels / vnd den Eltesten / die vber jn komen waren / Jr seid als zu einem Mörder mit schwerten vnd mit stangen ausgegangen.</span> <span class="verse"><a name="53">53</a>Jch bin teglich bey euch im Tempel gewesen / vnd jr habt keine hand an mich gelegt / Aber dis ist ewer stunde / vnd die macht der finsternis.</span> <span class="verse"><a name="54">54</a>Sje grieffen jn aber vnd füreten jn / vnd brachten jn in des Hohenpriesters haus. Petrus aber folgete von fernen.</span> <span class="verse"><a name="55">55</a>Da zundten sie ein fewer an mitten im Pallast / vnd satzten sich zusamen / Vnd Petrus satzte sich vnter sie.</span> <span class="verse"><a name="56">56</a>Da sahe jn ein Magd sitzen bey dem liecht / vnd sahe eben auff jn / vnd sprach zu jm / Dieser war auch mit jm.</span> <span class="verse"><a name="57">57</a>Er aber verleugnet jn / vnd sprach / Weib ich kenne sein nicht.</span> <span class="verse"><a name="58">58</a>Vnd vber ein kleine weile sahe jn ein ander / vnd sprach / Du bist auch der einer. Petrus aber sprach Mensch / ich bins nicht.</span> <span class="verse"><a name="59">59</a>Vnd vber eine weile / bey einer stunde / bekrefftigets ein ander / vnd sprach / Warlich / Dieser war auch mit jm / denn er ist ein Galileer.</span> <span class="verse"><a name="60">60</a>Petrus aber sprach / Mensch / ich weis nicht was du sagest. Vnd als bald / da er noch redet / krehet der Han.</span> <span class="verse"><a name="61">61</a>Vnd der HErr wandte sich / vnd sahe Petrum an. Vnd Petrus gedachte an des HErrn wort / als er zu jm gesaget hatte / Ehe denn der Han krehet / wirstu mich drey mal verleugnen /</span> <span class="verse"><a name="62">62</a>Vnd Petrus gieng hin aus / vnd weinet bitterlich. Mat. 27; Mar. 14; Joh. 18.</span> <span class="verse"><a name="63">63</a>DJe Menner aber / die Jhesum hielten / verspotteten jn vnd schlugen jn /</span> <span class="verse"><a name="64">64</a>verdecketen jn / vnd schlugen jn ins Angesichte / vnd fragten jn / vnd sprachen / Weissage / wer ists / der dich schlug?</span> <span class="verse"><a name="65">65</a>Vnd viel andere Lesterungen sagten sie wider jn. Mat. 26; Mar. 14; Joh. 18.</span> <span class="verse"><a name="66">66</a>VND als es tag ward / samleten sich die Eltesten des Volcks / die Hohenpriester vnd Schrifftgelerten / vnd füreten jn hin auff fur jren Rat /</span> <span class="verse"><a name="67">67</a>vnd sprachen / Bistu Christus? sage es vns. Er sprach aber zu jnen / Sage ichs euch / so gleubet jrs nicht /</span> <span class="verse"><a name="68">68</a>Frage ich aber / so antwortet jr nicht / vnd lasset mich doch nicht los.</span> <span class="verse"><a name="69">69</a>Darumb von nu an wird des menschen Son sitzen zur rechten Hand der krafft Gottes.</span> <span class="verse"><a name="70">70</a>Da sprachen sie alle / Bistu denn Gottes Son? Er sprach zu jnen / Jr sagets / denn ich bins.</span> <span class="verse"><a name="71">71</a>Sie aber sprachen / Was dürffen wir weiter Zeugnis? wir habens selbs gehöret aus seinem munde.</span> </p></div</div></div></body></html>