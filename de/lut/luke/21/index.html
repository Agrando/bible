<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/luke/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/luke">Luke</a> &gt <strong>Chapter 21</strong></div><p><span class="verse"><a name="1">1</a>ER sahe aber auff / vnd schawete die Reichen / wie sie jre Opffer einlegten in den Gotteskasten.</span> <span class="verse"><a name="2">2</a>Er sahe aber auch eine arme Widwe / die legte zwey Scherflin ein.</span> <span class="verse"><a name="3">3</a>Vnd er sprach / Warlich ich sage euch / diese arme Widwe hat mehr denn sie alle eingelegt.</span> <span class="verse"><a name="4">4</a>Denn diese alle haben aus jrem vberflus eingelegt / zu dem opffer Gottes / Sie aber hat von jrem armut alle jre Narung / die sie hat / eingelegt. Mar. 12.</span> <span class="verse"><a name="5">5</a>VND da etliche sagten von dem Tempel / das er geschmückt were von feinen Steinen vnd Kleinoten / sprach er /</span> <span class="verse"><a name="6">6</a>Es wird die zeit komen / in welcher / des alles das jr sehet / nicht ein stein auff dem andern gelassen wird / der nicht zubrochen werde. Mat. 24; Mar. 13.</span> <span class="verse"><a name="7">7</a>SJe fragten jn aber / vnd sprachen / Meister / wenn sol das werden? vnd welchs ist das Zeichen / wenn das geschehen wird?</span> <span class="verse"><a name="8">8</a>Er aber sprach / Sehet zu / lasset euch nicht verfüren. Denn viel werden komen in meinem Namen / vnd sagen / Jch sey es / Vnd die zeit ist erbey komen / Folget jnen nicht nach.</span> <span class="verse"><a name="9">9</a>Wenn jr aber hören werdet von Kriegen vnd Empörungen / so entsetzet euch nicht / Denn solchs mus zuuor geschehen / Aber das ende ist noch nicht so bald da.</span> <span class="verse"><a name="10">10</a>Da sprach er zu jnen. Ein Volck wird sich erheben vber das ander / vnd ein Reich vber das ander /</span> <span class="verse"><a name="11">11</a>vnd werden geschehen grosse Erdbebunge hin vnd wider / Thewrzeit vnd Pestilentz / auch werden Schrecknis vnd grosse Zeichen vom Himel geschehen.</span> <span class="verse"><a name="12">12</a>ABer vor diesem allen werden sie die Hende an euch legen vnd verfolgen / vnd werden euch vberantworten in jre Schulen vnd gefengnisse / vnd fur Könige vnd Fürsten ziehen / vmb meines Namen willen /</span> <span class="verse"><a name="13">13</a>Das wird euch aber widerfaren zu einem zeugnis.</span> <span class="verse"><a name="14">14</a>So nemet nu zu hertzen / das jr nicht sorget / wie jr euch verantworten solt /</span> <span class="verse"><a name="15">15</a>Denn ich wil euch Mund vnd Weisheit geben / welcher nicht sollen widersprechen mügen noch widerstehen / alle ewre Widerwertigen.</span> <span class="verse"><a name="16">16</a>Er werdet aber vberantwortet werden von den Eltern / Brüdern / Gefreundten vnd Freunden / vnd sie werden ewer etliche tödten /</span> <span class="verse"><a name="17">17</a>Vnd jr werdet gehasset sein von jederman / vmb meines Namen willen.</span> <span class="verse"><a name="18">18</a>Vnd ein Har von ewrem Heubt sol nicht vmbkomen.</span> <span class="verse"><a name="19">19</a>FassetDas ist / Lasst ewr seele nicht vngedültig werden. ewre Seele mit gedult. Matt. 10; Mar. 13.</span> <span class="verse"><a name="20">20</a>WEnn jr aber sehen werdet Jerusalem belegert mit einem Heer / So mercket / Das erbey komen ist jre verwüstunge.</span> <span class="verse"><a name="21">21</a>Als denn / wer in Judea ist / der fliehe auff das Gebirge / Vnd wer mitten drinnen ist / der weiche heraus / Vnd wer auff dem Lande ist / der kome nicht hin ein.</span> <span class="verse"><a name="22">22</a>Denn das sind die tage der Rache / das erfullet werde alles was geschrieben ist.</span> <span class="verse"><a name="23">23</a>Weh aber den Schwangern vnd Seugerin in den selbigen tagen. Denn es wird grosse Not auff Erden sein / vnd ein zorn vber dis Volck /</span> <span class="verse"><a name="24">24</a>vnd sie werden fallen durch des Schwerts scherffe / vnd gefangen gefürt vnter alle Völcker. Vnd Jerusalem wird zu tretten werden von den Heiden / bis das der Heiden zeitJerusalem mus vnter den Heiden sein / bis die Heiden zum glauben bekeret werden / das ist / Bis ans ende der Welt / denn der Tempel wird nicht wider auffkomen. Hag. 1 erfüllet wird. Mat. 24; Mar. 13.</span> <span class="verse"><a name="25">25</a>VND es werden Zeichen geschehen an der Sonnen vnd Mond vnd Sternen / Vnd auff Erden wird den Leuten bange sein / vnd werden zagen / Vnd das Meer vnd die Wasserwogen werden brausen /</span> <span class="verse"><a name="26">26</a>Vnd die Menschen werden verschmachten / fur furchte vnd fur warten der dinger / die komen sollen auff Erden. Denn auch der Himel kreffte / sich bewegen werden /</span> <span class="verse"><a name="27">27</a>Vnd als denn werden sie sehen des menschen Son komen in der wolcken / mit grosser krafft vnd herrligkeit.</span> <span class="verse"><a name="28">28</a>Wenn aber dieses anfehet zu geschehen / So sehet auff / vnd hebt ewer Heubter auff / darumb / das sich ewer Erlösung nahet. Mat. 24; Mar. 13.</span> <span class="verse"><a name="29">29</a>VND er saget jnen ein Gleichnis / Sehet an den Feigenbawm vnd alle Bewme /</span> <span class="verse"><a name="30">30</a>wenn sie jtzt ausschlahen / so sehet jrs an jnen / vnd mercket das jtzt der Sommer nahe ist.</span> <span class="verse"><a name="31">31</a>Also auch jr / wenn jr dis alles sehet angehen / so wisset / das das reich Gottes nahe ist.</span> <span class="verse"><a name="32">32</a>Warlich ich sage euch / dis Geschlecht wird nicht vergehen / bis das es alles geschehe /</span> <span class="verse"><a name="33">33</a>Himel vnd Erden vergehen / Aber meine Wort vergehen nicht.</span> <span class="verse"><a name="34">34</a>ABer hütet euch / Das ewre Hertzen nicht beschweret werden mit fressen vnd sauffen / vnd mit sorgen der Narunge / vnd kome dieser tag schnell vber euch /</span> <span class="verse"><a name="35">35</a>Denn wie ein Fallstrick wird er komen / vber alle die auff Erden wonen.</span> <span class="verse"><a name="36">36</a>So seid nu warcker allezeit / vnd betet / Das jr wirdig werden müget zu entfliehen diesem allen / das geschehen sol / vnd zu stehen fur des menschen Son.</span> <span class="verse"><a name="37">37</a>Vnd er leret des tages im Tempel / des nachts aber gieng er hin aus / vnd bleib vber nacht am Oleberge.</span> <span class="verse"><a name="38">38</a>Vnd alles volck machet sich früe auff zu jm / im Tempel / jn zu hören.</span> </p></div</div></div></body></html>