<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/col/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/col">Colossians</a> &gt <strong>Chapter 4</strong></div><p><span class="verse"><a name="1">1</a>Jr Herrn / was recht vnd gleich ist / das beweiset den Knechten / Vnd wisset / das jr auch einen HErrn im Himel habt.</span> <span class="verse"><a name="2">2</a>HAltet an am Gebet / vnd wachet in demselbigen mit Dancksagung /</span> <span class="verse"><a name="3">3</a>Vnd betet zu gleich auch fur vns / Auff das Gott vns die thür des Worts auffthue / zu reden das geheimnis Christi / Darumb ich auch gebunden bin /</span> <span class="verse"><a name="4">4</a>auff das ich das selbige offenbare / wie ich sol reden.</span> <span class="verse"><a name="5">5</a>Wandelt weislich gegen die draussen sind / Vnd schicket euch in die zeit.</span> <span class="verse"><a name="6">6</a>Ewer Rede sey allezeit lieblich Tröstlich / vt sup.  / vnd mit saltz gewürtzet / Das jr wisset / wie jr einem jglichen antworten sollet.</span> <span class="verse"><a name="7">7</a>WJe es vmb mich stehet / wird euch alles kund thun / Tychicus / der liebe Bruder vnd getrewer Diener vnd Mitknecht in dem HErrn.</span> <span class="verse"><a name="8">8</a>Welchen ich habe darumb zu euch gesand / Das er erfare / wie es sich mit euch helt / vnd das er ewre hertzen ermane /</span> <span class="verse"><a name="9">9</a>sampt Onesimo dem getrewen vnd lieben Bruder / welcher von den ewren ist / Alles wie es hie zustehet / werden sie euch kund thun.</span> <span class="verse"><a name="10">10</a>ES grüsset euch Aristarchus mein Mitgefangener / vnd Marcus der neff Barnabe / von welchem jr etlich Befelh empfangen habt. So er zu euch kompt / nemet jn auff /</span> <span class="verse"><a name="11">11</a>vnd Jesus der da heisst Just / die aus der Beschneitung sind. Diese sind allein meine Gehülffen am reich Gottes / die mir ein trost worden sind.</span> <span class="verse"><a name="12">12</a>Es grüsset euch Epaphras / der von den ewren ist / ein knecht Christi / vnd allezeit ringet fur euch mit gebeten / Auff das jr bestehet / volkomen vnd erfüllet mit allem willen Gottes /</span> <span class="verse"><a name="13">13</a>Jch gebe jm zeugnis / das er grossen vleis hat vmb euch / vnd vmb die zu Laodicea vnd zu Hierapoli.</span> <span class="verse"><a name="14">14</a>Es grüsset euch Lucas der artzt der geliebete / vnd Demas.</span> <span class="verse"><a name="15">15</a>GRüsset die Brüder zu Laodicea / vnd den Nymphan / vnd die Gemeine in seinem hause.</span> <span class="verse"><a name="16">16</a>Vnd wenn die Epistel bey euch gelesen ist / so schaffet / das sie auch in der Gemeine zu Laodicia gelesen werde / vnd das jr die an die von Laodicea leset.</span> <span class="verse"><a name="17">17</a>Vnd saget dem Archippo / Sihe auff das Ampt / das du empfangen hast / in dem HErrn / das du dasselbige ausrichtest.</span> <span class="verse"><a name="18">18</a>Mein grus mit meiner Paulus hand. Gedencket meiner Bande. Die gnade sey mit euch / AMEN. - Geschrieben von Rom / Durch Tychicum vnd Onesimum.</span> </p></div</div></div></body></html>