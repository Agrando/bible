<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/jas/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/jas">James</a> &gt <strong>Chapter 1</strong></div><p><span class="verse"><a name="1">1</a>JAcobus ein Knecht Gottes / vnd des HErrn Jhesu Christi. Den zwelff Geschlechtern / die da sind hin vnd her. Freude zuuor.</span> <span class="verse"><a name="2">2</a>MEine lieben Brüder / Achtet es eitel freude / wenn jr in mancherley Anfechtung fallet /</span> <span class="verse"><a name="3">3</a>Vnd wisset / das ewer Glaube / so er rechtschaffen ist / Gedult wircket.</span> <span class="verse"><a name="4">4</a>Die Gedult aber sol feste bleiben / bis ans ende / Auff das jr seid volkomen vnd gantz / vnd keinen mangel habet.</span> <span class="verse"><a name="5">5</a>SO aber jemand vnter euch Weisheit mangelt / der bitte von Gott / der da gibt einfeltiglich jederman / vnd rückets niemands auff / So wird sie jm gegeben werden.</span> <span class="verse"><a name="6">6</a>Er bitte aber im Glauben / vnd zweiuel nicht / Denn wer da zweiuelt / der ist gleich wie die Meeres woge / die vom winde getrieben vnd gewebd / wird.</span> <span class="verse"><a name="7">7</a>Solcher Mensch dencke nicht / das er etwas von dem HErrn empfahen werde.</span> <span class="verse"><a name="8">8</a>Ein ZweiuelerDer im Glauben nicht fest ist / hebt viel vnd mancherley an / vnd bleibt doch nicht drauff / 2. Tim. 3 Lernen jmerdar vnd komen doch nimer zum erkentnis der Warheit. ist vnbestendig in allen seinen wegen. Mat. 7; Mat. 12; Joh. 16.</span> <span class="verse"><a name="9">9</a>EJn Bruder aber der nidrig ist / rhüme sich seiner höhe /</span> <span class="verse"><a name="10">10</a>vnd der da reich ist / rhüme sich seiner nidrigkeit / Denn wie ein Blume des grases wird er vergehen.</span> <span class="verse"><a name="11">11</a>Die Sonne gehet auff mit der hitze / vnd das Gras verwelcket / vnd die Blume felt abe / vnd sein schöne gestalt verdirbet / Also wird der Reiche in seiner Habe verwelcken.</span> <span class="verse"><a name="12">12</a>Selig ist der Man / der die anfechtung erduldet / Denn nach dem er beweret ist / wird er die Krone des Lebens empfahen / welche Gott verheissen hat denen / die jn liebhaben.</span> <span class="verse"><a name="13">13</a>Niemand sage / wenn er versucht wird / das er Gott versucht werde / Denn Gott ist nicht ein Versucher zum bösen / er versuchet niemand.</span> <span class="verse"><a name="14">14</a>Sondern ein jglicher wird versucht / wenn er von seiner eigen Lust gereitzet vnd gelocket wird /</span> <span class="verse"><a name="15">15</a>Darnach wenn die Lust empfangen hat / gebiert sie die Sünde / die sünde aber wenn sie volendet ist / gebiert sie den Tod.</span> <span class="verse"><a name="16">16</a>JRret nicht / lieben Brüder /</span> <span class="verse"><a name="17">17</a>Alle gute Gabe / vnd alle volkomene gabe kompt von oben herab / von dem Vater des liechts / Bey welchem ist keine verenderung noch wechsel des Liechts vnd Finsternis.</span> <span class="verse"><a name="18">18</a>Er hat vns gezeuget nach seinem willen / durch das wort der Warheit / Auff das wir weren Erstlinge seiner Creaturen.</span> <span class="verse"><a name="19">19</a>Darumb / lieben Brüder / ein jglicher Mensch sey schnel zu hören / Langsam aber zu reden / vnd langsam zum zorn /</span> <span class="verse"><a name="20">20</a>Denn des Menschen zorn thut nicht was fur Gott recht ist.</span> <span class="verse"><a name="21">21</a>DArumb so leget abe alle Vnsauberkeit vnd alle Bosheit / vnd nempt das Wort an mit sanfftmut / das in euch gepflantzet ist / welches kan ewer Seele selig machen.</span> <span class="verse"><a name="22">22</a>Seid aber Theter des worts vnd nicht Hörer allein / damit jr euch selbs betrieget.</span> <span class="verse"><a name="23">23</a>Denn so jemand ist ein Hörer des worts / vnd nicht ein Theter / Der ist gleich einem Man / der sein leiblich Angesichte im Spiegel beschawet /</span> <span class="verse"><a name="24">24</a>Denn nach dem er sich beschawet hat / gehet er von stund an dauon / vnd vergisset wie er gestalt war.</span> <span class="verse"><a name="25">25</a>Wer aber durchschawet in das volkomen Gesetz der freiheit / vnd darinnen beharret / vnd ist nicht ein vergeslicher Hörer / sondern ein Theter / Derselbige wird selig sein in seiner that.</span> <span class="verse"><a name="26">26</a>SO aber sich jemand vnter euch lesset düncken / er diene Gott / vnd helt seine Zungen nicht im zaum / sondern verfüret sein Hertz / Des Gottesdienst ist eitel.</span> <span class="verse"><a name="27">27</a>Ein reiner vnd vnbefleckter Gottesdienst fur Gott dem Vater / ist der / die Waisen vnd Widwen in jrem trübsal besuchen / Vnd sich von der Welt vnbefleckt behalten.</span> </p></div</div></div></body></html>