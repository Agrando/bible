<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/jas/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/jas">James</a> &gt <strong>Chapter 4</strong></div><p><span class="verse"><a name="1">1</a>WO her kompt streit vnd krieg vnter euch? Kompts nicht daher / aus ewren wollüsten / die da streiten in ewern Gliedern?</span> <span class="verse"><a name="2">2</a>Jr seid begirig vnd erlangts damit nicht / Jr hasset vnd neidet / vnd gewinnet damit nichts / Jr streitet vnd krieget / jr habt nicht / darumb das jr nicht bittet.</span> <span class="verse"><a name="3">3</a>Jr bittet vnd krieget nicht / darumb das jr vbel bittet / nemlich da hin / das jrs mit ewren wollüstenDas ist nicht die weise / gut zu erwerben vnd reich werden / so einer den andern hasset neidet vnd vnternander schindet / streitet / geitzet / vnd teuschet etc. verzehret.</span> <span class="verse"><a name="4">4</a>JR Ehebrecher vnd Ehebrecherin / wisset jr nicht / das der Welt freundschafft Gottes feindschafft ist? Wer der welt Freund sein wil / der wird Gottes feind sein.</span> <span class="verse"><a name="5">5</a>Oder lasset jr euch düncken / die Schrifft sage vmb sonst / Den Geist / der in euch wonet / gelüstet wider den Hass /</span> <span class="verse"><a name="6">6</a>vnd gibt reichlichMit neiden / geitzen / kriegen / triegen vnternander / werdet jr nicht erlangen das jr begert / Sondern folget dem Geist / so werdet jr alle gnade vnd vol auff haben. gnade.</span> <span class="verse"><a name="7">7</a>So seid nu Gott vnterthenig / Widerstehet dem Teuffel / so fleuhet er von euch.</span> <span class="verse"><a name="8">8</a>Nahet euch zu Gott / so nahet er sich zu euch. Reiniget die hende jr Sünder / vnd machet ewr hertzen keusch jr Wanckelmütigen.</span> <span class="verse"><a name="9">9</a>Seid elend / vnd traget leide / vnd weinet / Ewer lachen verkere sich in weinen / vnd ewer freude in trawrigkeit.</span> <span class="verse"><a name="10">10</a>Demütiget euch fur Gott / so wird er euch erhöhen. Gal. 5.</span> <span class="verse"><a name="11">11</a>AFfterredet nicht vnternander / lieben Brüder / Wer seinem Bruder affterredet / vnd verteilet seinen Bruder / Der affterredet dem Gesetz / vnd vrteilet das Gesetz. Vrteilestu aber das Gesetz / so bistu nicht ein Theter des Gesetzes / sondern ein Richter.</span> <span class="verse"><a name="12">12</a>Es ist ein einiger Gesetzgeber / der kan selig machen vnd verdamnen. Wer bistu / der du einen andern vrteilest?</span> <span class="verse"><a name="13">13</a>WOlan / die jr nu saget / Heute oder morgen wöllen wir gehen / in die oder die Stad / vnd wöllen ein jar da ligen vnd hantieren vnd gewinnen /</span> <span class="verse"><a name="14">14</a>Die jr nicht wisset / was morgen sein wird. Denn was ist ewer Leben? Ein dampff ists / der eine kleine zeit weret / darnach aber verschwindet er.</span> <span class="verse"><a name="15">15</a>Da fur jr sagen soltet / So der HERR wil / vnd wir leben / wollen wir dis oder das thun.</span> <span class="verse"><a name="16">16</a>Nu aber rhümet jr euch in ewrem hohmut / Aller solcher rhum ist böse.</span> <span class="verse"><a name="17">17</a>Denn wer da weis guts zu thun / vnd thuts nicht / dem ists sünde.</span> </p></div</div></div></body></html>