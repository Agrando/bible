<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/2chr/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/2chr">2 Chronicles</a> &gt <strong>Chapter 11</strong></div><p><span class="verse"><a name="1">1</a>VND da Rehabeam gen Jerusalem kam / versamlete er das haus Juda vnd BenJamin / hundert vnd achzig tausent junger Manschafft die streitbar waren / wider Jsrael zu streitten / das sie das Königreich wider an Rehabeam brechten.</span> <span class="verse"><a name="2">2</a>Aber des HERRN wort kam zu Semaja / dem man Gottes / vnd sprach /</span> <span class="verse"><a name="3">3</a>Sage Rehabeam dem son Salomo dem könige Juda / vnd dem gantzen Jsrael / das vnter Juda vnd BenJamin ist / vnd sprich /</span> <span class="verse"><a name="4">4</a>So spricht der HERR / Jr solt nicht hin auff ziehen / noch wider ewre Brüder streitten / ein jglicher gehe wider heim / Denn das ist von mir geschehen. Sie gehorchten den worten des HERRN / vnd liessen ab von dem Zug wider Jerobeam. 3. Reg. 12.</span> <span class="verse"><a name="5">5</a>REhabeam aber wonet zu Jerusalem / vnd bawet die Stedte feste in Juda /</span> <span class="verse"><a name="6">6</a>nemlich / Bethlehem / Etam / Tekoa /</span> <span class="verse"><a name="7">7</a>Bethzur / Socho / Adullam /</span> <span class="verse"><a name="8">8</a>Gath / Maresa / Siph /</span> <span class="verse"><a name="9">9</a>Adoraim / Lachis / Aseka /</span> <span class="verse"><a name="10">10</a>Zarega / Aialon vnd Hebron / welche waren die festesten Stedte in Juda vnd BenJamin.</span> <span class="verse"><a name="11">11</a>Vnd macht sie feste / Vnd setzte Fürsten drein / vnd vorrat von Speise / Ole vnd wein.</span> <span class="verse"><a name="12">12</a>Vnd in allen Stedten schafft er Schilde vnd Spies / vnd macht sie seer feste / Vnd Juda vnd BenJamin waren vnter jm.</span> <span class="verse"><a name="13">13</a>AVch machten sich zu jm die Priester vnd Leuiten aus gantzem Jsrael vnd allen jren Grentzen /</span> <span class="verse"><a name="14">14</a>vnd sie verliessen jre Vorstedte vnd Habe / vnd kamen zu Juda gen Jerusalem / Denn Jerobeam vnd seine Söne verstiessen sie / das sie dem HERRN nicht Priesterampt pflegen musten.</span> <span class="verse"><a name="15">15</a>Er stifftet jm aber Priester zu den Höhen vnd zu den Feldteufeln vnd Kelbern / die er machen lies.</span> <span class="verse"><a name="16">16</a>Vnd nach jnen kamen aus allen stemmen Jsrael die jr hertz gaben / das sie nach dem HERRN dem Gott Jsrael fragten / gen Jerusalem / das sie opfferten dem HERRN dem Gott jrer veter.</span> <span class="verse"><a name="17">17</a>Vnd sterckten also das Königreich Juda / vnd bestetigeten Rehabeam den son Salomo drey jar lang / Denn sie wandelten in dem wege Dauid vnd Salomo drey jar. 3. Reg. 12.</span> <span class="verse"><a name="18">18</a>VND Rehabeam nam Mahelath die tochter Jerimoth des sons Dauid zum weibe / vnd Abihail die tochter Eliab des sons Jsai /</span> <span class="verse"><a name="19">19</a>Die gebar jm diese söne / Jeus / Semarja vnd Saham.</span> <span class="verse"><a name="20">20</a>Nach der nam er Maecha die tochter Absalom / die gebar jm Abia / Athai / Sisa vnd Selomith.</span> <span class="verse"><a name="21">21</a>Aber Rehabeam hatte Maecha die tochter Absalom lieber denn alle seine Weiber vnd Kebsweiber / Denn er hatte achzehen Weiber vnd sechzig Kebsweiber / vnd zeuget acht vnd zwenzig Söne vnd sechzig Töchter.</span> <span class="verse"><a name="22">22</a>Vnd Rehabeam setzt Abia den son Maecha zum Heubt vnd Fürsten vnter seinen brüdern / Denn er gedacht jn König zu machen.</span> <span class="verse"><a name="23">23</a>Vnd er nam zu vnd brach aus fur allen seinen Sönen in landen Juda vnd BenJamin / in allen festen Stedten / Vnd er gab jnen fütterung die menge / vnd nam viel Weiber.</span> </p></div</div></div></body></html>