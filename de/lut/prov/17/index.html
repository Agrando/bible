<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/prov/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/prov">Proverbs</a> &gt <strong>Chapter 17</strong></div><p><span class="verse"><a name="1">1</a>ES ist ein trocken bissen / dar an man sich genügen lesst / besser / Denn ein Haus vol Geschlachts mit hadder. Sup. 15.; Sup. 16.</span> <span class="verse"><a name="2">2</a>Ein kluger Knecht wird herrschen vber vnuleissige Erben / Vnd wird vnter den Brüdern das erbe austeilen.</span> <span class="verse"><a name="3">3</a>Wie das fewer silber / vnd der ofen gold / Also prüfet der HERR die hertzen.</span> <span class="verse"><a name="4">4</a>Ein Böser achtet auff böse Meuler / Vnd ein Falscher gehorchet gern schedlichen Zungen.</span> <span class="verse"><a name="5">5</a>Wer des dürfftigen spottet / Der hönet desselben Schepffer / Vnd wer sich seins vnfals frewet / wird nicht vngestrafft bleiben.</span> <span class="verse"><a name="6">6</a>Der Alten krone sind Kindes kinder / Vnd der Kinder ehre sind jre Veter.</span> <span class="verse"><a name="7">7</a>Es stehet einem Narren nicht wol an / von hohen dingen reden / Viel weniger einem Fürsten / das er gern leugt.</span> <span class="verse"><a name="8">8</a>Wer zu schencken hat / dem ists wie ein Edelstein / Wo er sich hin keret / ist er klug geacht.</span> <span class="verse"><a name="9">9</a>Wer Sünde zudeckt / der macht Freundschafft / Wer aber die sache euertWiderholen / wider anziehen / wider regen etc.  / Der macht Fürsten vneins. Sup. 10.</span> <span class="verse"><a name="10">10</a>Schelten schreckt mehr an dem Verstendigen / Denn hundert schlege an dem Narren.</span> <span class="verse"><a name="11">11</a>Ein bitter Mensch trachtet schaden zu thun / Aber es wird ein grausamer Engel vber jn komen.</span> <span class="verse"><a name="12">12</a>Es ist besser eim Beren begegen / dem die Jungen geraubt sind / denn eim Narren in seiner narrheit.</span> <span class="verse"><a name="13">13</a>Wer guts mit Bösem vergilt / Von des Hause wird böses nicht lassen.</span> <span class="verse"><a name="14">14</a>Wer Hadder anfehet / ist gleich als der dem Wasser den tham auffreisst / Las du vom hadder / ehe du drein gemenget wirst.</span> <span class="verse"><a name="15">15</a>Wer den Gottlosen recht spricht / Vnd den Gerechten verdampt / Die sind beide dem HERRN ein Grewel. Jesa. 5.</span> <span class="verse"><a name="16">16</a>Was sol dem Narren geld in der hand Weisheit zu keuffen / So er doch ein Narr ist?</span> <span class="verse"><a name="17">17</a>Ein Freund liebet allezeit / Vnd ein Bruder wird in der Not erfunden.</span> <span class="verse"><a name="18">18</a>Es ist ein Narr der an die hand gelobt / Vnd Bürge wird fur seinen Nehesten. Sup. 6.; Sup. 11.</span> <span class="verse"><a name="19">19</a>Wer Zanck liebt / der liebt Sünde / Vnd wer seine Thür hoch machet ringt nach vnglück.</span> <span class="verse"><a name="20">20</a>Ein verkeret Hertz findet nichts guts / Vnd der verkereter Zungen ist / wird in vnglück fallen.</span> <span class="verse"><a name="21">21</a>Wer einen narren zeuget / der hat gremen / Vnd eins Narren vater hat keine Freude. Sup. 15.</span> <span class="verse"><a name="22">22</a>Ein frölich Hertz macht das Leben lüstig / Aber ein betrübter Mut vertrocket das gebeine. Sup. 15.; Jnfr. 22.</span> <span class="verse"><a name="23">23</a>Der Gottlose nimpt heimlich gern Geschencke / Zu beugen den weg des Rechts. Exo. 23.</span> <span class="verse"><a name="24">24</a>Ein Verstendiger geberdet weislich / Ein Narr wirfft die augen hin vnd her.</span> <span class="verse"><a name="25">25</a>Ein nerrichter son ist seines Vaters trawren / Vnd betrübnis seiner Mutter die jn geborn hat. Sup. 15.; Jnfr. 19.</span> <span class="verse"><a name="26">26</a>Es ist nicht gut das man den Gerechten schindet / Den Fürsten zu schlahen der recht regiert.</span> <span class="verse"><a name="27">27</a>Ein Vernünfftiger messiget seine rede / Vnd ein verstendiger Man ist ein thewreWerde / edle. Seele. Jacob. 1.</span> <span class="verse"><a name="28">28</a>Ein Narr wenn er schwiege / würde auch Weise gerechnet / Vnd verstendig / wenn er das maul hielte.</span> </p></div</div></div></body></html>