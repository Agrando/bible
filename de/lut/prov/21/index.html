<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/prov/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/prov">Proverbs</a> &gt <strong>Chapter 21</strong></div><p><span class="verse"><a name="1">1</a>DEs Königs hertz ist in der Hand des HERRN / wie wasserbeche / Vnd er neigets wo hin er wil.</span> <span class="verse"><a name="2">2</a>Einen jglichen dünckt sein weg recht sein / Aber allein der HERR macht die hertzen gewisWas man thut aus Gottes befehl / da ist man gewis / das recht sey. Ausser Gottes wort ist alles eitel dünckel / fein wahn / vnd vngewis. .</span> <span class="verse"><a name="3">3</a>Wol vnd recht thun / Jst dem HERRN lieber / denn Opffer.</span> <span class="verse"><a name="4">4</a>Hoffertige Augen vnd stoltzer Mut / Vnd die leuchteDas ist / gonst der welt. Wer der welt Freund ist / der ist Gottes Feind / Jac. 3. der Gottlosen / ist sünde.</span> <span class="verse"><a name="5">5</a>Die anschlege eins EndelichenEile brach den hals / Langsam gehet man auch fene / Eile wird müde vnd lesst balde ab. Mit mussen vnd an halten bringt mans zum ende / Festina lente. bringen vberflus / Wer aber all zu jach ist / wird mangeln.</span> <span class="verse"><a name="6">6</a>Wer Schatz samlet mit Lügen / Der wird feilen / vnd fallen vnter die seinen Tod suchen.</span> <span class="verse"><a name="7">7</a>Der Gottlosen rauben wird sie schrecken / Denn sie wolten nicht thun was recht war.</span> <span class="verse"><a name="8">8</a>Wer einen andernWers besser vnd anders macht / denn jm befohlen ist / der verderbts gar / wie schön auch sein gut dünckel gleisst. Wie Saul thet vber Amalek. weg gehet / Der ist verkeret / Wer aber in seinem Befelh gehet / des werck ist recht.</span> <span class="verse"><a name="9">9</a>Es ist besser wonen im winckel auff dem Dach / Denn bey eim zenckischen Weibe in einem Hause beysamen.</span> <span class="verse"><a name="10">10</a>Die seele des Gottlosen wündschet arges / Vnd gönnet seinem Nehesten nichts.</span> <span class="verse"><a name="11">11</a>Wenn der Spötter gestrafft wird / so werden die Albern weise / Vnd wenn man einen Weisen vnterricht / so wird er vernünfftig.</span> <span class="verse"><a name="12">12</a>Der Gerechte helt sich weislichExempel ist Dauid gegen Saul.gegen des Gottlosen haus / Aber die Gottlosen dencken nur schaden zu thun.</span> <span class="verse"><a name="13">13</a>Wer seine Ohren verstopfft fur dem schreien des Armen / Der wird auch ruffen / vnd nicht erhöret werden.</span> <span class="verse"><a name="14">14</a>Ein heimlicheDer sein wolthat nicht rhümet / Matt. 6. Als die Phariseer thetten. Gabe stillet den zorn / Vnd ein Geschenck im schos den hefftigen Grim.</span> <span class="verse"><a name="15">15</a>Es ist dem Gerechten eine freude zu thun was recht ist / Aber eine furcht den Vbelthettern.</span> <span class="verse"><a name="16">16</a>Ein Mensch der vom wege der klugheit jrret / der wird bleiben in der Todten gemeine.</span> <span class="verse"><a name="17">17</a>Wer gern in wollust lebt / wird mangeln / Vnd wer Wein vnd Ole liebet / wird nicht Reich.</span> <span class="verse"><a name="18">18</a>Der Gottlose mus fur den Gerechten gegeben werden / Vnd der Verechter fur die Fromen.</span> <span class="verse"><a name="19">19</a>Es ist besser wonen im wüsten Lande / Denn bey eim zenckischen vnd zornigen Weibe.</span> <span class="verse"><a name="20">20</a>Jm hause des Weisen ist ein lieblicher schatz vnd öle / Aber ein Narr verschlemmets.</span> <span class="verse"><a name="21">21</a>Wer der Barmhertzigkeit vnd Güte nachiagtSelig sind die Barmhertzigen / Denn sie werden barmhertzigkeit erlangen. / Der findet das Leben / Barmhertzigkeit vnd Ehre. Matth. 5.</span> <span class="verse"><a name="22">22</a>Ein Weiser gewinnet die Stad der starckenDie auff gewalt sich verlassen / vnd sicher sind / Da ist kein glück bey / wie Babylon / Roma etc.  / Vnd störtzet jre Macht durch jre Sicherheit.</span> <span class="verse"><a name="23">23</a>Wer seinen Mund vnd Zungen bewaret / Der bewaret seine Seele fur angst.</span> <span class="verse"><a name="24">24</a>Der stoltz vnd vermessen ist / heisstDas ist / Er kriegt solchen schendlichen namen / vnd wird nimer mehr ein löblich / ehrlich man draus / Denn sein vermessen / das ist trotz / stoltz vnd pochen / macht jn feindselig. ein loser Mensch / Der im zorn stoltz beweiset.</span> <span class="verse"><a name="25">25</a>Der Faule stirbtEhe er was redlichs thut / kompt vber jn der Tod. Das sind lessige Prediger / Regenten / Hausherrn / Die wöllen den Himel / ehre / güter / haben / vnd doch nichts erbeiten noch leiden. vber seinem wündschen / Denn seine hende wöllen nichts thun.</span> <span class="verse"><a name="26">26</a>Er wündscht teglich / Aber der Gerecht gibt vnd versagt nicht.</span> <span class="verse"><a name="27">27</a>Der Gottlosen opffer ist ein grewel / Denn sie werden in sünden geopffert.</span> <span class="verse"><a name="28">28</a>Ein lügenhafftiger Zeuge wird vmbkomen / Aber wer gehorchet / den lesst man auch alle zeit widerumb reden.</span> <span class="verse"><a name="29">29</a>Der Gottlose feret mit dem kopff hin durch / Aber wer From ist / des weg wird bestehen.</span> <span class="verse"><a name="30">30</a>Es hilfft keine Weisheit / kein Verstand / kein Rat / wider den HERRN.</span> <span class="verse"><a name="31">31</a>Ross werden zum streittage bereitet / Aber der Sieg kompt vom HERRN.</span> </p></div</div></div></body></html>