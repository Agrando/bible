<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/prov/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/prov">Proverbs</a> &gt <strong>Chapter 5</strong></div><p><span class="verse"><a name="1">1</a>MEin kind / Merck auff meine Weisheit / neige dein ohre zu meiner Lere.</span> <span class="verse"><a name="2">2</a>Das du behaltest guten Rat / vnd dein mund wisse vnterscheid zu haben.</span> <span class="verse"><a name="3">3</a>Denn die lippen der Huren sind süsse wie honigseim / vnd jre Kele ist gleter denn öle.</span> <span class="verse"><a name="4">4</a>Aber hernach bitter wie Wermut / vnd scharff wie ein zweischneitig Schwert.</span> <span class="verse"><a name="5">5</a>Jre füsse lauffen zum Tod hinunter / jre genge erlangen die Hell.</span> <span class="verse"><a name="6">6</a>Sie gehet nicht stracks auff dem wege des Lebens / vnstete sind jre tritt / das sie nicht weis / wo sie gehet.</span> <span class="verse"><a name="7">7</a>SO gehorchet mir nu / meine Kinder / vnd weichet nicht von der rede meins mundes.</span> <span class="verse"><a name="8">8</a>Las deine wege ferne von jr sein / vnd nahe nicht zur thür jres Hauses.</span> <span class="verse"><a name="9">9</a>Das du nicht den FrembdenDenn die Hurer verzeren jr Gut / vnd leben mit bösen Buben / die jnen darnach nicht Kleien / noch die Rinden geben. Wie dem Son im Euangelio geschah / da er sein Gut verbrasset hatte / Luc. 15. gebest deine ehre / vnd deine jar dem Grausamen.</span> <span class="verse"><a name="10">10</a>Das sich nicht Frembde von deinem Vermügen settigen / vnd deine Erbeit nicht sey in eins andern haus.</span> <span class="verse"><a name="11">11</a>Vnd müssest er nach seufftzen / wenn du dein Leib vnd Gut verzeret hast /</span> <span class="verse"><a name="12">12</a>vnd sprechen / Ah wie hab ich die Zucht gehasset? vnd mein hertz die straffe verschmecht?</span> <span class="verse"><a name="13">13</a>Vnd hab nicht gehorchet der stim meiner Lerer / vnd mein ohre nicht geneigt zu denen die mich lereten?</span> <span class="verse"><a name="14">14</a>Jch bin schier in all vnglück komen / fur allen Leuten vnd allem Volck.</span> <span class="verse"><a name="15">15</a>TRincke wasser aus deiner Gruben / vnd flüsse aus deinem Brunnen.</span> <span class="verse"><a name="16">16</a>Las deine Brünnen er aus fliessen / vnd die Wasserbeche auff die gassen.</span> <span class="verse"><a name="17">17</a>Habe du aber sie alleine / vnd kein Frembder mit dir.</span> <span class="verse"><a name="18">18</a>Dein Born sey gesegnet / Vnd frewe dich des Weibs deiner jugent.</span> <span class="verse"><a name="19">19</a>Sie ist lieblich wie eine HindeDas ist auff Sprichworts weise geredt / also viel / Bleibe bey deim Weib / vnd halt dein Gut / das du es nicht vmbbringest mit Huren / sondern andern da mit helffest. Denn kein lieblicher wesen auff Erden ist / wo sich Man vnd Weib freundlich zusamen halten.  / vnd holdselig wie ein Rehe / Las dich jre liebe allezeit settigen / vnd ergetze dich alle wege in jrer liebe.</span> <span class="verse"><a name="20">20</a>MEin Kind warumb wiltu dich an der Frembden ergetzen / vnd hertzest dich mit einer andern?</span> <span class="verse"><a name="21">21</a>Denn jedermans wege sind stracks fur dem HERRN vnd er misset gleich alle jre genge.</span> <span class="verse"><a name="22">22</a>Die missethat des Gottlosen wird jn fahen / vnd wird mit dem strick seiner sünde gehalten werden.</span> <span class="verse"><a name="23">23</a>Er wird sterben / das er sich nicht wil ziehen lassen / vnd vmb seiner grossen Torheit willen / wirds jm nicht wolgehen.</span> </p></div</div></div></body></html>