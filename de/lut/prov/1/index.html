<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/prov/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/prov">Proverbs</a> &gt <strong>Chapter 1</strong></div><p><span class="verse"><a name="1">1</a>DJs sind die Sprüch Salomo des königes Jsrael / Dauids son.</span> <span class="verse"><a name="2">2</a>Zu lernen Weisheit vnd zucht / verstand /</span> <span class="verse"><a name="3">3</a>klugheit / gerechtigkeit / recht vnd schlecht.</span> <span class="verse"><a name="4">4</a>Das die Albern witzig / vnd die Jünglinge vernünfftig vnd fürsichtig werden.</span> <span class="verse"><a name="5">5</a>WEr Weise ist / der höret zu vnd bessert sich / vnd wer Verstendig ist / der lesst jm raten.</span> <span class="verse"><a name="6">6</a>Das er verneme die Sprüche vnd jre deutung / die lere der Weisen vnd jr Beyspiel.</span> <span class="verse"><a name="7">7</a>Des HERRN furcht ist anfangWer wol lernen wil / der mus zum ersten Gottfürchtig sein. Wer aber Gott geringe acht der fraget auch nach keiner Weisheit / vnd leidet keine straffe noch zucht. zu lernen / Die Ruchlosen verachten weisheit vnd zucht. Psal. 111.; Syrach. 1.</span> <span class="verse"><a name="8">8</a>MEin kind / Gehorche der zucht deines Vaters / vnd verlas nicht das gebot deiner Mutter.</span> <span class="verse"><a name="9">9</a>Denn solchs ist ein schöner Schmuck deinem heubt / vnd eine Ketten an deinem halse.</span> <span class="verse"><a name="10">10</a>Mein kind / Wenn dich die bösen Buben locken / so folge nicht.</span> <span class="verse"><a name="11">11</a>Wenn sie sagen / Gehe mit vns / wir wöllen auff Blut lauren / vnd den Vnschüldigen on vrsache nachstellen /</span> <span class="verse"><a name="12">12</a>Wir wöllen sie lebendig verschlingen wie die Helle / vnd die Fromen / als die hinunter in die Gruben faren /</span> <span class="verse"><a name="13">13</a>Wir wöllen gros gut finden / wir wöllen vnser Heuser mit Raube füllen /</span> <span class="verse"><a name="14">14</a>Woge es mit vns / Es sol vnser aller ein Beutel sein.</span> <span class="verse"><a name="15">15</a>Mein kind / wandel den weg nicht mit jnen / were deinem Fus fur jrem Pfad.</span> <span class="verse"><a name="16">16</a>Denn jre Füsse lauffen zum bösen / vnd eilen Blut zuuergiessen.</span> <span class="verse"><a name="17">17</a>Denn es ist vergeblich / das Netze auswerffenDas ist ein Sprichwort / vnd wil sagen / Es gehet jnen wie man saget / Es ist vmb sonst das netze etc. Das ist / Jr furnemen wird feilen / Sie werden selbs vmbkommen. fur den augen der Vogel.</span> <span class="verse"><a name="18">18</a>Auch lauren sie selbs vnternander auff jr Blut / vnd stellet einer dem andern nach dem leben.</span> <span class="verse"><a name="19">19</a>Also thun alle Geitzigen / das einer dem andern das Leben nimpt.</span> <span class="verse"><a name="20">20</a>DJe Weisheit klagt draussen / vnd lesst sich hören auff den gassen.</span> <span class="verse"><a name="21">21</a>Sie rufft in der thür am thor fornen vnter dem Volck / Sie redet jre wort in der Stad.</span> <span class="verse"><a name="22">22</a>Wie lange wolt jr Albern alber sein / vnd die Spötter lust zu spötterey haben / vnd die Ruchlosen die Lere hassen?</span> <span class="verse"><a name="23">23</a>Keret euch zu meiner straffe. Sihe / Jch wil euch eraus sagen meinen Geist / vnd euch meine wort kund thun.</span> <span class="verse"><a name="24">24</a>WEil ich denn ruffe / Vnd jr wegert euch / Jch recke meine Hand aus / Vnd niemand achtet drauff /</span> <span class="verse"><a name="25">25</a>vnd lasst faren allen meinen Rat / vnd wöllet meiner Straffe nicht.</span> <span class="verse"><a name="26">26</a>So wil ich auch lachen in ewrem Vnfal / vnd ewer spotten / wenn da kompt das jr fürchtet.</span> <span class="verse"><a name="27">27</a>Wenn vber euch kompt / wie ein Sturm / das jr fürchtet / vnd ewer vnfal als ein Wetter / wenn vber euch Angst vnd Not kompt.</span> <span class="verse"><a name="28">28</a>Denn werden sie mir ruffen / Aber ich werde nicht antworten / Sie werden mich früe suchen / vnd nicht finden.</span> <span class="verse"><a name="29">29</a>Darumb das sie hasseten die Lere / vnd wolten des HERRN furcht nicht haben /</span> <span class="verse"><a name="30">30</a>wolten meins Rats nicht / vnd lesterten alle meine Straffe.</span> <span class="verse"><a name="31">31</a>So sollen sie essen von den früchten jres wesens / vnd jres rats satt werden.</span> <span class="verse"><a name="32">32</a>Das die Albern gelüstet / tödtet sie / vnd der Ruchlosen glück bringt sie vmbStulti uertunt se à consilijs uerbi ad carnalia etc. .</span> <span class="verse"><a name="33">33</a>Wer aber mir gehorchet / wird sicher bleiben / vnd gnug haben / vnd kein Vnglück fürchten.</span> </p></div</div></div></body></html>