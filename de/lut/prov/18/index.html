<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/prov/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/prov">Proverbs</a> &gt <strong>Chapter 18</strong></div><p><span class="verse"><a name="1">1</a>WEr sich absondert / Der suchet was jm gelüstetNon ueritatem sed sua querit. / Vnd setzet sich wider alles was gut ist.</span> <span class="verse"><a name="2">2</a>Ein Narr hat nicht lust am verstand / Sondern was in seim hertzen steckt.</span> <span class="verse"><a name="3">3</a>Wo der Gottlose hin kompt / Da kompt verachtunge / vnd schmach mit hone.</span> <span class="verse"><a name="4">4</a>Die wort in eines munde sind wie tieffe Wasser / Vnd die quelle der Weisheit ist ein voller strom.</span> <span class="verse"><a name="5">5</a>Es ist nicht gut die person des Gottlosen achten / Zu beugen den Gerechten im gericht. Jnfr. 24.</span> <span class="verse"><a name="6">6</a>Die lippen des Narren bringen zanck / Vnd sein mund ringet nach schlegen.</span> <span class="verse"><a name="7">7</a>Der mund des Narren schadet jm selbs / Vnd seine Lippen fahen seine eigen Seele.</span> <span class="verse"><a name="8">8</a>Die wort des Verleumbders sind schlege / Vnd gehen einem durchs hertz.</span> <span class="verse"><a name="9">9</a>WEr lass ist in seiner erbeit / Der ist ein Bruder des / der das seine vmbbringet.</span> <span class="verse"><a name="10">10</a>Der name des HERRN ist ein festes schlos / Der Gerechte leufft da hin / vnd wird beschirmet.</span> <span class="verse"><a name="11">11</a>Das gut des Reichen ist jm eine feste Stad / Vnd wie eine hohe maure vmb jn her.</span> <span class="verse"><a name="12">12</a>Wenn einer zu grund gehen sol / wird sein Hertz zuuor stoltz / Vnd ehe man zu Ehren kompt / mus man zuuor leiden. 1. Pet. 1.</span> <span class="verse"><a name="13">13</a>Wer antwortet ehe er höret / Dem ists narrheit vnd schande.</span> <span class="verse"><a name="14">14</a>Wer ein frölich Hertz hat / der weis sich in seinem Leiden zu halten / Wenn aber der Mut ligt / wer kans tragen?</span> <span class="verse"><a name="15">15</a>Ein verstendig Hertz weis sich vernünfftiglich zu halten / Vnd die Weisen hören gern / das man vernünfftiglich handelt.</span> <span class="verse"><a name="16">16</a>Das geschenckGelt bringt fur die Herrn.des Menschen macht jm raum / Vnd bringt fur die grossen Herrn.</span> <span class="verse"><a name="17">17</a>Der Gerecht ist seiner Sache zuuor gewis / Kompt sein Nehester / so findet er jn also.</span> <span class="verse"><a name="18">18</a>Das Los stillet den hadder / Vnd scheidet zwisschen den Mechtigen.</span> <span class="verse"><a name="19">19</a>Ein verletztWenn ein Bruder vom andern mit vnrecht / erzürnet / ist leichter eine feste Ptad zu gewinnen / denn jn zuuersünen. Je neher vnd lieber Freund / je bitter vnd hefftiger zorn / Wie zwischen Man vnd Weib / zwischen Schwester vnd Brüder etc.Bruder helt herter denn eine feste Stad / Vnd Zanck helt herter / denn rigel am Pallast.</span> <span class="verse"><a name="20">20</a>Eim Man wird vergolten / darnach sein mund geredt hat / Vnd wird gesettiget von der frucht seiner lippen.</span> <span class="verse"><a name="21">21</a>Tod vnd Leben stehet in der zungen gewalt / Wer sie liebet / der wird von jrer Frucht essen.</span> <span class="verse"><a name="22">22</a>Wer ein Ehefraw findet / der findet was guts / Vnd kan guter dingWens gleich zu weilen gar vngleich zugehet / so weis er doch / das sein Ehestand Gott gefellig ist / als sein geschepff vnd ordnung / vnd was er drinnen thut oder leidet / heisst / fur Gott wol gethan vnd gelidden. sein im HERRN.</span> <span class="verse"><a name="23">23</a>Ein Armer redet mit flehen / Ein Reicher antwortet stoltz.</span> <span class="verse"><a name="24">24</a>Ein trewer FreundFrembde thun mehr guts denn eigen Freunde. liebet mehr / Vnd stehet fester bey / denn ein Bruder.</span> </p></div</div></div></body></html>