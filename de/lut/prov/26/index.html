<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/prov/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/prov">Proverbs</a> &gt <strong>Chapter 26</strong></div><p><span class="verse"><a name="1">1</a>WJe der schnee im Sommer / vnd regen in der Erndte / Also reimet sich dem Narren ehreEhre ist / gut / reichthum vnd alles da man ehre von hat. nicht.</span> <span class="verse"><a name="2">2</a>Wie ein Vogel da hin feret vnd eine Schwalbe fleuget / Also ein vnuerdienet Fluch trifft nicht.</span> <span class="verse"><a name="3">3</a>Dem Ross ein geissel / vnd dem Esel ein zaum / Vnd dem Narren eine Ruten auff den rücken.</span> <span class="verse"><a name="4">4</a>Antworte dem Narren nicht nach seiner narrheit / Das du jm nicht auch gleich werdest.</span> <span class="verse"><a name="5">5</a>Antworte aber dem Narren nach seiner narrheit / Das er sich nicht weise lasse düncken.</span> <span class="verse"><a name="6">6</a>Wer eine Sache durch einen törichten Boten ausrichtet / Der ist wie ein Lamer an füssen / vnd nimpt schaden.</span> <span class="verse"><a name="7">7</a>Wie einem Kröpel das tantzen / Also stehet den NarrenNarren sollen nicht klug sein Vnd wöllen doch jmer klügeln. an von Weisheit reden.</span> <span class="verse"><a name="8">8</a>Wer einem Narren ehre anlegt / Das ist als wenn einer einen Edlenstein auff den Rabenstein würffe.</span> <span class="verse"><a name="9">9</a>Ein Spruch in eins Narren mund / Jst wie ein DornzweigWenn ein Trunckenbold ein Dornpusch in der hand tregt / vnd gauckelt / So kratzt er mehr da mit denn das er die Rosen zu riechen gebe. Also thut ein Narr / mit der schrifft oder Rechtspruch offt mehr schaden denn fromen. der in eins Truncken hand sticht.</span> <span class="verse"><a name="10">10</a>Ein guter Meister macht ein ding recht / Aber wer einen Hümpler dinget / dem wirds verderbet.</span> <span class="verse"><a name="11">11</a>wie ein hund sein gespeiets wider frisst / Also ist der Narr der seine narrheit wider treibt. 2. Pet. 2.</span> <span class="verse"><a name="12">12</a>Wenn du einen sihest / der sich Weise düncket / Da ist an eim Narren mehr hoffnung denn an jm.</span> <span class="verse"><a name="13">13</a>DEr Faule spricht / Es ist ein junger Lew auff dem wege / Vnd ein Lew auff den gassen.</span> <span class="verse"><a name="14">14</a>Ein Fauler wendet sich im bette / Wie die thür in der angel.</span> <span class="verse"><a name="15">15</a>Der Faule verbirgt seine hand in dem töpffen / Vnd wird jm saur / das er sie zum munde bringe. Sup. 19.</span> <span class="verse"><a name="16">16</a>Ein Fauler duncktDas sind sie / die ander Leute thun leren vnd richten / vnd sie selbs doch nichts bessers thun können noch wöllen / Ein verdrieslich Volck.sich weiser / Denn sieben die da Sitten leren.</span> <span class="verse"><a name="17">17</a>WEr furgehet vnd sich menget in frembden hadder / Der ist wie einer der den Hund bey den ohren zwecket.</span> <span class="verse"><a name="18">18</a>Wie einer heimlich mit geschos vnd pfeilen scheust vnd tödtet. /</span> <span class="verse"><a name="19">19</a>Also thut ein falscher Mensch mit seinem Nehesten / vnd spricht darnach / Jch hab geschertztFeilet jm sein böser anschlag so hat er geschertzt / vnd weis sich fein zu entschüldigen. Were jm aber lieber / das er nicht gefeilet hette. .</span> <span class="verse"><a name="20">20</a>WEnn nimer holtz da ist / so verlescht das fewr / Vnd wenn der Verleumbder weg ist / so höret der hadder auff.</span> <span class="verse"><a name="21">21</a>Wie die kolen ein glut vnd holtz ein fewr / Also richt ein zenckischer Man hadder an.</span> <span class="verse"><a name="22">22</a>Die wort des Verleumbders sind wie schlege / Vnd sie gehen durchs hertz. Sup. 18.</span> <span class="verse"><a name="23">23</a>Gifftiger mund vnd böses hertz / Jst wie ein Scherben mit silberschaum vberzogen.</span> <span class="verse"><a name="24">24</a>Der Feind wird erkand bey seiner rede / Wiewol er im hertzen falsch ist.</span> <span class="verse"><a name="25">25</a>Wenn er seine stimme holdselig macht / so gleube jm nicht / Denn es sind sieben Grewel in seinem hertzen.</span> <span class="verse"><a name="26">26</a>Wer den Hass heimlich helt schaden zu thun / Des bosheit wird fur der Gemeine offenbar werden.</span> <span class="verse"><a name="27">27</a>Wer eine Gruben macht / der wird drein fallen / Vnd wer einen stein waltzet / auff den wird er komen. Psal. 7.</span> <span class="verse"><a name="28">28</a>Ein falsche Zunge hasset der jn straffet / Vnd ein Heuchelmaul richtet verderben an.</span> </p></div</div></div></body></html>