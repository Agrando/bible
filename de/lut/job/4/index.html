<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/job/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/job">Job</a> &gt <strong>Chapter 4</strong></div><p><span class="verse"><a name="1">1</a>DA antwortet Eliphas von Theman / vnd sprach /</span> <span class="verse"><a name="2">2</a>Du hasts vieleicht nicht gern / so man versucht mit dir zu reden / Aber wer kan sichs enthalten?</span> <span class="verse"><a name="3">3</a>Sihe / du hast viel vnterweiset / vnd lasse hende gesterckt.</span> <span class="verse"><a name="4">4</a>Deine Rede hat die Gefallene auffgerichtet / vnd die bebende knie hastu bekrefftiget.</span> <span class="verse"><a name="5">5</a>Nu es aber an dich kompt / wirstu weich / vnd nu es dich trifft / erschrickstu.</span> <span class="verse"><a name="6">6</a>Jst das deine (Gottes) furcht / dein trost / deine hoffnung / vnd deine frömkeitDas ist / Da sihet man nu / wie from du seiest / das dich Gott so strafft. ?</span> <span class="verse"><a name="7">7</a>Lieber gedenck / Wo ist ein Vnschüldiger vmbkomen? Oder wo sind die Gerechten je vertilget?</span> <span class="verse"><a name="8">8</a>Wie ich wol gesehen habe / die da mühe pflügeten / vnd vnglück seeten / vnd erndten sich auch ein.</span> <span class="verse"><a name="9">9</a>Das sie durch den odem Gottes sind vmbkomen / vnd vom Geist seines zorns vertilget.</span> <span class="verse"><a name="10">10</a>Das brüllen der LewenDiese Lewen vnd Lewin sind die Reichen vnd Gewaltigen auff Erden / so die Armen vnterdrücken. / vnd die stimme der grossen Lewen / vnd die zeene der jungen Lewen sind zubrochen.</span> <span class="verse"><a name="11">11</a>Der Lewe ist vmbkomen / das er nicht mehr raubet / vnd die Jungen der Lewin sind zustrewet.</span> <span class="verse"><a name="12">12</a>VND zu mir ist komen ein heimlich wort / vnd mein ohre hat ein wörtlin aus dem selben empfangen.</span> <span class="verse"><a name="13">13</a>Da ich Gesichte betrachtet in der nacht / wenn der schlaff auff die Leute fellet.</span> <span class="verse"><a name="14">14</a>Da kam mich furcht vnd zittern an / vnd alle mein gebein erschracken.</span> <span class="verse"><a name="15">15</a>Vnd da der geist fur mir vbergieng / stunden mir die har zu berge an meinem Leibe.</span> <span class="verse"><a name="16">16</a>Da stund ein Bilde fur meinen augen / vnd ich kandte seine gestalt nicht / es war stille / vnd ich höret eine stimme.</span> <span class="verse"><a name="17">17</a>Wie mag ein Mensch gerechter sein / denn Gott? Oder ein Man reiner sein / denn der jn gemacht hat?</span> <span class="verse"><a name="18">18</a>Sihe / vnter seinen Knechten ist keiner on taddel / vnd in seinen BotenOder / Engeln.findet er torheit.</span> <span class="verse"><a name="19">19</a>Wie viel mehr die in den leimen Heusern wonen / vnd welche auff Erden gegründet sind / werden von den Würmen gefressen werden?</span> <span class="verse"><a name="20">20</a>Es weret von Morgen bis an den Abend / so werden sie ausgehawen / vnd ehe sie es gewar werden / sind sie gar da hin.</span> <span class="verse"><a name="21">21</a>Vnd jr vbrigen vergehen vnd sterben auch vnuersehens. 2. Pet. 2.</span> </p></div</div></div></body></html>