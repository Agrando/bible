<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/job/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/job">Job</a> &gt <strong>Chapter 37</strong></div><p><span class="verse"><a name="1">1</a>DES entsetzt sich mein hertz vnd bebet.</span> <span class="verse"><a name="2">2</a>Lieber höret doch / wie sein Donner zürnet / Vnd was fur gesprech von seinem munde ausgehet.</span> <span class="verse"><a name="3">3</a>Er sihet vnter allen Himeln / vnd sein Blitz scheinet auff die ende der Erden.</span> <span class="verse"><a name="4">4</a>Demnach brüllet der Donner / vnd er donnert mit seinem grossen schall / Vnd wenn sein donner gehört wird / kan mans nicht auffhalten.</span> <span class="verse"><a name="5">5</a>Gott donnert mit seinem donner grewlich / vnd thut grosse ding / vnd wird doch nicht erkand.</span> <span class="verse"><a name="6">6</a>Er spricht zum Schnee / so ist er bald auff Erden / vnd zum Platzregen / so ist der platzregen da mit macht.</span> <span class="verse"><a name="7">7</a>Alle Menschen hat er in der Hand / als verschlossen / das die Leute lernen / was er thun kan.</span> <span class="verse"><a name="8">8</a>Das wild Thier gehet in die Hüle / vnd bleibt an seinem ort.</span> <span class="verse"><a name="9">9</a>Von mittag her kompt wetter / vnd von mitternacht kelte.</span> <span class="verse"><a name="10">10</a>Vom odem Gottes kompt frost / vnd grosse wasser / wenn er auffthawen lesst.</span> <span class="verse"><a name="11">11</a>Die dicken wolcken scheiden sich / das helle werde / vnd durch den nebel bricht sein liecht.</span> <span class="verse"><a name="12">12</a>Er keret die wolcken wo er hin wil / das sie schaffen alles was er jnen gebeut auff dem Erdboden.</span> <span class="verse"><a name="13">13</a>Es sey vber ein Geschlecht / oder vber ein Land / so man jn barmhertzig findet.</span> <span class="verse"><a name="14">14</a>DA mercke auff Hiob / stehe vnd vernim die wunder Gottes.</span> <span class="verse"><a name="15">15</a>Weistu / wenn Gott solchs vber sie bringt? vnd wenn er das liecht seiner wolcken lesst erfur brechen?</span> <span class="verse"><a name="16">16</a>Weistu / wie sich die wolcken ausstrewen? welche Wunder die Volkomenen wissen.</span> <span class="verse"><a name="17">17</a>Das deine kleider warm sind / wenn das Land stille ist vom mittags wind?</span> <span class="verse"><a name="18">18</a>Ja du wirst mit jm die wolcken ausbreiten / die fest stehen / wie ein gegossen Spiegel.</span> <span class="verse"><a name="19">19</a>Zeige vns / was wir jm sagen sollen / Denn wir werden nicht da hin reichen fur finsternis.</span> <span class="verse"><a name="20">20</a>Wer wird jm erzelen das ich rede? so jemand redet / der wird verschlungen.</span> <span class="verse"><a name="21">21</a>Jtzt sihet man das Liecht nicht / das in den wolcken helle leucht / Wenn aber der wind webd / so wirds klar.</span> <span class="verse"><a name="22">22</a>Von mitternacht kompt goldDas ist / helle wetter wie lauter gold.  / zu lob fur dem schrecklichen Gott.</span> <span class="verse"><a name="23">23</a>Den Allmechtigen aber mügen sie nicht begreiffen / der so gros ist von krafft / Denn er wird von seinem Recht vnd guter sachen nicht rechenschafft geben.</span> <span class="verse"><a name="24">24</a>Darumb müssen jn fürchten die Leute / vnd er fürcht sich fur keinem / wie weise sie sind.</span> </p></div</div></div></body></html>