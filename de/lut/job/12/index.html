<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/job/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/job">Job</a> &gt <strong>Chapter 12</strong></div><p><span class="verse"><a name="1">1</a>DA antwortet Hiob / vnd sprach /</span> <span class="verse"><a name="2">2</a>Ja jr seid die Leute / mit euch wird die weisheit sterben.</span> <span class="verse"><a name="3">3</a>Jch hab so wol ein hertz als jr / vnd bin nicht geringer denn jr / Vnd wer ist / der solchs nicht wisse?</span> <span class="verse"><a name="4">4</a>Wer von seinem Nehesten verlachet wird / der wird Gott anruffen / der wird jn erhören / Der gerechte vnd frome mus verlachet sein.</span> <span class="verse"><a name="5">5</a>Vnd ist ein verachtet LiechtlinJd est / Glommend tocht. fur den gedancken der Stoltzen / stehet aber das sie sich dran ergern.</span> <span class="verse"><a name="6">6</a>Der Verstörer hütten haben die fülle / vnd toben wider Gott thürstiglich / wiewol es jnen Gott in jre hende gegeben hat.</span> <span class="verse"><a name="7">7</a>FRage doch das Vieh / das wird dichs leren / vnd die Vogel vnter dem Himel / die werden dirs sagen.</span> <span class="verse"><a name="8">8</a>Oder rede mit der Erden / die wird dichs leren / vnd die fisch im meer werden dirs erzelen.</span> <span class="verse"><a name="9">9</a>Wer weis solchs alles nicht / das des HERRN Hand das gemacht hat?</span> <span class="verse"><a name="10">10</a>Das in seiner Hand ist die Seele alles des da lebet / vnd der Geist alles fleischs eins jglichen?</span> <span class="verse"><a name="11">11</a>Prüfet nicht das ohre die rede? vnd der mund schmeckt die speise?</span> <span class="verse"><a name="12">12</a>Ja bey den Grosuetern ist die weisheitDas ist / Jr saget weisheit sey bey den Grosuetern. Jch sage aber sie sey bey Gott / welcher allein aller Könige / Priester / Richter / gewalt / kunst / heiligkeit zu nicht macht. / vnd der verstand bey den Alten.</span> <span class="verse"><a name="13">13</a>Bey jm ist weisheit vnd gewalt / rat vnd verstand.</span> <span class="verse"><a name="14">14</a>Sihe / wenn er zubricht / so hilfft kein bawen. Wenn er jemand verschleusst / kan niemand auffmachen.</span> <span class="verse"><a name="15">15</a>Sihe / wenn er das wasser verschleusst / So wirds alles dürre / Vnd wenn ers auslesset / So keret es das Land vmb.</span> <span class="verse"><a name="16">16</a>Er ist starck vnd fürets aus / Sein ist der da jrret / vnd der da verfüret.</span> <span class="verse"><a name="17">17</a>ER füret die Klugen wie ein raub / vnd macht die Richter toll.</span> <span class="verse"><a name="18">18</a>Er löset auff der Könige zwang / Vnd gürtet mit einem gürtel jre Lenden.</span> <span class="verse"><a name="19">19</a>Er füret die Priester wie ein raub / Vnd lessts feilen den Fessten.</span> <span class="verse"><a name="20">20</a>Er wendet weg die lippen der Warhafftigen / vnd nimpt weg die sitten der Alten.</span> <span class="verse"><a name="21">21</a>Er schüttet verachtung auff die Fürsten / vnd macht den bund der Gewaltigen los.</span> <span class="verse"><a name="22">22</a>Er öffenet die finstern gründe / vnd bringt er aus das tunckel an das liecht.</span> <span class="verse"><a name="23">23</a>Er macht etlich zum grossen Volck / vnd bringet sie wider vmb. Er breitet ein Volck aus / vnd treibts wider weg.</span> <span class="verse"><a name="24">24</a>Er nimpt weg den mut der Obersten des Volcks im Lande / vnd macht sie jrre auff eim vnwege / da kein weg ist.</span> <span class="verse"><a name="25">25</a>Das sie die finsternis tappen on liecht / vnd macht sie jrre / wie die Trunckene.</span> </p></div</div></div></body></html>