<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/job/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/job">Job</a> &gt <strong>Chapter 6</strong></div><p><span class="verse"><a name="1">1</a>HJob antwortet / vnd sprach /</span> <span class="verse"><a name="2">2</a>Wenn man meinen jamer wöge / vnd mein Leiden zusamen in eine Wage legte.</span> <span class="verse"><a name="3">3</a>So würde es schwerer sein / denn sand am meer / Darumb ists vmb sonst / was ich rede.</span> <span class="verse"><a name="4">4</a>Denn die pfeile des Allmechtigen stecken in mir / Derselben grim seufft aus meinem geist / vnd die schrecknis Gottes sind auff mich gerichtet.</span> <span class="verse"><a name="5">5</a>Das wildDas ist / Jr habt gut trösten / euch mangelt nichts. Man isset nicht vngesaltzens / wenn mans besser weis. Aber ich mus wol jtzt dis vnd das etc. schreiet nicht / wenn es gras hat / der Ochse blöcket nicht / wenn er sein futter hat.</span> <span class="verse"><a name="6">6</a>Kan man auch essen das vngesaltzen ist? Oder wer mag kosten das weisse vmb den totter?</span> <span class="verse"><a name="7">7</a>Was meiner Seelen widerte an zurüren / das ist meine Speise fur schmertzen.</span> <span class="verse"><a name="8">8</a>O das meine bitte geschehe / vnd Gott gebe mir wes ich hoffe.</span> <span class="verse"><a name="9">9</a>Das Gott anfienge vnd zuschlüge mich / vnd lies seine hand gehen vnd zuscheittert mich.</span> <span class="verse"><a name="10">10</a>So hette ich noch trost / vnd wolt bitten in meiner kranckheit / das er nur nicht schonet / Hab ich doch nicht verleugnetDas ist / Hab ichs doch nicht verdienet / das ich so geplagt werde / wolt Gott / ich were doch tod. die rede des Heiligen.</span> <span class="verse"><a name="11">11</a>WAS ist meine krafft / das ich möge beharren? Vnd welch ist mein ende / das meine seele gedültig solt sein?</span> <span class="verse"><a name="12">12</a>Jst doch meine krafft nicht steinern / so ist mein fleisch nicht ehren.</span> <span class="verse"><a name="13">13</a>Hab ich doch nirgend keine hülffe / vnd mein vermügen ist weg.</span> <span class="verse"><a name="14">14</a>Wer barmhertzigkeit seinem Nehesten wegert / der verlesst des Allmechtigen furcht.</span> <span class="verse"><a name="15">15</a>Meine Brüder gehen verechtlich fur mir vber / wie eine Bach / wie die Wasserströme fur vberfliessen.</span> <span class="verse"><a name="16">16</a>Doch welche sich fur dem reifen schewen / vber die wird der schnee fallen.</span> <span class="verse"><a name="17">17</a>Zur zeit / wenn sie die hitze drücken wird / werden sie verschmachtenDas ist / weil meine Freunde jtzt fur vber rausschen / wie ein wasser / vnd kennen mich nicht / Wird sie auch ein mal eine hitze drücken / So werden sie denn versiegen vnd vertrocken / darumb / das sie mich jtzt verlassen. / Vnd wenn es heis wird / werden sie vergehen / von jrer stete.</span> <span class="verse"><a name="18">18</a>Jr weg gehet beseid aus / sie tretten auffs vngebente vnd werden vmbkomen.</span> <span class="verse"><a name="19">19</a>SJE sehen auff die wege ThemaDas ist / Sie haltens mit denen die mich beraubt haben / wie oben im 1. Cap. stehet / Geben den selben recht / vnd mir vnrecht.  / auff die pfate Reicharabia warten sie.</span> <span class="verse"><a name="20">20</a>Aber sie werden zu schanden werden / wens am sichersten ist / vnd sich schemen müssen / wenn sie dahin komen.</span> <span class="verse"><a name="21">21</a>Denn jr seid nu zu mir komen / vnd weil jr jamer sehet / fürchtet jr euch.</span> <span class="verse"><a name="22">22</a>Hab ich auch gesagt / Bringet her / vnd von ewrem vermügen / schenckt mir.</span> <span class="verse"><a name="23">23</a>Vnd errettet mich aus der hand des Feindes / vnd erlöset mich von der hand der Tyrannen?</span> <span class="verse"><a name="24">24</a>Leret mich / ich wil schweigen / vnd was ich nicht weis / das vnterweiset mich.</span> <span class="verse"><a name="25">25</a>Warumb taddelt jr die rechte rede? Wer ist vnter euch / der sie straffen künde?</span> <span class="verse"><a name="26">26</a>Jr erdeckt wort / das jr nur straffet / vnd das jr nur paustet wort / die mich verzagt machen sollen.</span> <span class="verse"><a name="27">27</a>Jr fallet vber einen armen Waisen / vnd grabt ewern Nehesten gruben.</span> <span class="verse"><a name="28">28</a>Doch weil jr habt angehaben / sehet auff mich / ob ich fur euch mit lügen bestehen werde.</span> <span class="verse"><a name="29">29</a>Antwortet / was recht ist / mein antwort wird noch recht bleiben.</span> <span class="verse"><a name="30">30</a>Was gilts / ob meine zunge vnrecht habe / vnd mein mund böses furgebe.</span> </p></div</div></div></body></html>