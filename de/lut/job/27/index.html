<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/job/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/job">Job</a> &gt <strong>Chapter 27</strong></div><p><span class="verse"><a name="1">1</a>VND Hiob fur fort vnd hub an feine Sprüche / vnd sprach /</span> <span class="verse"><a name="2">2</a>So war Gott lebt / der mir mein Recht nicht gehen lesst / vnd der Allmechtige / der mein Seel betrübt.</span> <span class="verse"><a name="3">3</a>So lange mein odem in mir ist / vnd das schnauben von Gott in meiner nasen ist /</span> <span class="verse"><a name="4">4</a>meine lippen sollen nichts vnrechts reden / vnd mein zunge sol keinen betrug sagen.</span> <span class="verse"><a name="5">5</a>Das sey ferne von mir / das ich euch recht gebe / Bis das mein ende kompt / wil ich nicht weichen von meiner frömkeit.</span> <span class="verse"><a name="6">6</a>Von meiner gerechtigkeit die ich habe / wil ich nicht lassen / Mein gewissen beisset mich nicht meines gantzen Lebens halben.</span> <span class="verse"><a name="7">7</a>Aber mein Feind wird erfunden werden ein Gottloser / vnd der sich wider mich aufflehnet / ein vnrechter.</span> <span class="verse"><a name="8">8</a>Denn was ist die hoffnung des HeuchlersHeuchler heisset in diesem Buch allenthalben / einen falschen Menschen / Wie sie alle sind fur Gott on glauben.  / das er so geitzig ist / vnd Gott doch seine seele hin reisset?</span> <span class="verse"><a name="9">9</a>Meinstu / das Gott sein schreien hören wird / wenn die angst vber jn kompt?</span> <span class="verse"><a name="10">10</a>Wie kan er an dem Allmechtigen lust haben / vnd Gott etwa anruffen?</span> <span class="verse"><a name="11">11</a>JCh wil euch leren von der hand Gottes / vnd was bey dem Allmechtigen gilt / wil ich nicht verhelen.</span> <span class="verse"><a name="12">12</a>Sihe jr haltet euch alle fur klug / Warumb gebt jr denn solch vnnütze ding fur?</span> <span class="verse"><a name="13">13</a>Das ist der lohn eins gottlosen Menschen bey Gott / vnd das erbe der Tyrannen / das sie von dem Allmechtigen nemen werden.</span> <span class="verse"><a name="14">14</a>Wird er viel Kinder haben / so werden sie des Schwerts sein. Vnd seine Nachkömlinge werden des Brots nicht sat haben.</span> <span class="verse"><a name="15">15</a>Seine Vbrigen werden im Tod begraben werden / Vnd seine Widwe werden nicht weinenSie werden fro werden / das der tod ist..</span> <span class="verse"><a name="16">16</a>Wenn er geld zusamen bringet wie erden / vnd samlet Kleider wie leimen.</span> <span class="verse"><a name="17">17</a>So wird er es wol bereiten / Aber der Gerecht wird es anziehen / vnd der Vnschüldige wird das geld austeilen.</span> <span class="verse"><a name="18">18</a>Er bawet sein Haus wie eine Spinne / vnd wie ein Hütter eine Schawr macht.</span> <span class="verse"><a name="19">19</a>DEr Reiche wenn er sich legt / wird ers nicht mit raffen / Er wird seine augen auff thun / vnd da wird nichts sein.</span> <span class="verse"><a name="20">20</a>Es wird jn schrecken vberfallen / wie Wasser / des nachts wird jn das vngewitter wegnemen.</span> <span class="verse"><a name="21">21</a>Der Ostwind wird jn wegfüren / das er da hin feret / Vnd vngestüm wird jn von seinem ort treiben.</span> <span class="verse"><a name="22">22</a>Er wird solchs vber jn füren / vnd wird sein nicht schonen / Es wird jm alles aus seinen henden entpfliehen.</span> <span class="verse"><a name="23">23</a>Man wird vber jn mit den henden klappen / vnd vber jn zisschen da er gewesen ist.</span> </p></div</div></div></body></html>