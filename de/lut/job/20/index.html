<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/job/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/job">Job</a> &gt <strong>Chapter 20</strong></div><p><span class="verse"><a name="1">1</a>DA antwortet Zophar von Naema / vnd sprach /</span> <span class="verse"><a name="2">2</a>Darauff mus ich antworten / vnd kan nicht harren.</span> <span class="verse"><a name="3">3</a>Vnd wil gern hören / wer mir das sol straffen vnd taddeln / Denn der geist meins verstands sol fur mich antworten.</span> <span class="verse"><a name="4">4</a>Weissestu nicht / das allezeit so gegangen ist / sint das Menschen auff erden gewesen sind.</span> <span class="verse"><a name="5">5</a>Das der rhum der Gottlosen stehet nicht lang / vnd die freude des Heuchlers weret ein augenblick?</span> <span class="verse"><a name="6">6</a>Wenn gleich seine höhe in den Himel reichet / vnd sein heubt an die wolcken rüret /</span> <span class="verse"><a name="7">7</a>So wird er doch zu letzt vmbkomen wie ein dreck / Das die / fur denen er ist angesehen / werden sagen / wo ist er?</span> <span class="verse"><a name="8">8</a>Wie ein trawm vergehet / so wird er auch nicht funden werden / Vnd wie ein Gesicht in der nacht verschwindet.</span> <span class="verse"><a name="9">9</a>Welch auge jn gesehen hat wird jn nicht mehr sehen / Vnd seine stete wird jn nicht mehr schawen /</span> <span class="verse"><a name="10">10</a>Seine Kinder werden betteln gehen / Vnd seine hand wird jm mühe zu lohn geben.</span> <span class="verse"><a name="11">11</a>Seine Beine werden seine heimliche sünde wol bezalen / vnd werden sich mit jm in die erden legen.</span> <span class="verse"><a name="12">12</a>WEnn jm die Bosheit gleich in seinem munde wol schmeckt / wird sie doch jm in seiner zungen feilenWenn er bosheit anfehet / hat er wollust vnd ruge. Aber es wird nicht weren / wird bald bitter schmecken. .</span> <span class="verse"><a name="13">13</a>Sie wird auffgehalten / vnd jm nicht gestattet / vnd wird jm geweret werden in seinem halse.</span> <span class="verse"><a name="14">14</a>Seine speise inwendig im Leibe wird sich verwandeln in Ottergallen.</span> <span class="verse"><a name="15">15</a>Die Güter / die er verschlungen hat / mus er wider ausspeien / vnd Gott wird sie aus seinem bauch stossen.</span> <span class="verse"><a name="16">16</a>Er wird der Ottern galle saugenDas ist / Er wird tödlich hertzenleid vnd jamer leiden / vnd alles guten beraubet werden.. / Vnd die zunge der Schlangen wird jn tödten.</span> <span class="verse"><a name="17">17</a>Er wird nicht sehen die Ströme noch die wasserbeche / die mit honig vnd butter fliessen.</span> <span class="verse"><a name="18">18</a>Er wird erbeiten / vnd des nicht geniessen / Vnd seine Güter werden andern / das er der nicht fro wird.</span> <span class="verse"><a name="19">19</a>Denn er hat vnterdrückt vnd verlassen den armen / Er hat Heuser zu sich gerissen / die er nicht erbawet hat.</span> <span class="verse"><a name="20">20</a>Denn sein wanst kund nicht vol werden / vnd wird durch sein köstlich Gut nicht entrinnen.</span> <span class="verse"><a name="21">21</a>Es wird seiner Speise nichts vberbleiben / Darumb wird sein gut Leben keinen bestand haben.</span> <span class="verse"><a name="22">22</a>Wenn er gleich die fülle vnd genug hat / wird jm doch angst werden / Aller hand mühe wird vber jn komen.</span> <span class="verse"><a name="23">23</a>ES wird jm der wanst ein mal vol werden / Vnd er wird den grim seines Zorns vber jn senden / Er wird vber jn regenen lassen seinen streit.</span> <span class="verse"><a name="24">24</a>Er wird fliehen fur dem eisern Harnisch / Vnd der ehern Bogen wird jn veriagen.</span> <span class="verse"><a name="25">25</a>Ein blos Schwert wird durch jn ausgehen / vnd des schwerts blitzen / der jm bitter sein wird / wird mit schrecken vber jn faren /</span> <span class="verse"><a name="26">26</a>Es ist kein finsternis da / die jn verdecken möchte. Es wird jn ein fewr verzeren das nicht auffgeblasenDas ist / Ein fewr von Gott angezündet / nicht durch Menschen auffgeblasen.ist / Vnd wer vbrig ist in seiner Hütten / dem wirds vbel gehen.</span> <span class="verse"><a name="27">27</a>Der Himel wird seine missethat eröffenen / Vnd die erde wird sich wider jn setzen.</span> <span class="verse"><a name="28">28</a>Das getreide in seinem Hause wird weggefüret werden / zustrewet am tage seins zorns.</span> <span class="verse"><a name="29">29</a>Das ist der lohn eines gottlosen Menschen bey Gott / vnd das erbe seiner rede bey Gott.</span> </p></div</div></div></body></html>