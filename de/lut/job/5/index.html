<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/job/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/job">Job</a> &gt <strong>Chapter 5</strong></div><p><span class="verse"><a name="1">1</a>NEnne mir einen / Was gilts / ob du einen findest? Vnd sihe dich vmb jrgent nach einem HeiligenDas ist / Zeige mir einen Heiligen der vnschüldig sey geplaget / wie du meinest. Aber die tollen vnd vnwitzigen heisst er hie / die losen frechen Leute / die nach Gott nicht fragen / Solche verderbet wol der zorn vnd eiuer Gottes..</span> <span class="verse"><a name="2">2</a>Einen Tollen aber erwürget wol der zorn / vnd den Albern tödtet der eiuer.</span> <span class="verse"><a name="3">3</a>Jch sahe einen Tollen eingewurtzelt / vnd ich fluchet plötzlich seinem Hause.</span> <span class="verse"><a name="4">4</a>Seine Kinder werden fern sein vom heil / vnd werden zuschlagen werden im Thor / da kein Erretter sein wird.</span> <span class="verse"><a name="5">5</a>Seine Erndte wird essen der HungerigeHungerige vnd dürstige heisst er die Reuber vnd Tyrannen.  / vnd die Gewapneten werden jn holen / vnd sein Gut werden die Dürstigen aussauffen.</span> <span class="verse"><a name="6">6</a>Denn mühe aus der erden nicht gehetDas ist / Der Mensch verdienet solchs mit sünden sonst keme es jm nirgent her.  / vnd vnglück aus dem acker nicht wechset.</span> <span class="verse"><a name="7">7</a>Sondern der Mensch wird zu vnglück geborn / wie die Vögel schweben empor zufliegen.</span> <span class="verse"><a name="8">8</a>DOch ich wil jtzt von Gott reden / vnd von jm handeln.</span> <span class="verse"><a name="9">9</a>Der grosse ding thut / die nicht zu forschen sind / vnd Wunder / die nicht zu zelen sind.</span> <span class="verse"><a name="10">10</a>Der den regen auffs Land gibt / vnd lesst wasser komen auff die strassen.</span> <span class="verse"><a name="11">11</a>Der die nidrigen erhöhet / vnd den Betrübten empor hilfft.</span> <span class="verse"><a name="12">12</a>Er macht zu nicht die anschlege der Listigen / das es jre hand nicht ausfüren kan.</span> <span class="verse"><a name="13">13</a>Er fehet die Weisen in jrer listigkeit / vnd störtzt der Verkereten rat.</span> <span class="verse"><a name="14">14</a>Das sie des tags im finsternis lauffen / vnd tappen im mittag / wie in der nacht.</span> <span class="verse"><a name="15">15</a>Vnd hilfft dem Armen von dem schwert vnd von jrem munde / vnd von der hand des Mechtigen.</span> <span class="verse"><a name="16">16</a>Vnd ist des Armen hoffnung / das die bosheit wird jren mund müssen zuhalten. 1. Cor. 3.</span> <span class="verse"><a name="17">17</a>SJhe / selig ist der Mensch / den Gott straffet / Darumb weger dich der züchtigung des Allmechtigen nicht.</span> <span class="verse"><a name="18">18</a>Denn er verletzet / vnd verbindet / Er zuschmeisst / vnd seine Hand heilet.</span> <span class="verse"><a name="19">19</a>Aus sechs Trübsalen wird er dich erretten / vnd in der siebenden wird dich kein vbel rüren.</span> <span class="verse"><a name="20">20</a>Jn der Thewrung wird er dich vom Tod erlösen / vnd im Kriege von des schwerts hand.</span> <span class="verse"><a name="21">21</a>Er wird dich verbergen fur der geissel der Zungen / das du dich nicht fürchtest fur dem verderben / wenn es kompt.</span> <span class="verse"><a name="22">22</a>Jm verderben vnd hunger wirstu lachen / vnd dich fur den wilden Thieren im Lande nicht fürchten.</span> <span class="verse"><a name="23">23</a>Sondern dein BundDas ist / Die steine werden dein getreide bewaren / weil dauon eine maurn vmbher gemacht wird.wird sein mit den steinen auff dem felde / vnd die wilden Thier auff dem Lande werden fried mit dir halten.</span> <span class="verse"><a name="24">24</a>Vnd wirst erfaren / das deine Hütten friede hat / vnd wirst deine Behausung versorgen / vnd nicht sündigen.</span> <span class="verse"><a name="25">25</a>Vnd wirst erfaren / das deines Samens wird viel werden / vnd deine Nachkomen / wie das gras auff erden.</span> <span class="verse"><a name="26">26</a>Vnd wirst im alter zu Grab komen / wie garben eingefürt werden zu seiner zeit.</span> <span class="verse"><a name="27">27</a>Sihe / das haben wir erforschet / vnd ist also / Dem gehorche vnd mercke du dirs. 1. Reg. 2.</span> </p></div</div></div></body></html>