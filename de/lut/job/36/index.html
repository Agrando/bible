<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/job/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/job">Job</a> &gt <strong>Chapter 36</strong></div><p><span class="verse"><a name="1">1</a>ELihu redet weiter / vnd sprach /</span> <span class="verse"><a name="2">2</a>Harre mir noch ein wenig / ich wil dirs zeigen / Denn ich habe noch von Gottes wegen was zu sagen.</span> <span class="verse"><a name="3">3</a>Jch wil meinen verstand weit holen / vnd meinen Schepffer beweisen / das er recht sey.</span> <span class="verse"><a name="4">4</a>Meine rede sollen on zweiuel nicht falsch sein / mein verstand sol on wandel fur dir sein.</span> <span class="verse"><a name="5">5</a>SJhe / Gott verwirfft die mechtigen nicht / denn er ist auch mechtig von krafft des hertzens.</span> <span class="verse"><a name="6">6</a>Den Gottlosen erhelt er nicht / sondern hilfft dem Elenden zum rechten.</span> <span class="verse"><a name="7">7</a>Er wendet seine Augen nicht von dem Gerechten / vnd die Könige lesst er sitzen auff dem Thron jmerdar / das sie hoch bleiben.</span> <span class="verse"><a name="8">8</a>Vnd wo Gefangene ligen in stöcken / vnd gebunden mit stricken elendiglich.</span> <span class="verse"><a name="9">9</a>So verkündigt er jnen / was sie gethan haben / vnd jre vntugent / das sie mit gewalt gefaren haben.</span> <span class="verse"><a name="10">10</a>Vnd öffenet jnen das ohr zur zucht / vnd sagt jnen / Das sie sich von dem vnrechten bekeren sollen.</span> <span class="verse"><a name="11">11</a>Gehorchen sie vnd dienen jm / so werden sie bey guten tagen alt werden / vnd mit lust leben.</span> <span class="verse"><a name="12">12</a>Gehorchen sie nicht / so werden sie ins Schwert fallen / vnd vergehen / ehe sie es gewar werden.</span> <span class="verse"><a name="13">13</a>DJe Heuchler wenn sie der zorn trifft / schreien sie nicht / Wenn sie gefangen ligen /</span> <span class="verse"><a name="14">14</a>so wird jre Seele mit qual sterben / vnd jr leben vnter den Hurern.</span> <span class="verse"><a name="15">15</a>Aber den Elenden wird er aus seinem elend erretten / vnd dem Armen das ohr öffenen im trübsal.</span> <span class="verse"><a name="16">16</a>Er wird dich reissen aus dem weiten rachen der angst / die keinen boden hat / Vnd dein tisch wird ruge haben / vol alles guten.</span> <span class="verse"><a name="17">17</a>Du aber machst die sache der Gottlosen gut / das jr sache vnd recht erhalten wird.</span> <span class="verse"><a name="18">18</a>Sihe zu / das dich nicht vieleicht Zorn bewegt habe jemand zuplagen / Oder gros Geschencke dich nicht gebeuget habe.</span> <span class="verse"><a name="19">19</a>Meinstu das er deine gewalt achte / oder gold / oder jrgend eine sterck oder vermügen?</span> <span class="verse"><a name="20">20</a>Du darffest der nacht nicht begeren / die Leute an jrem ort zu vberfallen.</span> <span class="verse"><a name="21">21</a>Hüte dich / vnd kere dich nicht zum vnrecht / wie du denn fur elende angefangen hast.</span> <span class="verse"><a name="22">22</a>SJhe / Gott ist zu hoch in seiner krafft / Wo ist ein Lerer wie er ist?</span> <span class="verse"><a name="23">23</a>Wer wil vber jn heimsuchen seinen weg? vnd wer wil zu jm sagen / Du thust vnrecht?</span> <span class="verse"><a name="24">24</a>Gedenck / das du sein werck nicht weisest / wie die Leute singen.</span> <span class="verse"><a name="25">25</a>Denn alle Menschen sehen das / die Leute schawens von ferne.</span> <span class="verse"><a name="26">26</a>Sihe / Gott ist gros vnd vnbekandDescriptio poetica tempestatis.  / seine jar zal kan niemand forschen.</span> <span class="verse"><a name="27">27</a>Er macht das wasser zu kleinen tropffen / vnd treibet seine wolcken zusamen zum Regen.</span> <span class="verse"><a name="28">28</a>Das die wolcken fliessen / vnd trieffen seer auff die Menschen.</span> <span class="verse"><a name="29">29</a>Wenn er furnimpt die wolcken aus zu breiten / wie sein hoch gezelt /</span> <span class="verse"><a name="30">30</a>Sihe / so breitet er aus seinen Blitz vber die selbe / vnd bedeckt alle ende des MeersId est, ab Occidente in Orientem..</span> <span class="verse"><a name="31">31</a>Denn da mit schrecket er die Leute / vnd gibt doch speise die fülle.</span> <span class="verse"><a name="32">32</a>Er deckt den Blitz wie mit henden / Vnd heissts doch wider komen.</span> <span class="verse"><a name="33">33</a>Dauon zeuget sein Geselle / nemlich des Donners zorn in wolcken.</span> </p></div</div></div></body></html>