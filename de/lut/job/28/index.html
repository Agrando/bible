<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/job/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/job">Job</a> &gt <strong>Chapter 28</strong></div><p><span class="verse"><a name="1">1</a>ES hat das Silber seine genge / vnd das Gold seinen ort da mans schmeltzt.</span> <span class="verse"><a name="2">2</a>Eisen bringet man aus der erden / Vnd aus den steinen schmeltzt man ertz.</span> <span class="verse"><a name="3">3</a>Es wird je des finsternDas ist / man grebet zu letzt so tieff / Das man findet das verborgen ligt im finsternis der erden.etwa ein ende / vnd jemand findet ja zu letzt den Schifer tieff verborgen.</span> <span class="verse"><a name="4">4</a>Es bricht ein solcher Bach erfür / das die drumb wonen / den weg daselbs verlieren / Vnd fellt wider / vnd scheusst da hin von den Leuten.</span> <span class="verse"><a name="5">5</a>Man bringet auch fewr vnten aus der Erden / da doch oben speise auffwechst.</span> <span class="verse"><a name="6">6</a>Man findet Saphir an etlichen örtern / vnd Erdenklösse da gold ist.</span> <span class="verse"><a name="7">7</a>Den steig kein Vogel erkand hat / vnd kein Geiers auge gesehen.</span> <span class="verse"><a name="8">8</a>Es haben die stoltzen KinderDas sind junge Lewen. nicht drauff getretten / vnd ist kein Lewe drauff gegangen.</span> <span class="verse"><a name="9">9</a>Auch legt man die hand an die fels / vnd grebt die Berge vmb.</span> <span class="verse"><a name="10">10</a>Man reisset Beche aus den felsen / vnd alles was köstlich ist / sihet das auge.</span> <span class="verse"><a name="11">11</a>Man wehret dem Strome des wassers / vnd bringet das verborgen drinnen ist / ans liecht.</span> <span class="verse"><a name="12">12</a>WO wil man aber Weisheit finden? Vnd wo ist die stete des verstands?</span> <span class="verse"><a name="13">13</a>Niemand weis wo sie ligt / vnd wird nicht funden im Lande der lebendigen.</span> <span class="verse"><a name="14">14</a>Der abgrund spricht / Sie ist in mir nicht / vnd das Meer spricht / sie ist nicht bey mir.</span> <span class="verse"><a name="15">15</a>Man kan nicht Gold vmb sie geben / noch Silber darwegen / sie zu bezalen.</span> <span class="verse"><a name="16">16</a>Es gilt jr nicht gleich Ophirisch gold / oder köstlicher Onich vnd Saphir.</span> <span class="verse"><a name="17">17</a>Gold vnd Demant mag jr nicht gleichen / noch vmb sie gülden Kleinot wechseln.</span> <span class="verse"><a name="18">18</a>Ramoth vnd Gabis acht man nicht / die Weisheit ist höher zu wegen denn Berlen.</span> <span class="verse"><a name="19">19</a>Topasius aus Morenland wird jr nicht gleich geschetzt / Vnd das reineste Gold gild jr nicht gleich.</span> <span class="verse"><a name="20">20</a>WO her kompt denn die Weisheit? vnd wo ist die stete des Verstands?</span> <span class="verse"><a name="21">21</a>Sie ist verholen fur den augen aller Lebendigen / auch verborgen den vogeln vnter dem Himel.</span> <span class="verse"><a name="22">22</a>Das verdamnis vnd der tod sprechen / Wir haben mit vnsern ohren jr gerücht gehöret.</span> <span class="verse"><a name="23">23</a>Gott weis den weg dazu / vnd kennet jre stete.</span> <span class="verse"><a name="24">24</a>Denn er sihet die ende der Erden / vnd schawet alles was vnter dem Himel ist.</span> <span class="verse"><a name="25">25</a>Da er dem Winde sein gewicht machete / vnd setzete dem Wasser seine gewisse masse.</span> <span class="verse"><a name="26">26</a>Da er dem Regen ein ziel machete / vnd dem Blitzen vnd Donner den weg.</span> <span class="verse"><a name="27">27</a>Da sahe er sie / vnd erzelet sie / bereitet sie vnd er fand sie.</span> <span class="verse"><a name="28">28</a>Vnd sprach zum Menschen / Sihe / die furcht des HERRN / das ist die Weisheit / vnd meiden das böse / das ist Verstand.</span> </p></div</div></div></body></html>