<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/job/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/job">Job</a> &gt <strong>Chapter 23</strong></div><p><span class="verse"><a name="1">1</a>HJob antwortet / vnd sprach /</span> <span class="verse"><a name="2">2</a>Meine rede bleibt noch betrübt / meine macht ist schwach vber meinem seuffzen.</span> <span class="verse"><a name="3">3</a>Ah das ich wüste / wie ich jn finden / vnd zu seinem Stuel komen möcht.</span> <span class="verse"><a name="4">4</a>Vnd das recht fur jm solt furlegen / vnd den mund vol straffe fassen.</span> <span class="verse"><a name="5">5</a>Vnd erfaren die Rede die er mir antworten / vnd vernemen / was er mir sagen würde.</span> <span class="verse"><a name="6">6</a>Wil er mit grosser macht mit mir rechten? Er stelle sich nicht so gegen mir.</span> <span class="verse"><a name="7">7</a>Sondern lege mirs gleich fur / so wil ich mein Recht wol gewinnen.</span> <span class="verse"><a name="8">8</a>Aber gehe ich nu stracks fur mich / so ist er nicht da / Gehe ich zu rück / so spür ich jn nicht.</span> <span class="verse"><a name="9">9</a>Jst er zur lincken / so ergreiff ich jn nicht / Verbirget er sich zur rechten / so sehe ich jn nicht.</span> <span class="verse"><a name="10">10</a>ER aber kennet meinen weg wol / Er versuche mich / so wil ich erfunden werden / wie das gold.</span> <span class="verse"><a name="11">11</a>Denn ich setze meinen fuss auff seiner ban / vnd halte seinen weg vnd weiche nicht ab.</span> <span class="verse"><a name="12">12</a>Vnd trette nicht von dem Gebot seiner Lippen / vnd beware die rede seines mundes mehr denn ich schüldig bin.</span> <span class="verse"><a name="13">13</a>Er ist einigAlso Gal. 3. Gott ist einig / Des einigen aber ist kein Mittler. / wer wil jm antworten? vnd er machts wie er wil.</span> <span class="verse"><a name="14">14</a>Vnd wenn er mir gleich vergilt / was ich verdienet habe / so ist sein noch mehr da hinden.</span> <span class="verse"><a name="15">15</a>Darumb erschreck ich fur jm / vnd wenn ichs mercke / so fürcht ich mich fur jm.</span> <span class="verse"><a name="16">16</a>Gott hat mein hertz blöde gemacht / vnd der Allmechtige hat mich erschreckt.</span> <span class="verse"><a name="17">17</a>Denn die finsternis machts kein ende mit mir / vnd das tunckel wil fur mir nicht verdeckt werden.</span> </p></div</div></div></body></html>