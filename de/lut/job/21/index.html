<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/job/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/job">Job</a> &gt <strong>Chapter 21</strong></div><p><span class="verse"><a name="1">1</a>HJob antwortet / vnd sprach /</span> <span class="verse"><a name="2">2</a>Höret doch zu meiner rede / vnd lasst euch raten /</span> <span class="verse"><a name="3">3</a>Vertragt mich / das ich auch rede / vnd spottet darnach mein.</span> <span class="verse"><a name="4">4</a>Handel ich denn mit einem Menschen / das mein mut hierin nicht solt vnwillig sein?</span> <span class="verse"><a name="5">5</a>Keret euch her zu mir / jr werdet saur sehen / vnd die hand auffs maul legen müssen.</span> <span class="verse"><a name="6">6</a>Wenn ich daran gedenck / so erschrecke ich / vnd zittern kompt mein fleisch an.</span> <span class="verse"><a name="7">7</a>Warumb leben denn die Gottlosen / werden alt vnd nemen zu mit gütern?</span> <span class="verse"><a name="8">8</a>Jr Same ist sicher vmb sie her / vnd jr Nachkömling sind bey jnen.</span> <span class="verse"><a name="9">9</a>Jr Haus hat friede fur der furcht / vnd Gottes ruten ist nicht vber jnen.</span> <span class="verse"><a name="10">10</a>Seine ochsen lesst man zu / vnd misrett jm nicht / Seine kue kalbet / vnd ist nicht vnfruchtbar.</span> <span class="verse"><a name="11">11</a>Jre jungen Kinder gehen aus / wie eine herd / vnd jre Kinder lecken.</span> <span class="verse"><a name="12">12</a>Sie jauchzen mit Paucken vnd Harffen / vnd sind frölich mit Pfeiffen.</span> <span class="verse"><a name="13">13</a>Sie werden alt bey guten tagen / vnd erschrecken kaum ein augenblickDas ist / Sie leben bis an den tod wol vnd da ists vmb ein bösen augenblick mit jnen zu thun / so sind sie hindurch. Jch aber mus so lange zeit schrecken vnd vnglück leiden. fur der Helle.</span> <span class="verse"><a name="14">14</a>Die doch sagen zu Gott / Heb dich von vns / wir wöllen von deinen wegen nicht wissen.</span> <span class="verse"><a name="15">15</a>Wer ist der Allmechtige / das wir jm dienen solten? oder was sind wirs gebessert / so wir jn anruffen? Jere. 12.; Abac. 1.; Mal. 3.</span> <span class="verse"><a name="16">16</a>ABer sihe / jr gut stehet nicht in jren henden / Darumb sol der Gottlosen sinn ferne von mir sein.</span> <span class="verse"><a name="17">17</a>Wie wird die leuchte der Gottlosen verlesschen vnd jr vnglück vber sie komen? Er wird hertzenleid austeilen in seinem zorn.</span> <span class="verse"><a name="18">18</a>Sie werden sein wie stoppeln fur dem winde / vnd wie sprew die der Sturmwind wegfüret.</span> <span class="verse"><a name="19">19</a>Gott behelt desselben vnglück auff seine Kinder / Wenn ers jm vergelten wird / so wird mans jnnen werden.</span> <span class="verse"><a name="20">20</a>Seine augen werden sein verderben sehen / vnd vom grim des Allmechtigen wird er trincken.</span> <span class="verse"><a name="21">21</a>Denn wer wird gefallen haben an seinem Hause nach jm? vnd die zal seiner monden wird kaum halb bleiben.</span> <span class="verse"><a name="22">22</a>Wer wil Gott leren / der auch die Hohen richtet?</span> <span class="verse"><a name="23">23</a>Dieser stirbet frisch vnd gesund / in allem reichthum vnd voller gnüg.</span> <span class="verse"><a name="24">24</a>Sein melckfas ist vol milch / vnd seine gebeine werden gemest mit marck.</span> <span class="verse"><a name="25">25</a>Jener aber stirbet mit betrübter seelen / vnd hat nie mit freuden gessen.</span> <span class="verse"><a name="26">26</a>Vnd ligen gleich mit einander in der erden / vnd Würme decken sie zu.</span> <span class="verse"><a name="27">27</a>SJhe / ich kenne ewer gedancken wol / vnd ewer freuel furnemen wider mich.</span> <span class="verse"><a name="28">28</a>Denn jr sprecht / Wo ist das haus des Fürsten? vnd wo ist die Hütten da die Gottlosen woneten?</span> <span class="verse"><a name="29">29</a>Redet jr doch dauon / wie der gemeine Pöbel / vnd merckt nicht was jener wesen bedeutet.</span> <span class="verse"><a name="30">30</a>Denn der Böse wird behalten auff den tag des verderbens / vnd auff den tag des grimmens bleibt er.</span> <span class="verse"><a name="31">31</a>Wer wil sagen / was er verdienet / wenn mans eusserlich ansihet? Wer wil jm vergeltenDas ist / Wer kans vrteilen was jm zu vergelten sey on Gott allein.was er thut?</span> <span class="verse"><a name="32">32</a>Aber er wird zum Grabe gerissen / vnd mus bleiben bey den hauffenDas ist / Es ist jm auch ein Grab bereit / vnter andern Grebern. .</span> <span class="verse"><a name="33">33</a>Es gefiel jm wol der schlam des Bachs / vnd alle Menschen werden jm nach gezogen / vnd dere / die fur jm gewesen sind / ist keine zal.</span> <span class="verse"><a name="34">34</a>Wie tröstet jr mich so vergeblich? vnd ewer Antwort findet sich vnrecht.</span> </p></div</div></div></body></html>