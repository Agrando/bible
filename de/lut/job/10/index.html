<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/job/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/job">Job</a> &gt <strong>Chapter 10</strong></div><p><span class="verse"><a name="1">1</a>MEine Seele verdreusst mein leben / Jch wil meine klage bey mir gehen lassen / vnd reden vom betrübnis meiner seelen.</span> <span class="verse"><a name="2">2</a>Vnd zu Gott sagen / Verdamne mich nicht / Las mich wissen / warumb du mit mir hadderst?</span> <span class="verse"><a name="3">3</a>Gefellet dirs / das du gewalt thust / vnd mich verwirffest / den deine Hende gemacht haben / vnd machest der Gottlosen furnemen zu ehren?</span> <span class="verse"><a name="4">4</a>Hastu denn auch fleischliche augen / oder sihestu wie ein Mensch sihet?</span> <span class="verse"><a name="5">5</a>Oder ist deine zeit wie eines Menschen zeit? Oder deine jar wie eines Mans jare?</span> <span class="verse"><a name="6">6</a>Das du nach meiner missethat fragest / vnd suchest meine sünde.</span> <span class="verse"><a name="7">7</a>So du doch weissest / wie ich nicht Gottlos sey / So doch niemand ist / der aus deiner Hand erretten müge.</span> <span class="verse"><a name="8">8</a>DEine hende haben mich geerbeitet / vnd gemacht alles was ich vmb vnd vmbNichts ist an mir / das du nicht gemacht hast / oder nicht dein sey. Noch verwirffstu mich / als hette mich ein ander gemacht / der dein Feind were / So gar nimpstu dich deines eigens nicht an.bin / Vnd versenckest mich so gar.</span> <span class="verse"><a name="9">9</a>Gedenck doch / das du mich aus Leimen gemacht hast / vnd wirst mich wider zu Erden machen.</span> <span class="verse"><a name="10">10</a>Hastu mich nicht wie Milch gemolcken / vnd wie Kese lassen gerinnen?</span> <span class="verse"><a name="11">11</a>Du hast mir haut vnd fleisch angezogen / mit beinen vnd adern hastu mich zusamen gefüget.</span> <span class="verse"><a name="12">12</a>Leben vnd wolthat hastu an mir gethan / vnd dein auffsehen bewart meinen odemDas ist / mein Leben / das der odem anzeigt..</span> <span class="verse"><a name="13">13</a>Vnd wiewol du solchs in deinem hertzen verbirgest / so weis ich doch / das du des gedenckest.</span> <span class="verse"><a name="14">14</a>Wenn ich sündige / So merckstus bald / vnd lessest meine missethat nicht vngestrafft.</span> <span class="verse"><a name="15">15</a>Bin ich Gottlos / so ist mir aber weh / Bin ich Gerecht / So thar ich doch mein heubt nicht auffheben / als der ich vol schmach bin vnd sehe mein Elend.</span> <span class="verse"><a name="16">16</a>Vnd wie ein auffgereckter Lewe jagestu mich / vnd handelst widerumb grewlich mit mir.</span> <span class="verse"><a name="17">17</a>Du ernewest deine Zeugen wider mich / vnd machest deines zorns viel auff mich / Es zeplagt mich eins vber das ander mit hauffen.</span> <span class="verse"><a name="18">18</a>WArumb hastu mich aus Mutterleib komen lassen? Ah / das ich were vmbkomen / vnd mich nie kein auge gesehen hette.</span> <span class="verse"><a name="19">19</a>So were ich als die nie gewesen sind / von Muterleibe zum grabe bracht.</span> <span class="verse"><a name="20">20</a>Wil denn nicht ein ende haben mein kurtzes Leben? vnd von mir lassen / das ich ein wenig erquickt würde?</span> <span class="verse"><a name="21">21</a>Ehe denn ich hin gehe vnd kome nicht wider / nemlich / ins Land der finsternis vnd des tunckels.</span> <span class="verse"><a name="22">22</a>Jns Land / da es stock dicke finster ist / vnd da keine ordenung ist / da es scheinet wie das tunckel.</span> </p></div</div></div></body></html>