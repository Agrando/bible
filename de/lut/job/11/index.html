<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/job/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/job">Job</a> &gt <strong>Chapter 11</strong></div><p><span class="verse"><a name="1">1</a>DA antwortet Zophar von Naema / vnd sprach /</span> <span class="verse"><a name="2">2</a>Wenn einer lang geredt / mus er nicht auch hören? Mus denn ein Wesscher jmer recht haben?</span> <span class="verse"><a name="3">3</a>Müssen die Leute deinem grossen schwetzen schweigen / das du spottest / vnd niemand dich bescheme?</span> <span class="verse"><a name="4">4</a>Du sprichst / Meine rede ist rein / vnd lauter bin ich fur deinen augen.</span> <span class="verse"><a name="5">5</a>Ah das Gott mit dir redet / vnd thet seine lippen auff.</span> <span class="verse"><a name="6">6</a>Vnd zeigete die heimliche weisheit / Denn er hette noch wol mehr an dir zu thun / auff das du wissest / das er deiner sünde nicht aller gedenckt.</span> <span class="verse"><a name="7">7</a>Meinstu / das du so viel wissest / als Gott weis / vnd wöllest alles so volkömlich treffen / als der Allmechtige?</span> <span class="verse"><a name="8">8</a>Er ist höher denn der Himel / was wiltu thun? Tieffer denn die Helle / was kanstu wissen?</span> <span class="verse"><a name="9">9</a>Lenger denn die Erde / vnd breiter denn das Meer.</span> <span class="verse"><a name="10">10</a>So er sie vmbkeret oder verbürge / oder in einen Hauffen würffe / wer wils jm wehren?</span> <span class="verse"><a name="11">11</a>Denn er kennet die losen Leute / Er sihet die vntugent / vnd solts nicht mercken?</span> <span class="verse"><a name="12">12</a>Ein vnnützer Man blehet sich / vnd ein geborn Mensch wil sein wie ein junges WildDas ist / Frey vnd seins willens. .</span> <span class="verse"><a name="13">13</a>WEnn du dein hertz hettest gericht / vnd deine hende zu jm ausgebreitet.</span> <span class="verse"><a name="14">14</a>Wenn du die vntugent / die in deiner hand ist / hettest ferne von dir gethan / das in deiner Hütten kein vnrecht bliebe.</span> <span class="verse"><a name="15">15</a>So möchtestu dein andlitz auffheben on taddel / vnd würdest fest sein vnd dich nicht fürchten.</span> <span class="verse"><a name="16">16</a>Denn würdestu der mühe vergessen / vnd so wenig gedencken / als des wassers das fur vbergehet.</span> <span class="verse"><a name="17">17</a>Vnd die zeit deines Lebens würde auffgehen / wie der mittag / vnd das finster würde ein liechter morgen werden.</span> <span class="verse"><a name="18">18</a>Vnd dürfftest dich des trösten / das hoffnung da sey / vnd würdest mit ruge ins Grab komen.</span> <span class="verse"><a name="19">19</a>Vnd würdest dich legen / vnd niemand würde dich auffschrecken / vnd viel würden fur dir flehen.</span> <span class="verse"><a name="20">20</a>Aber die augen der Gottlosen werden verschmachten / vnd werden nicht entrinnen mügen / Denn jre hoffnung wird jrer Seelen feilen.</span> </p></div</div></div></body></html>