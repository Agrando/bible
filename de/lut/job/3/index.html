<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/job/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/job">Job</a> &gt <strong>Chapter 3</strong></div><p><span class="verse"><a name="1">1</a>DARnach that Hiob seinen mund auff / vnd verflucht seinen tag /</span> <span class="verse"><a name="2">2</a>vnd sprach /</span> <span class="verse"><a name="3">3</a>Der tag müsse verloren sein / darinnen ich geborn bin / vnd die nacht / da man sprach / Es ist ein Menlin empfangen.</span> <span class="verse"><a name="4">4</a>Der selbe tage müsse finster sein / vnd Gott von oben er ab müsse nicht nach jm fragen / Kein glantz müsse vber jn scheinen.</span> <span class="verse"><a name="5">5</a>Finsternis vnd Tunckel müssen jn vberweldigen / vnd dicke Wolcken müssen vber jm bleiben / vnd der dampff am tage mache jn greslich.</span> <span class="verse"><a name="6">6</a>Die nacht müsse ein tunckel einnemen / vnd müsse sich nicht vnter den tagen des jars frewen / noch in die zal der monden komen.</span> <span class="verse"><a name="7">7</a>Sihe / die nacht müsse einsam sein / vnd kein jauchzen drinnen sein.</span> <span class="verse"><a name="8">8</a>Es verfluchen sie die Verflucher des tages / vnd die da bereit sind zu erwecken den Leuiathan.</span> <span class="verse"><a name="9">9</a>Jre Sterne müssen finster sein in jrer demmerung / Sie hoffe auffs liecht / vnd kome nicht / vnd müsse nicht sehen die augenbrün der Morgenröte.</span> <span class="verse"><a name="10">10</a>Das sie nicht verschlossen hat die thür meines LeibsDaraus ich geboren ward / das ist / der Mutter leib. / vnd nicht verborgen das vnglück fur meinen augen. Jere. 20.</span> <span class="verse"><a name="11">11</a>WArumb bin ich nicht gestorben von Mutterleib an? Warumb bin ich nicht vmbkomen / da ich aus dem Leib kam?</span> <span class="verse"><a name="12">12</a>Warumb hat man mich auff den Schos gesetzt? Warumb bin ich mit brüsten geseuget?</span> <span class="verse"><a name="13">13</a>So lege ich doch nu vnd were stille / schlieffe vnd hette ruge /</span> <span class="verse"><a name="14">14</a>mit den Königen vnd Ratherrn auff Erden / die das wüsteDie mit bawen vmbgehen / da zuuor nichts stehet.bawen /</span> <span class="verse"><a name="15">15</a>Oder mit den Fürsten die gold haben / vnd jre Heuser vol silbers sind.</span> <span class="verse"><a name="16">16</a>Oder wie ein vnzeitige Geburt verborgen vnd nichts were / wie die Jungekinder / die das liecht nie gesehen haben.</span> <span class="verse"><a name="17">17</a>Daselbst müssen doch auffhören die Gottlosen mit toben / Daselbs rugen doch die viel mühe gehabt haben.</span> <span class="verse"><a name="18">18</a>Da haben doch mit einander friede die Gefangenen / vnd hören nicht die stimme des Drengers.</span> <span class="verse"><a name="19">19</a>Da sind / beide klein vnd gros / Knecht vnd der von seinem Herrn frey gelassen ist.</span> <span class="verse"><a name="20">20</a>WArumb ist das liecht gegeben dem müheseligen / vnd das leben den betrübten hertzen?</span> <span class="verse"><a name="21">21</a>(Die des tods warten vnd kompt nicht / vnd grüben jn wol aus dem verborgen /</span> <span class="verse"><a name="22">22</a>Die sich fast frewen vnd sind frölich / das sie das Grab bekomen)</span> <span class="verse"><a name="23">23</a>Vnd dem Man des weg verborgenDas ist / Aus der erden.ist / vnd Gott fur jm den selben bedecktWas sol der leben / der fur angst nicht weis / wo aus / wo hin / Besser tod etc. ?</span> <span class="verse"><a name="24">24</a>Denn wenn ich essen sol / mus ich seuffzen / vnd mein heulen feret er aus wie wasser.</span> <span class="verse"><a name="25">25</a>Denn das ich gefurcht habe / ist vber mich komen / vnd das ich sorget / hat mich troffen.</span> <span class="verse"><a name="26">26</a>War ich nicht glückselig? War ich nicht fein stille? Hatte ich nicht gute ruge? vnd kompt solch vnruge.</span> </p></div</div></div></body></html>