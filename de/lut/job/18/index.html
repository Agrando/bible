<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/job/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/job">Job</a> &gt <strong>Chapter 18</strong></div><p><span class="verse"><a name="1">1</a>DA antwortet Bildad von Suah / vnd sprach /</span> <span class="verse"><a name="2">2</a>Wenn wolt jr der rede ein ende machen? Mercket doch / darnach wöllen wir reden.</span> <span class="verse"><a name="3">3</a>Warumb werden wir geachtet wie Vieh / vnd sind so vnrein fur ewren augen?</span> <span class="verse"><a name="4">4</a>Wiltu fur bosheit bersten? Meinstu / das vmb deinen willen die Erden verlassen werde / vnd der fels von seinem ort versetztDas ist / Gott wirds mit dir nicht anders machen denn mit allen andern / vnd seine weise nicht lassen vmb deinet willen. werde?</span> <span class="verse"><a name="5">5</a>Auch wird das Liecht der Gottlosen verlesschen / vnd der funcke seines fewrs wird nicht leuchten.</span> <span class="verse"><a name="6">6</a>Das Liecht wird finster werden in seiner Hütten / vnd seine Leuchte vber jm verlesschen.</span> <span class="verse"><a name="7">7</a>Die zugenge seiner Habe werden schmal werden / vnd sein Anschlag wird jn fellen.</span> <span class="verse"><a name="8">8</a>Denn er ist mit seinen füssen in strick bracht / vnd wandelt im Netze.</span> <span class="verse"><a name="9">9</a>Der strick wird seine fersen halten / vnd die Dürstigen werden jn erhasschen.</span> <span class="verse"><a name="10">10</a>Sein Strick ist gelegt in die erden / vnd seine Falle auff seinem gang.</span> <span class="verse"><a name="11">11</a>Vmb vnd vmb wird jn schrecken plötzliche furcht / das er nicht weis / wo er hin aus sol.</span> <span class="verse"><a name="12">12</a>HVnger wird seine habe sein / vnd vnglück wird jm bereit sein vnd anhangen.</span> <span class="verse"><a name="13">13</a>Die sterck seiner haut wird verzehret werden / vnd seine stercke wird verzehren der fürst des TodsDas ist / Die macht vnd gewalt des todtes. Also auch König des schreckens / ist die gewalt des schreckens / das er mus vnterliegen vnd nicht entrinnen kan..</span> <span class="verse"><a name="14">14</a>Seine hoffnung wird aus seiner Hütten gerottet werden / vnd sie werden jn treiben zum Könige des schreckens.</span> <span class="verse"><a name="15">15</a>Jn seiner Hütten wird nichts bleiben / vber sein Hütten wird schwefel gestrewet werden.</span> <span class="verse"><a name="16">16</a>Von vnten werden verdorren seine WurtzelWurtzel heisst er alles was in der Erden gepflantzet ist. Erndten alles was oben aus wechst / es sey korn / öle / wein etc.  / vnd von oben abgeschnitten sein Erndte.</span> <span class="verse"><a name="17">17</a>Sein gedechtnis wird vergehen in dem Lande / Vnd wird keinen namen haben auff der gassen.</span> <span class="verse"><a name="18">18</a>Er wird vom liecht ins finsternis vertrieben werden / vnd vom Erdboden verstossen werden.</span> <span class="verse"><a name="19">19</a>Er wird keine Kinder haben vnd keine Neffen vnter seinem volck / Es wird jm keiner vberbleiben in seinen Gütern.</span> <span class="verse"><a name="20">20</a>Die nach jm komen / werden sich vber seinen tag entsetzen / Vnd die vor jm sind / wird eine furcht ankomen.</span> <span class="verse"><a name="21">21</a>Das ist die wonung des Vngerechten / vnd dis ist die stete des / der Gott nicht achtet.</span> </p></div</div></div></body></html>