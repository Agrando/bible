<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/job/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/job">Job</a> &gt <strong>Chapter 29</strong></div><p><span class="verse"><a name="1">1</a>VND Hiob hub abermal an seine Sprüche / vnd sprach /</span> <span class="verse"><a name="2">2</a>O das ich were wie in den vorigen monden / in den tagen da mich Gott behütet.</span> <span class="verse"><a name="3">3</a>Da seine Leuchte vber meinem heubt schein / vnd ich bey seinem Liecht im finsternis gieng.</span> <span class="verse"><a name="4">4</a>Wie ich war zur zeit meiner Jugent / da Gottes geheimnis vber meiner Hütten war.</span> <span class="verse"><a name="5">5</a>Da der Allmechtige noch mit mir war / vnd meine Kinder vmb mich her.</span> <span class="verse"><a name="6">6</a>Da ich meine trit wusch in butterDas ist / Da ich alles vbrig genug hatte / alles fett vnd vol auff. / vnd die fels mir ölebeche gossen.</span> <span class="verse"><a name="7">7</a>Da ich ausgieng zum thor in der Stad / vnd mir lies meinen Stuel auff der gassen bereiten.</span> <span class="verse"><a name="8">8</a>Da mich die Jungen sahen / vnd sich versteckten / Vnd die Alten fur mir auffstunden.</span> <span class="verse"><a name="9">9</a>Da die Obersten auffhöreten zu reden / vnd legeten jre hand auff jren mund.</span> <span class="verse"><a name="10">10</a>Da die stimme der Fürsten sich verkroch / vnd jre zunge an jrem gumen klebte.</span> <span class="verse"><a name="11">11</a>Denn welchs ohre mich hörete / der preiset mich selig / vnd welchs auge mich sahe / der rhümet mich.</span> <span class="verse"><a name="12">12</a>DEnn ich errettet den Armen der da schrey / vnd den Waisen der keinen Helffer hatte.</span> <span class="verse"><a name="13">13</a>Der segen des der verderben solte / kam vber mich / Vnd ich erfrewet das hertz der Widwen.</span> <span class="verse"><a name="14">14</a>Gerechtigkeit war mein Kleid / das ich anzog wie einen rock / vnd mein Recht war mein fürstlicher Hut.</span> <span class="verse"><a name="15">15</a>Jch war des Blinden auge / vnd des Lamen füsse.</span> <span class="verse"><a name="16">16</a>Jch war ein Vater der armen / vnd welche sache ich nicht wuste / die erforschet ich.</span> <span class="verse"><a name="17">17</a>Jch zubrach die backenzeen des Vngerechten / vnd reis den Raub aus seinen zeenen.</span> <span class="verse"><a name="18">18</a>Jch gedacht / Jch wil in meinem nest ersterben / vnd meiner tage viel machen / wie sand.</span> <span class="verse"><a name="19">19</a>Meine Saat gieng auff am wasser / vnd der taw bleib vber meiner Erndte.</span> <span class="verse"><a name="20">20</a>Meine herrligkeit ernewete sich jmer an mir / vnd mein BogenDas ist / Meine macht nam jmer zu. besserte sich in meiner hand.</span> <span class="verse"><a name="21">21</a>MAN höret mir zu / vnd schwiegen vnd warteten auff meinen rat.</span> <span class="verse"><a name="22">22</a>Nach meinen worten redet niemand mehr / vnd meine Rede trouff sie.</span> <span class="verse"><a name="23">23</a>Sie warteten auff mich / wie auff den Regen / Vnd sperreten jren mund auff / als nach dem Abendregen.</span> <span class="verse"><a name="24">24</a>Wenn ich mit jnen lacheteFreundlich / frölich mit jnen war / würden sie darumb nicht küne mich zu verachten Id est, Familia ritas mea non peperit apud eo mei contemptum  / wurden sie nicht zu küne darauff / vnd das liecht meins angesichts machte mich nicht geringer.</span> <span class="verse"><a name="25">25</a>Wenn ich zu jrem Geschefft wolt komen / so must ich oben ansitzen / Vnd wonet wie ein König vnter Kriegsknechten / da ich tröstet die leide trugen.</span> </p></div</div></div></body></html>