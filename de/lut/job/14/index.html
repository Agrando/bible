<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/job/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/job">Job</a> &gt <strong>Chapter 14</strong></div><p><span class="verse"><a name="1">1</a>DER Mensch vom Weibe geborn / lebt kurtze zeit / vnd ist vol vnruge.</span> <span class="verse"><a name="2">2</a>Gehet auff wie eine Blume vnd fellet abe / Fleucht wie eine Schatten / vnd bleibt nicht.</span> <span class="verse"><a name="3">3</a>Vnd du thust deine Augen vber solchen auff / das du mich fur dir ins Gericht zeuhest.</span> <span class="verse"><a name="4">4</a>Wer wil einen Reinen finden bey denen / da keiner rein ist?</span> <span class="verse"><a name="5">5</a>Er hat sein bestimpte zeit / die zal seiner monden stehet bey dir / Du hast ein Ziel gesetzt / das wird er nicht vbergehen.</span> <span class="verse"><a name="6">6</a>Thu dich von jm / das er ruge hab / bis das seine zeit kome / der er wie ein Taglöner wartet.</span> <span class="verse"><a name="7">7</a>EJn Bawm hat hoffnung / wenn er schon abgehawen ist / das er sich wider verendere / vnd seine Schüsslinge hören nicht auff.</span> <span class="verse"><a name="8">8</a>Ob seine Wurtzel in der erden veraltet / vnd sein Stam in dem staub erstirbt.</span> <span class="verse"><a name="9">9</a>So grunet er doch wider vom geruch des wassers / vnd wechst da her als were er gepflantzt.</span> <span class="verse"><a name="10">10</a>Wo ist aber ein Mensch / wenn er tod vnd vmbkomen vnd da hin ist?</span> <span class="verse"><a name="11">11</a>Wie ein wasser ausleufft aus dem See / vnd wie ein strom versieget vnd vertrocknet.</span> <span class="verse"><a name="12">12</a>So ist ein Mensch wenn er sich legt / vnd wird nicht auffstehen / vnd wird nicht auffwachen / so lange der Himel bleibt / noch von seinem schlaff erweckt werden.</span> <span class="verse"><a name="13">13</a>AH / das du mich in der Helle verdecktest / vnd verbergest bis dein zorn sich lege / vnd setzest mir ein ziel / das du an mich denckest.</span> <span class="verse"><a name="14">14</a>Meinstu ein todter Mensch werde wider leben? Jch harre teglich / die weil ich streitte / bis das meine verenderung kome.</span> <span class="verse"><a name="15">15</a>Das du wollest mir ruffen / vnd ich dir antworten / vnd wöllest das werck deiner Hende nicht ausschlahen.</span> <span class="verse"><a name="16">16</a>Denn du hast schon meine Genge gezelet / Aber du woltest ja nicht acht haben auff meine sünde.</span> <span class="verse"><a name="17">17</a>Du hast meine vbertrettung in einem Bündlin versiegelt / vnd meine missethat zusamen gefasset.</span> <span class="verse"><a name="18">18</a>Zufellet doch ein Berg vnd vergehet / vnd ein fels wird von seinem ort versetzt.</span> <span class="verse"><a name="19">19</a>Wasser wesschet steine weg / vnd die tropffen flötzen die erden weg / Aber des Menschen hoffnungDas ist / Fur dem Tod hat er keine hoffnung in diesem leben.ist verloren.</span> <span class="verse"><a name="20">20</a>Denn du stossest jn gar vmb / das er da hin feret / verenderst sein wesen / vnd lessest jn faren.</span> <span class="verse"><a name="21">21</a>Sind seine Kinder in ehren / das weis er nicht / Oder ob sie geringe sind / des wird er nicht gewar.</span> <span class="verse"><a name="22">22</a>Weil er das fleisch antregt / mus er schmertzen haben / Vnd weil seine Seele noch bey jm ist / mus er leide tragen.</span> </p></div</div></div></body></html>