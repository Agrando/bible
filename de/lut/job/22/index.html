<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/job/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/job">Job</a> &gt <strong>Chapter 22</strong></div><p><span class="verse"><a name="1">1</a>DA antwortet Eliphas von Thema / vnd sprach /</span> <span class="verse"><a name="2">2</a>Was darff Gott eines starcken / Vnd was nutzt jm ein Kluger?</span> <span class="verse"><a name="3">3</a>Meinstu das dem Allmechtigen gefalle / das du dich so from machest? Oder was hilffts jn / ob du deine wege gleich on wandel achtest?</span> <span class="verse"><a name="4">4</a>Meinstu er wird sich fur dir fürchten dich zu straffen / vnd mit dir fur gericht tretten?</span> <span class="verse"><a name="5">5</a>Ja deine bosheit ist zu gros / vnd deiner missethat ist kein ende.</span> <span class="verse"><a name="6">6</a>Du hast etwa deinem Bruder ein Pfand genomen on vrsach / Du hast den Nacketen die kleider ausgezogen.</span> <span class="verse"><a name="7">7</a>Du hast die Müden nicht getrenckt mit wasser / vnd hast dem Hungerigen dein brot versagt.</span> <span class="verse"><a name="8">8</a>Du hast gewalt im Lande geübt / vnd prechtig drinnen gesessen.</span> <span class="verse"><a name="9">9</a>Die widwen hastu leer lassen gehen / vnd die arm der Waisen zubrochen.</span> <span class="verse"><a name="10">10</a>Darumb bistu mit stricken vmbgeben / vnd furcht hat dich plötzlich erschreckt.</span> <span class="verse"><a name="11">11</a>Soltestu denn nicht die finsternisFinsternis heisst trübsal vnd vnglück. Widerumb Liecht / heisset glück vnd heil.sehen / vnd die Wasserflut / dich nicht bedecken?</span> <span class="verse"><a name="12">12</a>SJhe / Gott ist hoch droben im Himel / vnd sihet die Sternen droben in der höhe /</span> <span class="verse"><a name="13">13</a>Vnd du sprichst / was weis Gott? Solt er das im tunckel ist richten können?</span> <span class="verse"><a name="14">14</a>Die wolcken sind seine vordecke / vnd sihet nicht / vnd wandelt im vmbgang des Himels.</span> <span class="verse"><a name="15">15</a>Wiltu der welt laufft achten / darinnen die Vngerechten gegangen sind?</span> <span class="verse"><a name="16">16</a>Die vergangen sind ehe denn es zeit war / vnd das wasser hat jren grund weg gewasschen.</span> <span class="verse"><a name="17">17</a>Die zu Gott sprachen / Heb dich von vns / was solt der Allmechtige jnen thun können?</span> <span class="verse"><a name="18">18</a>So er doch jr Haus mit güter füllet / Aber der Gottlosen meinung sey ferne von mir.</span> <span class="verse"><a name="19">19</a>Die Gerechten werden sehen vnd sich frewen / vnd der Vnschüldige wird jr spotten.</span> <span class="verse"><a name="20">20</a>Was gilts / jr wesen wird verschwinden / vnd jr vbriges das fewr verzeren?</span> <span class="verse"><a name="21">21</a>SO vertrage dich nu mit jm vnd habe friede / Daraus wird dir viel guts komen.</span> <span class="verse"><a name="22">22</a>Höre das Gesetz von seinem munde / vnd fasse seine rede in dein hertz.</span> <span class="verse"><a name="23">23</a>Wirstu dich bekeren zu dem Allmechtigen / so wirstu gebawet werden / vnd vnrecht ferne von deiner Hütten thun.</span> <span class="verse"><a name="24">24</a>So wirstu fur erden gold geben / vnd fur die felsen güldene beche.</span> <span class="verse"><a name="25">25</a>Vnd der Allmechtige wird dein gold sein / vnd silber wird dir zugeheufft werden.</span> <span class="verse"><a name="26">26</a>Denn wirstu deine lust haben an dem Allmechtigen / vnd dein andlitz zu Gott auffheben.</span> <span class="verse"><a name="27">27</a>So wirstu jn bitten / vnd er wird dich hören / vnd wirst deine gelübde bezalen.</span> <span class="verse"><a name="28">28</a>Was du wirst furnemen wird er dir lassen gelingen / Vnd das liecht wird auff deinem wege scheinen.</span> <span class="verse"><a name="29">29</a>Denn die sich demütigen / die erhöhet er / Vnd wer seine augen niderschlegt / der wird genesen.</span> <span class="verse"><a name="30">30</a>Vnd der vnschüldige wird errettet werden / Er wird aber errettet vmb seiner hende reinigkeit willen.</span> </p></div</div></div></body></html>