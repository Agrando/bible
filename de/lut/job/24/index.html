<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/job/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/job">Job</a> &gt <strong>Chapter 24</strong></div><p><span class="verse"><a name="1">1</a>WArumb solten die zeitWeil Gott die Bösen so lesst machen wie sie wöllen / so scheinet es / als wisse er nichts drumb. Weil jr denn sagt / er straffe die Bösen vnd nicht die Fromen / So müsset jr zugeben / das ers nicht wisse / vnd die jn kennen / auch nicht wissen / zu welcher zeit er straffen werde / wie jr euch rhümet zu wissen. dem Allmechtigen nicht verborgen sein? Vnd die jn kennen / sehen seine tage nicht.</span> <span class="verse"><a name="2">2</a>Sie treiben die grentzen zu rück / sie rauben die herde vnd weiden sie.</span> <span class="verse"><a name="3">3</a>Sie treiben der Waisen esel weg / vnd nemen der Widwen ochsen zu pfande.</span> <span class="verse"><a name="4">4</a>Die armen müssen jnen weichen / vnd die dürfftigen im Lande müssen sich verkriechen.</span> <span class="verse"><a name="5">5</a>Sihe / das wildDie freien / frechen Leute vnd Tyrannen.in der wüsten gehet er aus wie sie pflegen / früe zum raub / das sie speise bereiten fur die Jungen.</span> <span class="verse"><a name="6">6</a>Sie erndten auff dem acker / alles was er tregt / vnd lesen den weinberg / den sie mit vnrecht haben.</span> <span class="verse"><a name="7">7</a>Die nacketen lassen sie liegen / vnd lassen jnen keine decke im frost / den sie die Kleider genomen haben.</span> <span class="verse"><a name="8">8</a>Das sie sich müssen zu den felsen halten / wenn ein Platzregen von bergen auff sie geusst / weil sie sonst keinen trost haben.</span> <span class="verse"><a name="9">9</a>SJe reissen das Kind von den brüsten / vnd machens zum waisen / vnd machen die Leute arm mit pfenden.</span> <span class="verse"><a name="10">10</a>Den Nacketen lassen sie on kleider gehen / vnd den Hungerigen nemen sie die garben.</span> <span class="verse"><a name="11">11</a>Sie zwingen sie öle zu machen auff jrer eigen mülen / vnd jre eigen kelter zutretten / Vnd lassen sie doch durst leiden.</span> <span class="verse"><a name="12">12</a>Sie machen die Leute in der stad süfftzend / vnd die Seele der erschlagenen schreiend / vnd Gott stürtzet sie nicht.</span> <span class="verse"><a name="13">13</a>Darumb sind sie abtrünnig worden vom liecht / vnd kennen seinen weg nicht / vnd keren nicht wider zu seiner strassen.</span> <span class="verse"><a name="14">14</a>Wenn der tag anbricht / stehet auff der Mörder / vnd erwürget den armen vnd dürfftigen / Vnd des nachts ist er wie ein Dieb.</span> <span class="verse"><a name="15">15</a>Das auge des Ehebrechers hat acht auff das tunckel / vnd spricht / Mich sihet kein auge / vnd meinet er sey verborgen.</span> <span class="verse"><a name="16">16</a>Jm finstern bricht er zun Heusern ein / Des tages verbergen sie sich mit einander / vnd schewen das liecht.</span> <span class="verse"><a name="17">17</a>Denn wo jnen der morgen kompt / ists jnen wie ein finsternis / Denn er fület das schrecken der finsternis.</span> <span class="verse"><a name="18">18</a>Er feret leichtfertig wie auff eim wasser da hin / seine Habe wird geringe im Lande / vnd bawetDas ist / die der hurerey nachgehen / bringen jr Gut vmb vnd lassens vngebawet. seinen Weinberg nicht.</span> <span class="verse"><a name="19">19</a>Die Helle nimpt weg die da sündigen / Wie die hitze vnd dürre das Schneewasser verzeret.</span> <span class="verse"><a name="20">20</a>ES werden sein vergessen die barmhertzigen / Seine lust wird wormicht werden / sein wird nicht mehr gedacht / Er wird zubrochen werden wie ein fauler Bawm.</span> <span class="verse"><a name="21">21</a>Er hat beleidiget / die Einsame die nicht gebirt / Vnd hat der Widwen kein guts gethan.</span> <span class="verse"><a name="22">22</a>Vnd die Mechtigen vnter sich gezogen mit seiner krafft / Wenn er stehet / wird er seines Lebens nicht gewis sein.</span> <span class="verse"><a name="23">23</a>Er macht jm wol selbs eine sicherheit / Doch sehen seine augen auff jr thunDas ist / das sie nicht ein Auffrhur wider jn machen / dempffet er sie jmerdar vnd mus also sicherheit mit list suchen / Aber es weret nicht..</span> <span class="verse"><a name="24">24</a>Sie sind eine kleine zeit erhaben / vnd werden zu nicht / vnd vnterdruckt / vnd gantz vnd gar ausgetilget werden / Vnd wie die erste blüet an den ehern / werden sie abgeschlagen werden.</span> <span class="verse"><a name="25">25</a>Jsts nicht also? wolan / wer wil mich lügen straffen / vnd beweren / das meine Rede nichts sey?</span> </p></div</div></div></body></html>