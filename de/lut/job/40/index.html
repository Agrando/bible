<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/job/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/job">Job</a> &gt <strong>Chapter 40</strong></div><p><span class="verse"><a name="1">1</a>VND der HERR antwortet Hiob / vnd sprach /</span> <span class="verse"><a name="2">2</a>Wer mit dem Allmechtigen haddern wil / sols jm der nicht beybringen? Vnd wer Gott taddelt / sol der nicht verantworten.</span> <span class="verse"><a name="3">3</a>HJob aber antwortet dem HERRN / vnd sprach /</span> <span class="verse"><a name="4">4</a>Sihe / Jch bin zu leichtfertig gewest / was sol ich antworten? Jch wil meine hand auff meinen mund legen.</span> <span class="verse"><a name="5">5</a>Jch hab ein mal geredt / darumb wil ich nicht mehr antworten / Hernach wil ichs nicht mehr thun.</span> <span class="verse"><a name="6">6</a>VND der HERR antwortet Hiob aus einem wetter / vnd sprach /</span> <span class="verse"><a name="7">7</a>Gürte wie ein Man deine lenden / Jch wil dich fragen / Lere mich.</span> <span class="verse"><a name="8">8</a>Soltestu mein Vrteil zu nicht machen / vnd mich verdamnen / das du gerecht seiest?</span> <span class="verse"><a name="9">9</a>Hastu einen arm wie Gott / vnd kanst mit gleicher stimme donnern / als er thut?</span> <span class="verse"><a name="10">10</a>Schmück dich mit pracht / vnd erhebe dich / zeuch dich löblich vnd herrlich an.</span> <span class="verse"><a name="11">11</a>Strewe aus den zorn deines grimmes / schaw an die Hohmütigen wo sie sind / vnd demütige sie.</span> <span class="verse"><a name="12">12</a>Ja schaw die Hohmütigen / wo sie sind / vnd beuge sie / Vnd mache die Gottlosen dünne wo sie sind.</span> <span class="verse"><a name="13">13</a>Verscharre sie mit einander in der erden / vnd versencke jre pracht ins verborgen.</span> <span class="verse"><a name="14">14</a>So wil ich dir auch bekennen / das dir deine rechte hand helffen kan.</span> <span class="verse"><a name="15">15</a>SJhe / der BehemothHeisst alle grosse vngehewre Thier. Wie Leuiathan alle grosse vngehewre Fische. Aber dar vnter berschreibet er die gewalt vnd macht des Teufels vnd seines Gesinds / des gottlosen Hauffens in der Welt.  / den ich neben dir gemacht habe / frisset hew wie ein ochse.</span> <span class="verse"><a name="16">16</a>Sihe / seine krafft ist in seinen Lenden / vnd sein vermügen in dem nabel seines Bauchs.</span> <span class="verse"><a name="17">17</a>Sein schwantz strecket sich wie ein Cedern / die adern seiner Scham starren wie ein ast.</span> <span class="verse"><a name="18">18</a>Seine Knochen sind / wie fest ertz / Seine Gebeine sind wie eiserne stebe.</span> <span class="verse"><a name="19">19</a>Er ist der anfang der wege Gottes / der jn gemacht hat / der greifft jn an mit seinem schwert.</span> <span class="verse"><a name="20">20</a>Die Berge tragen jm kreuter / vnd alle wilde Thier spielen daselbs.</span> <span class="verse"><a name="21">21</a>Er ligt gern im schatten / Jm rhor vnd im schlam verborgen.</span> <span class="verse"><a name="22">22</a>Das gepüsch bedeckt jn mit seinem schatten / vnd die Bachweiden bedecken jn.</span> <span class="verse"><a name="23">23</a>Sihe / er schluckt in sich den Strom / vnd achts nicht gros / lest sich düncken / er wölle den Jordan mit seinem munde ausschepffen.</span> <span class="verse"><a name="24">24</a>Noch fehet man jn mit seinen eigen Augen / vnd durch Fallstrick durchboret man jm seine nasen.</span> <span class="verse"><a name="25">25</a>KAnstu den LeuiathanLeuiathan nennet er die grossen Walfisch im meer / Doch darunter beschreibt er der welt Fürsten / den Teufel mit seinem Anhang. ziehen mit dem hamen / vnd seine Zungen mit einem strick fassen?</span> <span class="verse"><a name="26">26</a>Kanstu jm einen Angel in die nasen legen / vnd mit einer stachel jm die Backen durchboren?</span> <span class="verse"><a name="27">27</a>Meinstu / er werde dir viel flehens machen / oder dir heuchlen?</span> <span class="verse"><a name="28">28</a>Meinstu das er einen Bund mit dir machen werde / das du jn jmer zum Knecht habest?</span> <span class="verse"><a name="29">29</a>Kanstu mit jm spielen wie mit einem Vogel? oder in deinen Dirnen binden?</span> <span class="verse"><a name="30">30</a>Meinstu / die Gesellschafften werden jn zuschneiten / das er vnter die Kauffleute zuteilet wird?</span> <span class="verse"><a name="31">31</a>Kanstu das netze füllen mit seiner Haut / vnd die fischreusen mit seinem Kopff?</span> <span class="verse"><a name="32">32</a>Wenn du deine hand an jn legest / so gedencke / das ein streit sey / den du nicht ausfüren wirst.</span> </p></div</div></div></body></html>