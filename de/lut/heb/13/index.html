<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/heb/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/heb">Hebrews</a> &gt <strong>Chapter 13</strong></div><p><span class="verse"><a name="1">1</a>BLeibet fest in der brüderlichen Liebe.</span> <span class="verse"><a name="2">2</a>Gastfrey zu sein vergesset nicht / Denn durch dasselbige haben etliche / on jr wissen / Engel beherget.</span> <span class="verse"><a name="3">3</a>Gedencket der Gebundenen / als die Mitgebundene / vnd dere / die trübsal leiden / als die jr auch noch im Leibe lebet.</span> <span class="verse"><a name="4">4</a>Die Ehe sol ehrlich gehalten werden bey allen / vnd das Ehebette vnbefleckt. Die Hurer aber vnd die Ehebrecher wird Gott richten.</span> <span class="verse"><a name="5">5</a>Der wandel sey on Geitz / vnd lasset euch benügen an dem das da ist / Denn er hat gesagt / Jch wil dich nicht verlassen noch verseumen.</span> <span class="verse"><a name="6">6</a>Also / das wir thüren sagen / der HERR ist mein Helffer / vnd wil mich nicht fürchten / was solt mir ein Mensch thun?</span> <span class="verse"><a name="7">7</a>Gedencket an ewer Lerer / die euch das wort Gottes gesagt haben / Welcher ende schawet an / vnd folget jrem Glauben nach. Gen. 18; Gen. 19; Josu. 1; Psal. 118 vnd Psal. 56.</span> <span class="verse"><a name="8">8</a>Jhesus christus / gestern vnd heute / vnd derselbe auch in ewigkeit.</span> <span class="verse"><a name="9">9</a>Lasset euch nicht mit mancherley vnd frembden Leren vmbtreiben. Denn es ist köstlich ding / das das Hertz feste werde / Welchs geschicht durch Gnade / nicht durch SpeisenDas ist / mit Menschengesetze / die von Speise vnd kleider leren / nicht vom Glauben.  / dauon keinen nutz haben / so damit vmgehenDas ist / Gott damit dienen wollen. .</span> <span class="verse"><a name="10">10</a>Wir haben einen Altar / dauon nicht macht haben zu essen / die der Hütten pflegen.</span> <span class="verse"><a name="11">11</a>Denn welcher Thierer blut getragen wird / durch den Hohenpriester in das Heilige fur die sünde / derselbigen Leichnam werden verbrand ausser dem Lager.</span> <span class="verse"><a name="12">12</a>Darumb auch Jhesus / auff das er heilige das Volck durch sein eigen Blut / hat er gelidden aussen fur dem Thor.</span> <span class="verse"><a name="13">13</a>So lasset vns nu zu jm hin aus gehen / ausser dem Lager / vnd seine schmach tragen.</span> <span class="verse"><a name="14">14</a>Denn wir haben hie kein bleibende Stad / sondern die zukünfftige suchen wir. Num. 18.</span> <span class="verse"><a name="15">15</a>SO lasset vns nu opffern / durch jn / das Lobeopffer / Gotte allezeit / das ist / die Frucht der lippen / die seinen Namen bekennen.</span> <span class="verse"><a name="16">16</a>Wol zu thun vnd mit zu teilen vergesset nicht / Denn solche Opffer gefallen Gott wol.</span> <span class="verse"><a name="17">17</a>Gehorchet ewren Lerern / vnd folget jnen / Denn sie wachen vber ewre Seelen / als die da rechenschafft dafur geben sollen / Auff das sie das mit freuden thun / vnd nicht mit seufftzen / Denn das ist euch nicht gut.</span> <span class="verse"><a name="18">18</a>Betet fur vns. Vnser trost ist der / das wir ein gut Gewissen haben / vnd vleissigen vns guten wandel zufüren bey allen.</span> <span class="verse"><a name="19">19</a>Jch ermane aber zum vberflus / solchs zuthun / auff das ich auffs schierst wider zu euch kome.</span> <span class="verse"><a name="20">20</a>GOtt aber des Friedes / der von den Todten ausgefüret hat den grossen Hirten der schafe / durch das blut des ewigen Testaments / vnsern HErrn Jhesum /</span> <span class="verse"><a name="21">21</a>Der mache euch fertig in allem guten werck zu thun seinen willen / vnd schaffe in euch / was fur jm gefellig ist / durch Jhesum Christ / Welchem sey Ehre von ewigkeit zu ewigkeit / Amen.</span> <span class="verse"><a name="22">22</a>JCH ermane euch aber / lieben Brüder / haltet das Wort der ermanung zu gute / denn ich hab euch kurtz geschrieben.</span> <span class="verse"><a name="23">23</a>Wisset / das der bruder Timotheus wider ledig ist / mit welchem / so er bald kompt / wil ich euch sehen.</span> <span class="verse"><a name="24">24</a>Grüsset alle ewer Lerer / vnd alle Heiligen. Es grüssen euch die Brüder aus Jtalia.</span> <span class="verse"><a name="25">25</a>Die Gnade sey mit euch allen / AMEN. - Geschrieben aus Jtalia / Durch Timotheum.</span> </p></div</div></div></body></html>