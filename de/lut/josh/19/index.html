<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/josh/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/josh">Joshua</a> &gt <strong>Chapter 19</strong></div><p><span class="verse"><a name="1">1</a>DArnach fiel das ander Los des stams der kinder Simeon / nach jren Geschlechten / vnd jr Erbteil war vnter dem erbteil der kinder Juda.</span> <span class="verse"><a name="2">2</a>Vnd es ward jnen zum Erbteil / BeerSeba / Seba / Molada /</span> <span class="verse"><a name="3">3</a>HazarSual / Bala / Azem /</span> <span class="verse"><a name="4">4</a>ElTholad / Bethul / Harma /</span> <span class="verse"><a name="5">5</a>Ziklag / BethMarcaboth / HazarSussa /</span> <span class="verse"><a name="6">6</a>BethLebaoth / Saruhen / Das sind dreyzehen Stedte vnd jre dörffer.</span> <span class="verse"><a name="7">7</a>Ain / Rimon / Ether / Asan / Das sind vier Stedte vnd jre dörffer.</span> <span class="verse"><a name="8">8</a>Dazu alle dörffer / die vmb diese Stedte ligen / bis gen BaalathBeerRamath gegen mittag. Das ist das erbteil des stams der kinder Simeon in jren Geschlechten /</span> <span class="verse"><a name="9">9</a>Denn der kinder Simeon erbteil ist vnter der schnur / der kinder Juda / Weil das erbteil der kinder Juda jnen zu gros war / darumb erbeten die kinder Simeon vnter jrem Erbteil.</span> <span class="verse"><a name="10">10</a>DAS dritte Los fiel auff die kinder Sebulon nach jren Geschlechten / Vnd die grentze jres erbteils war bis gen Sarid /</span> <span class="verse"><a name="11">11</a>Vnd gehet hinauff zum Abend werts / gen Mareala / vnd stösset an Dabaseth / vnd stösset an den bach der fur Jakneam fleusst.</span> <span class="verse"><a name="12">12</a>Vnd wendet sich von Sarid gegen der Sonnen auffgang / bis an die grentze CislothThabor / vnd kompt hinaus gen Dabrath / vnd langet hinauff gen Japhia.</span> <span class="verse"><a name="13">13</a>Vnd von dannen gehet sie gegen dem auffgang durch Githa / Hepher / Jtha / Kazin / vnd kompt hinaus gen Rimon Mithoar vnd Nea.</span> <span class="verse"><a name="14">14</a>Vnd lencket sich rumb von mitternacht gen Nathon / vnd endet sich im tal JaphthahEl /</span> <span class="verse"><a name="15">15</a>Katath / Nahalal / Simron / Jedeala vnd BethLehem / Das sind zwelff Stedte vnd jre dörffer.</span> <span class="verse"><a name="16">16</a>Das ist das Erbteil der kinder Sebulon in jren Geschlechten / das sind jre Stedte vnd dörffer.</span> <span class="verse"><a name="17">17</a>DAS vierde Los fiel auff die kinder Jsaschar / nach jren Geschlechten /</span> <span class="verse"><a name="18">18</a>Vnd jre grentze war / Jesreel / Chesulloth / Sunem /</span> <span class="verse"><a name="19">19</a>Hapharaim / Sion / Anaharath /</span> <span class="verse"><a name="20">20</a>Rabith / Kiseon / Abez /</span> <span class="verse"><a name="21">21</a>Remeth / EnGannem / Enhada / BethPazez.</span> <span class="verse"><a name="22">22</a>Vnd stösset an Thabor / Sahazima / BethSemes / vnd jr ende ist am Jordan / Sechzehen Stedte vnd jre dörffer.</span> <span class="verse"><a name="23">23</a>Das ist das Erbteil des stams der kinder Jsaschar in jren Geschlechten / Stedten vnd dörffern.</span> <span class="verse"><a name="24">24</a>DAS fünffte Los fiel auff den stam der kinder Asser / nach jren Geschlechten /</span> <span class="verse"><a name="25">25</a>Vnd jre grentze war Helkath / Hali / Beten / Achsaph /</span> <span class="verse"><a name="26">26</a>AlaMelech / Amead / Miseal. Vnd stösset an den Carmel am Meer / vnd an SihorLibnath /</span> <span class="verse"><a name="27">27</a>vnd wendet sich gegen der Sonnen auffgang / gen BethDagon / vnd stösset an Sebulon / vnd an das tal JephthahEl an die mitternacht / BethEmek / Negiel / vnd kompt hinaus zu Cabul zur lincken /</span> <span class="verse"><a name="28">28</a>Ebron / Rebob / Hamon / Kana / bis an gros Zidon.</span> <span class="verse"><a name="29">29</a>Vnd wendet sich gen Rama / bis zu der festen Stad Zor / Vnd wendet sich gen Hossa / vnd endet sich am Meer / der schnur nach gen Achsib /</span> <span class="verse"><a name="30">30</a>Vma / Aphek / Rehob / Zwo vnd zwenzig Stedte vnd jre dörffer.</span> <span class="verse"><a name="31">31</a>Das ist das erbteil des stams der kinder Asser in jren Geschlechten / Stedten vnd dörffern.</span> <span class="verse"><a name="32">32</a>DAS sechste Los fiel auff die kinder Naphthali / in jren Geschlechten /</span> <span class="verse"><a name="33">33</a>Vnd jre grentze waren von Heleph / Elon / durch Zaenannim / Adami-Nekeb / JabneEl / bis gen Lakum / vnd endet sich am Jordan.</span> <span class="verse"><a name="34">34</a>Vnd wendet sich zum abend gen AsnothThabor / vnd kompt von dannen hinaus gen Hukok / Vnd stösset an Sebulon gegen Mittag / vnd an Asser gegen Abend / vnd an Juda am Jordan gegen der Sonnen auffgang /</span> <span class="verse"><a name="35">35</a>Vnd hat feste stedte / Zidim / Zer / Hamath / Rakath / Chinnareth /</span> <span class="verse"><a name="36">36</a>Adama / Rama / Hazor /</span> <span class="verse"><a name="37">37</a>Kedes / Edrei / EnHazor /</span> <span class="verse"><a name="38">38</a>Jereon / MigdalEl / Harem / BethAnath / BethSames / Neunzehen Stedte vnd jre dörffer.</span> <span class="verse"><a name="39">39</a>Das ist das Erbteil des Stams der kinder Naphthali / in jren Geschlechten / Stedten vnd dörffern.</span> <span class="verse"><a name="40">40</a>DAS siebende Los fiel auff den stam der kinder Dan / nach jren Geschlechten /</span> <span class="verse"><a name="41">41</a>Vnd die grentze jrs erbteils waren / Zarea / Esthaol / Jrsames /</span> <span class="verse"><a name="42">42</a>Saelabin / Aialon / Jethla /</span> <span class="verse"><a name="43">43</a>Elon / Thimnatha / Ekron /</span> <span class="verse"><a name="44">44</a>Eltheke / Gibethon / Baalath /</span> <span class="verse"><a name="45">45</a>Jehud / BneBarak / GathRimon /</span> <span class="verse"><a name="46">46</a>MeJarkon / Rakon / mit den grentzen neben Japho /</span> <span class="verse"><a name="47">47</a>Vnd an denselben endet sich die grentze der kinder Dan. Vnd die kinder Dan zogen hinauff vnd stritten wider Lesem / vnd gewonnen vnd schlugen sie mit der scherffe des Schwerts / vnd namen sie ein / vnd woneten drinnen / vnd nenneten sie Dan / nach jres Vaters namen.</span> <span class="verse"><a name="48">48</a>Das ist das Erbteil des stams der kinder Dan / in jren Geschlechten / Stedten vnd dörffern.</span> <span class="verse"><a name="49">49</a>VND da sie das Land gar ausgeteilet hatten mit seinen Grentzen / gaben die kinder Jsrael Josua dem son Nun ein Erbteil vnter jnen /</span> <span class="verse"><a name="50">50</a>vnd gaben jm nach dem befelh des HERRN die Stad / die er foddert / nemlich ThimnathSerah / auff dem gebirge Ephraim. Da bawete er die Stad / vnd wonet drinnen.</span> <span class="verse"><a name="51">51</a>DAS sind die Erbteil / die Eleasar der Priester / vnd Josua der son Nun / vnd die Obersten der veter vnter den Geschlechten / durchs Los den kindern Jsrael austeileten zu Silo fur dem HERRN / fur der thür der Hütten des Stiffts / vnd volendeten also das austeilen des Lands.</span> </p></div</div></div></body></html>