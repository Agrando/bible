<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/josh/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/josh">Joshua</a> &gt <strong>Chapter 13</strong></div><p><span class="verse"><a name="1">1</a>DA nu Josua alt war vnd wolbetaget / sprach der HERR zu jm / Du bist alt worden vnd wolbetaget / vnd des Lands ist noch fast viel vbrig einzunemen /</span> <span class="verse"><a name="2">2</a>nemlich / das gantze Galilea der Philister / vnd gantz Gessuri /</span> <span class="verse"><a name="3">3</a>von Sihor an / der fur Egypten fleust bis an die grentze Ekron gegen mitternacht / die den Cananitern zugerechnet wird / fünff Herrn der Philister / nemlich / der Gasiter / der Asdoditer / der Askloniter / der Gethiter / der Ekroniter vnd die Auiter.</span> <span class="verse"><a name="4">4</a>Von mittag an aber ist das gantz Land der Cananiter / vnd Meara der Zidonier bis gen Aphek / bis an die grentze der Amoriter.</span> <span class="verse"><a name="5">5</a>Da zu das Land der Gibliter / vnd der gantze Libanon / gegen der Sonnen auffgang / von BaalGad an / vnter dem berge Hermon / bis man kompt gen Hamath.</span> <span class="verse"><a name="6">6</a>Alle die auff dem Gebirge wonen / von Libanon an / bis an die Warmewasser / vnd alle Zidonier / Jch wil sie vertreiben fur den kindern Jsrael / Losse nu drumb sie aus zuteilen vnter Jsrael / wie ich dir geboten habe.</span> <span class="verse"><a name="7">7</a>SO teile nu dis Land zum Erbe vnter die neun Stemme / vnd vnter den halben stam Manasse.</span> <span class="verse"><a name="8">8</a>Denn die Rubeniter vnd Gadditer haben mit dem andern halben Manasse jr Erbteil empfangen / das jnen Mose gab jenseid dem Jordan gegen dem auffgang / wie jnen dasselb Mose der knecht des HERRN gegeben hat /</span> <span class="verse"><a name="9">9</a>von Aroer an / die am vfer des wassers bey Arnon ligt / vnd von der Stad mitten im wasser / vnd alle gegend Medba bis gen Dibon.</span> <span class="verse"><a name="10">10</a>Vnd alle stedte Sihon des königes der Amoriter / der zu Hesbon sas / bis an die grentze der kinder Ammon.</span> <span class="verse"><a name="11">11</a>Dazu Gilead vnd die grentze an Gessuri vnd Maachathi vnd den gantzen berg Hermon / vnd das gantze Basan / bis gen Salcha.</span> <span class="verse"><a name="12">12</a>Das gantze Reich Og zu Basan / der zu Astharoth vnd Edrej sas / welcher noch ein vberiger war von den Risen / Mose aber schlug sie vnd vertreib sie. Num. 32.; Deut. 3.; Josu. 1.; Josu. 18.</span> <span class="verse"><a name="13">13</a>DJe kinder Jsrael vertrieben aber die zu Gessur vnd zu Maachath nicht sondern es wonet beide Gessur vnd Maachath vnter den kindern Jsrael / bis auff diesen tag.</span> <span class="verse"><a name="14">14</a>Aber dem stam der Leuiten gab er kein Erbteil / Denn das Opffer des HERRN des Gottes Jsrael ist jr Erbteil / wie er jnen geredt hat. Num. 18.</span> <span class="verse"><a name="15">15</a>ALso gab Mose dem stam der kinder Ruben nach jren Geschlechten /</span> <span class="verse"><a name="16">16</a>Das jre Grentze waren / von Aroet die am vfer des wassers bey Arnon ligt / vnd die Stad mitten im wasser / mit allem eben felde / bis gen Medba.</span> <span class="verse"><a name="17">17</a>Hesbon vnd alle jre Stedte die im eben felde ligen / Dibon / BamothBaal / vnd BethBaalMeon.</span> <span class="verse"><a name="18">18</a>Jahza / Kedemoth / Mephaath.</span> <span class="verse"><a name="19">19</a>Kiriathaim / Sibma / Zereth-Sahar / auff dem gebirge im tal</span> <span class="verse"><a name="20">20</a>BethPeor / die Beche am Pisga / vnd Beth Jesimoth /</span> <span class="verse"><a name="21">21</a>vnd alle Stedte auff der eben. Vnd das gantze Reich Sihon des königs der Amoriter / der zu Hesbon sass / den Mose schlug / sampt den Fürsten Midian / Eui / Rekem / Zur / Hur / vnd Reba / die gewaltigen des königes Sihon / die im Lande woneten.</span> <span class="verse"><a name="22">22</a>Dazu Bileam den son Beor / den Weissager erwürgeten die kinder Jsrael mit dem schwert / sampt den erschlagenen.</span> <span class="verse"><a name="23">23</a>Vnd die grentze der kinder Ruben war der Jordan. Das ist das Erbteil der kinder Ruben vnter jren Geschlechten / Stedten vnd Dörffern. Num. 31.</span> <span class="verse"><a name="24">24</a>DEM stam der kinder Gad vnter jren Geschlechten gab Mose</span> <span class="verse"><a name="25">25</a>das jre Grentze waren Jaeser vnd alle Stedte in Gilead / vnd das halbe Land der kinder Ammon / bis gen Aroer / welche ligt fur Rabbah.</span> <span class="verse"><a name="26">26</a>Vnd von Hesbon bis gen RamathMizpe vnd Betonim / vnd von Mahanaim bis an die grentze Debir.</span> <span class="verse"><a name="27">27</a>Jm tal aber Betharam / Beth-Nimra / Sucoth vnd Zaphon / die vbrig war von dem Reich Sihon des königes zu Hesbon / das der Jordan die grentze war / bis ans ende des meers Cinnereth / disseid des Jordans gegen dem auffgang.</span> <span class="verse"><a name="28">28</a>Das ist das Erbteil der kinder Gad in jren Geschlechten / Stedten vnd Dörffern.</span> <span class="verse"><a name="29">29</a>DEm halben stam der kinder Manasse nach jren Geschlechten gab Mose /</span> <span class="verse"><a name="30">30</a>das jr Grentze waren von Mahanaim an / das gantze Basan / das gantze Reich Og des königes zu Basan / vnd alle flecken Jair die in Basan ligen / nemlich sechzig Stedte.</span> <span class="verse"><a name="31">31</a>Vnd das halbe Gilead / Astharoth / Edrei / die stedte des königreichs Ogs zu Basan / gab er den kindern Machir des sons Manasse das ist / der helfft der kinder Machir nach jren Geschlechten.</span> <span class="verse"><a name="32">32</a>DAs ist / das Mose ausgeteilet hat in dem gefilde Moab jenseid des Jordans fur Jeriho / gegen dem auffgang.</span> <span class="verse"><a name="33">33</a>Aber dem stam Leui gab Mose kein Erbteil / Denn der HERR der Gott Jsrael ist jr Erbteil / wie er jnen geredt hat.</span> </p></div</div></div></body></html>