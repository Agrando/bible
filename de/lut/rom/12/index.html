<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/rom/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/rom">Romans</a> &gt <strong>Chapter 12</strong></div><p><span class="verse"><a name="1">1</a>JCH ermane euch / lieben Brüder / durch die Barmhertzigkeit Gottes / Das jre ewre Leibe begebet zum Opffer / das da lebendig / heilig / vnd Gott wolgefellig sey / welchs sey ewer vernünfftigerS. Paulus heisset hie alle Opffer / Werck / Gottesdienst / vnuernünfftig / wenn sie on glauben vnd Gottes erkentnis geschehen. Gottesdienst.</span> <span class="verse"><a name="2">2</a>Vnd stellet euch nicht dieser Welt gleich / sondern verendert euch durch vernewerung ewers sinnes / Auff das jr prüfen möget / welchs da sey der gute / der wolgefellige / vnd der volkomene Gottes wille.</span> <span class="verse"><a name="3">3</a>DEnn ich sage durch die Gnade / die mir gegeben ist / jederman vnter euch / Das niemand weiter von jm halte / denn sichs gebürt zu halten / Sondern das er von jm messiglich halte / ein jglicher nach dem Gott ausgeteilet hat / das mas des glaubens.</span> <span class="verse"><a name="4">4</a>Denn gleicher weise als wir in einem Leibe viel Glieder haben / aber alle glieder nicht einerley Geschefft haben /</span> <span class="verse"><a name="5">5</a>Also sind wir viele ein Leib in Christo / Aber vnternander ist einer des andern Glied /</span> <span class="verse"><a name="6">6</a>Vnd haben mancherley Gaben nach der gnade / die vns gegeben ist.</span> <span class="verse"><a name="7">7</a>Hat jemand Weissagung / so sey sie dem glauben ehnlichAlle Weissagung die auff werck / vnd nicht lauter auff Christum füret / als den einigen Trost / wie köstlich sie ist / so ist sie doch dem glauben nicht ehnlich / Als da sind die offenbarung der Poltergeister / die Messen / Walfarten / fasten vnd Heiligen dienst suchen . Hat jemand ein Ampt / so warte er des ampts. LeretMan leret die es nicht wissen vnd ermanet die es zuuor wissen. jemand / so warte er der lere.</span> <span class="verse"><a name="8">8</a>Ermanet jemand / so warte er des ermanens. Gibt jemand / so gebe er einfeltiglich. Regieret jemand / so sey er sorgfeltig. Vbet jemand Barmhertzigkeit / so thu ers mit lust. 1. Cor. 12.</span> <span class="verse"><a name="9">9</a>DJe Liebe sey nicht falsch. Hasset das arge / Hanget dem guten an.</span> <span class="verse"><a name="10">10</a>Die brüderliche Liebe vnternander sey hertzlich. Einer kome dem andern mit Ehrerbietung zuuor.</span> <span class="verse"><a name="11">11</a>Seid nicht trege / was jr thun solt. Seid brünstig im geiste. Schicket euch in die zeit.</span> <span class="verse"><a name="12">12</a>Seid frölich in hoffnung / Gedültig in trübsal / Haltet an am gebet.</span> <span class="verse"><a name="13">13</a>Nemet euch der Heiligen notdurfft an. Herberget gerne.</span> <span class="verse"><a name="14">14</a>Segenet die euch verfolgen / Segenet vnd fluchet nicht.</span> <span class="verse"><a name="15">15</a>Frewet euch mit den Frölichen / vnd weinet mit den Weinenden.</span> <span class="verse"><a name="16">16</a>Habt einerley sinn vnternander. Trachtet nicht nach hohen dingen / sondern haltet euch herunter zu den Nidrigen.</span> <span class="verse"><a name="17">17</a>Haltet euch nicht selbs fur Klug. VErgeltet niemand böses mit bösem. Vleissiget euch der ehrbarkeit gegen jederman /</span> <span class="verse"><a name="18">18</a>Jst es müglich / so viel an euch ist / so habt mit allen Menschen friede.</span> <span class="verse"><a name="19">19</a>Rechet euch selber nicht / meine Liebesten / sondern gebet raum dem zorn (Gottes) Denn es stehet geschrieben / Die Rache ist mein / Jch wil vergelten / spricht der HERR.</span> <span class="verse"><a name="20">20</a>So nu deinen Feind hungert / so speise jn / Dürstet jn / so trencke jn / Wenn du das thust / so wirstu fewrige KolenFewer auff das Heubt legen ist / das der Feind durch Wolthat / vber sich selbs erzürnet / das er vns so vbel gethan hat. auff sein Heubt samlen.</span> <span class="verse"><a name="21">21</a>Las dich nicht das böse vberwinden / Sondern vberwinde das böse mit gutem. Deut. 32; Prou. 21.</span> </p></div</div></div></body></html>