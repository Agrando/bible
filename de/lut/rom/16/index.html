<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/rom/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/rom">Romans</a> &gt <strong>Chapter 16</strong></div><p><span class="verse"><a name="1">1</a>Jch befehl euch vnser Schwester Pheben / welche ist am dienste der Gemeine zu Kenchrea /</span> <span class="verse"><a name="2">2</a>Das jr sie auffnemet in dem HErrn / wie sichs zimet den Heiligen / Vnd thut jr beystand in allem Gescheffte / darinnen sie ewer bedarff / Denn sie hat auch vielen beystand gethan / auch mir selbs.</span> <span class="verse"><a name="3">3</a>GRüsset die Priscan vnd den Aquilan / meine gehülffen in Christo Jhesu /</span> <span class="verse"><a name="4">4</a>welche haben fur mein Leben jre helse dargegeben / Welchen nicht allein ich dancke / sondern alle Gemeine vnter den Heiden /</span> <span class="verse"><a name="5">5</a>Auch grüsset die Gemeine in jrem Hause. Grüsset Epenetum / meinen liebesten / welcher ist der Erstling vnter den aus Achaia in Christo.</span> <span class="verse"><a name="6">6</a>Grüsset Mariam / welche viel mühe vnd erbeit mit vns gehabt hat.</span> <span class="verse"><a name="7">7</a>Grüsset den Andronicum vnd den Junian meine gefreundte / vnd meine Mitgefangene / welche sind berümpte Apostel / vnd fur mir gewesen in Christo.</span> <span class="verse"><a name="8">8</a>Grüsset Amplian meinen lieben in dem HErrn.</span> <span class="verse"><a name="9">9</a>Grüsset Vrban vnsern Gehülffen in Christo / vnd Stachyn meinen lieben.</span> <span class="verse"><a name="10">10</a>Grüsset Apellen den bewerten in Christo. Grüsset die da sind von Aristobuli gesinde.</span> <span class="verse"><a name="11">11</a>Grüsset Herodionem meinen gefreundten. Grüsset die da sind von Narcissus gesinde / in dem HErrn.</span> <span class="verse"><a name="12">12</a>Grüsset die Tryphena / vnd die Tryphosa welche in dem HErrn geerbeitet haben. Grüsset die Persida meine liebe / welche in dem HErrn viel geerbeitet hat.</span> <span class="verse"><a name="13">13</a>Grüsset Ruffum den ausserweleten in dem HErrn / vnd seine vnd meine Mutter.</span> <span class="verse"><a name="14">14</a>Grüsset Asyncritum vnd Phlegonten / Herman / Patroban / Hermen / vnd die Brüder bey jnen.</span> <span class="verse"><a name="15">15</a>Grüsset Philologum vnd die Julian / Nereum vnd seine Schwester / vnd Olympan / vnd alle Heiligen bey jnen.</span> <span class="verse"><a name="16">16</a>Grüsset euch vnternander mit dem heiligen Kus. Es grüssen euch die gemeinen Christi.</span> <span class="verse"><a name="17">17</a>JCH ermane aber euch / lieben Brüder / Das jr auffsehet / auff die da Zurtrennung vnd Ergernis anrichten / neben der Lere / die jr gelernet habt / vnd weichet von denselbigenDas ist wider allerley Menschenlere gesagt. .</span> <span class="verse"><a name="18">18</a>Denn solche dienen nicht dem HErrn Jhesu Christo / sondern jrem Bauche / Vnd durch süsse wort vnd prechtige Rede / verfüren sie die vnschüldigen Hertzen.</span> <span class="verse"><a name="19">19</a>Denn ewer gehorsam ist vnter jederman auskomen. Derhalben frewe ich mich vber euch. Jch wil aber / das jr weise seid auffs gute / aber einfeltig auffs böse.</span> <span class="verse"><a name="20">20</a>Aber der Gott des friedes zutrette den Satan vnter ewre Füsse in kürtzen. Die gnade vnsers HErrn Jhesu Christi sey mit euch.</span> <span class="verse"><a name="21">21</a>ES grüssen euch Timotheus mein gehülffe / vnd Lucius / vnd Jason / vnd Sosipater / meine gefreundten.</span> <span class="verse"><a name="22">22</a>Jch Tertius grüsse euch / der ich diesen Brieff geschrieben habe / in dem HErrn.</span> <span class="verse"><a name="23">23</a>Es grüsset euch Gaius / mein vnd der gantzen Gemeine wirt Es grüsset euch Erastus der stad Rendmeister / vnd Quartus der Bruder.</span> <span class="verse"><a name="24">24</a>Die Gnade vnsers HErrn Jhesu Christi sey mit euch allen / AMEN.</span> <span class="verse"><a name="25">25</a>DEm aber / der euch stercken kan / lauts meines Euangelij vnd predigt von Jhesu Christ / Durch welche das Geheimnis offenbaret ist / das von der Welt her verschwiegen gewesen ist /</span> <span class="verse"><a name="26">26</a>Nu aber offenbaret / auch kund gemacht durch der Propheten schrifft / aus befelh des ewigen Gottes / den gehorsam des glaubens auffzurichten / vnter allen Heiden /</span> <span class="verse"><a name="27">27</a>Demselbigen Gott / der alleine weise ist / sey Ehre / durch Jhesu Christ / in ewigkeit / AMEN. An die Römer. Gesand von Corintho / durch Pheben / die am Dienst war der gemeine zu Kenchrea.</span> </p></div</div></div></body></html>