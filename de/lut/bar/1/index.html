<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/bar/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/bar">Baruch</a> &gt <strong>Chapter 1</strong></div><p><span class="verse"><a name="1">1</a>DJs sind die Rede: welche Baruch der son Nerie / des sons Mahasie / des sons Sedechie / des sons Sedei / des sons Helchie / in ein Buch geschrieben hat / zu Babel /</span> <span class="verse"><a name="2">2</a>Jm fünfften jar am siebenden tage des mondes / zur zeit / da die Chaldeer Jerusalem gewonnen / vnd mit Fewer verbrand hatten.</span> <span class="verse"><a name="3">3</a>VND Baruch lase dis Buch fur JechanJa dem son Joiakim / dem könige Juda /</span> <span class="verse"><a name="4">4</a>vnd fur den ohren alles Volcks / das da zu kam vnd fur den ohren der Fürsten / vnd der Könige söne / vnd Eltesten / vnd fur allem Volck / beide klein vnd gros / das da wonete zu Babel am wasser Sud.</span> <span class="verse"><a name="5">5</a>VND sie weineten / fasteten vnd beteten mit ernst fur dem HERRN /</span> <span class="verse"><a name="6">6</a>Vnd legten zu hauff was ein jglicher vermochte /</span> <span class="verse"><a name="7">7</a>vnd sandten hin gen Jerusalem zu Joiakim / dem son Helchie / des sons Salom / dem Priester / vnd zu den (andern) Priestern / vnd zu allem Volck / das mit jm war zu Jerusalem /</span> <span class="verse"><a name="8">8</a>Das er jnen brechte ins land Juda / die gefesse des Hauses des HERRN / die etwa aus dem Tempel weggenomen waren / am zehenden tage des mondes Siban / nemlich / die silbern gefesse / welche gezeuget hatte Zedechia der son Josia / der könig Juda /</span> <span class="verse"><a name="9">9</a>Da NebucadNezar der könig zu Babel weggefüret hatte den JechanJa / vnd die Fürsten / vnd die Gefangenen / vnd die Gewaltigen / vnd das Landuolck von Jerusalem / vnd hatte sie gebracht gen Babel /</span> <span class="verse"><a name="10">10</a>Vnd schrieben jnen also. SJhe / Wir senden euch geld / da fur keuffet Brandopffer / Sündopffer / Weyrauch vnd Speisopffer / vnd opffert es auff dem Altar des HERRN vnsers Gottes.</span> <span class="verse"><a name="11">11</a>Vnd bittet fur das leben NebucadNezar des königes zu Babel / vnd fur das leben Belsazer seines sons / Das jre tage auff Erden seien / so lange die tage des Himels weren.</span> <span class="verse"><a name="12">12</a>So wird der HERR vns gnug vnd gute tage schaffen / vnd werden leben vnter dem schatten NebucadNezar des königes zu Babel / vnd vnter dem schatten Belsazer seines Sons / vnd jnen dienen lange zeit / vnd gnade fur jnen finden.</span> <span class="verse"><a name="13">13</a>Auch bittet fur vns zu dem HERRN vnserm Gott / Denn wir haben vns versündiget an dem HERRN vnserm Gott / vnd sein grim vnd zorn ist von vns nicht gewand / bis auff den heutigen tag.</span> <span class="verse"><a name="14">14</a>VND leset dis Buch / Denn wir haben es darumb zu euch gesand / das jrs lesen solt / im Hause des HERRN / an den Feiertagen vnd Jarzeiten.</span> <span class="verse"><a name="15">15</a>Vnd sprechet / Der HERR vnser Gott ist gerecht / wir aber tragen billich vnser Schande / Wie es denn jtzt gehet / den von Juda / vnd den von Jerusalem /</span> <span class="verse"><a name="16">16</a>vnd vnsern Königen / vnd vnsern Fürsten / vnd vnsern Priestern vnd vnsern Propheten /</span> <span class="verse"><a name="17">17</a>Vmb des willen / das wir fur dem HERRN gesündiget / vnd jm nicht gegleubt haben /</span> <span class="verse"><a name="18">18</a>vnd nicht gehorcht der stim des HERRN vnsers Gottes / Das wir gewandelt hetten nach seinen Geboten / die er vns gegeben haz.</span> <span class="verse"><a name="19">19</a>Ja von der zeit an / da der HERR vnser Veter aus Egyptenland gefüret hat / bis auff diesen heutigen tag / sind wir dem HERRN vnserm Gott / vngehorsam gewesen / vnd haben verachtet seiner stim zu gehorchen.</span> <span class="verse"><a name="20">20</a>DARumb ist nu vber vns komen die Straffe vnd der Fluch / den der HERR verkündiget hat / durch Mosen seinen knecht / Da der HERR vnser Veter aus Egyptenland fürete / das er vns ein Land gebe / darin milch vnd Honig fleusst.</span> <span class="verse"><a name="21">21</a>Vnd wir gehorchten nicht der stim des HERRN vnsers Gottes / wie vns die Propheten sagten / die er zu vns sandte.</span> <span class="verse"><a name="22">22</a>Sondern ein jglicher gieng nach seines bösen hertzen geduncken / vnd dieneten frembden Göttern / vnd theten böses fur dem HERRN vnserm Gott. Deut. 28.</span> </p></div</div></div></body></html>