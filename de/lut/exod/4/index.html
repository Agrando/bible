<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/exod/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/exod">Exodus</a> &gt <strong>Chapter 4</strong></div><p><span class="verse"><a name="1">1</a>MOse antwortet / vnd sprach / Sihe / Sie werden mir nicht gleuben / noch meine stimme hören / sondern werden sagen / Der HERR ist dir nicht erschienen.</span> <span class="verse"><a name="2">2</a>Der HERR sprach zu jm / Was ist / das du in deiner Hand hast? Er sprach / Ein Stab.</span> <span class="verse"><a name="3">3</a>Er sprach / wirff jn von dir auff die erden / Vnd er warff jn von sich / Da ward er zur Schlangen / vnd Mose floh fur jr.</span> <span class="verse"><a name="4">4</a>Aber der HERR sprach zu jm / Strecke deine hand aus / vnd erhassche sie bey dem schwantz / Da strecket er aus / vnd hielt sie / vnd sie ward zum Stab in seiner hand.</span> <span class="verse"><a name="5">5</a>Darumb werden sie gleuben / das dir erschienen sey der HERR / der Gott jrer Veter / der Gott Abraham / der Gott Jsaac / der Gott Jacob.</span> <span class="verse"><a name="6">6</a>VND der HERR sprach weiter zu jm / Stecke deine hand in deinen bosen. Vnd er steckt sie in seinen bosen / vnd zoch sie eraus / Sihe / da war sie aussetzig wie schnee.</span> <span class="verse"><a name="7">7</a>Vnd er sprach / Thu sie wider in den bosen / Vnd er thet sie wider in den bosen / vnd zoch sie eraus / Sihe / da ward sie wider wie sein ander fleisch.</span> <span class="verse"><a name="8">8</a>Wenn sie dir nu nicht werden gleuben / noch deine stim hören bey einem Zeichen / So werden sie doch gleuben deiner stim bey dem andern zeichen.</span> <span class="verse"><a name="9">9</a>WEnn sie aber diesen zweien Zeichen nicht gleuben werden / noch deine stimme hören / So nim des Wassers aus dem Strom / vnd geuss es auff das trocken land / So wird dasselb wasser / das du aus dem strom genomen hast / Blut werden / auff dem trocken land.</span> <span class="verse"><a name="10">10</a>MOse aber sprach zu dem HERRN / Ah mein HErr / Jch bin je vnd je nicht wol beredt gewest / sint der zeit / du mit deinem Knecht geredt hast / Denn ich hab eine schwere Sprache / vnd eine schwere Zungen.</span> <span class="verse"><a name="11">11</a>Der HERR sprach zu jm / Wer hat dem Menschen den mund geschaffen? Oder wer hat den Stummen / oder Tauben / oder Sehenden / oder Blinden gemacht? Hab ichs nicht gethan / der HERR?</span> <span class="verse"><a name="12">12</a>So gehe nu hin / Jch wil mit deinem Mund sein / vnd dich leren / was du sagen solt.</span> <span class="verse"><a name="13">13</a>MOse sprach aber / Mein HErr / sende welchen du senden wilt.</span> <span class="verse"><a name="14">14</a>Da ward der HERR seer zornig vber Mose / vnd sprach / Weis ich denn nicht / das dein bruder Aaron / aus dem stam Leui / beredt ist? Vnd sihe / er wird eraus gehen dir entgegen / vnd wenn er dich sihet / wird er sich von hertzen frewen.</span> <span class="verse"><a name="15">15</a>Du solt zu jm reden / vnd die wort in seinen mund legen / Vnd ich wil mit deinem vnd seinem Munde sein / vnd euch leren was jr thun solt /</span> <span class="verse"><a name="16">16</a>vnd er sol fur dich zum Volck reden / Er sol dein mund sein / vnd du solt sein Gott sein.</span> <span class="verse"><a name="17">17</a>Vnd diesen Stab nim in deine hand / damit du Zeichen thun solt. Act. 7.</span> <span class="verse"><a name="18">18</a>MOse gieng hin / vnd kam wider zu Jethro / seinem schweher / vnd sprach zu jm / Lieber las mich gehen / das ich wider zu meinen Brüdern kome / die in Egypten sind / vnd sehe / ob sie noch leben. Jethro sprach zu jm / Gehe hin mit frieden.</span> <span class="verse"><a name="19">19</a>Auch sprach der HERR zu jm in Midian / Gehe hin / vnd zeuch wider in Egypten / Denn die Leute sind tod / die nach deinem Leben stunden.</span> <span class="verse"><a name="20">20</a>Also nam Mose sein Weib / vnd seine Söne / vnd füret sie auff einem Esel / vnd zoch wider in Egyptenland / vnd nam den stab Gottes in seine hand.</span> <span class="verse"><a name="21">21</a>VND der HERR sprach zu Mose / Sihe zu / wenn du wider in Egypten kompst / das du alle die Wunder thust fur Pharao / die ich dir in deine hand gegeben habe / Jch aber wil sein hertz verstocken / das er das Volck nicht lassen wird.</span> <span class="verse"><a name="22">22</a>Vnd solt zu jm sagen / So saget der HERR / Jsrael ist mein erstgeborner Son /</span> <span class="verse"><a name="23">23</a>Vnd ich gebiete dir / das du meinen Son ziehen lassest / das er mir diene / Wirstu dich des wegen / So wil ich deinen erstgebornen Son erwürgen.</span> <span class="verse"><a name="24">24</a>VND als er vnter wegen in der Herberge war / kam jm der HERR entgegen / vnd wolt jn tödten.</span> <span class="verse"><a name="25">25</a>Da nam Zipora einen stein / vnd beschneit jrem Son die vorhaut / Vnd rüret jm seine füsse an / vnd sprach / Du bist mir ein BlutbreutigamDas ist / Sie ward zornig / vnd sprach / Es kost blut / das du mein Man bist / vnd mus mein Kind beschneiten / welches sie vngerne thet / als das ein schand war vnter den Heiden. Bedeut aber des Gesetzs volck / welchs gern wolt Gott haben / Aber es will das Creutze nicht leiden noch den alten Adam beschneiten lassen bis es thun mus.  /</span> <span class="verse"><a name="26">26</a>Da lies er von jm ab / Sie sprach aber Blutbreutgam / vmb der Beschneidung willen.</span> <span class="verse"><a name="27">27</a>VND der HERR sprach zu Aaron / Gehe hin Mose entgegen in die wüsten. Vnd er gieng hin / vnd begegnet jm am berge Gottes / vnd küsset jn.</span> <span class="verse"><a name="28">28</a>Vnd Mose sagt Aaron alle wort des HERRN / der jn gesand hatte / vnd alle Zeichen die er jm befolhen hatte.</span> <span class="verse"><a name="29">29</a>Vnd sie giengen hin / vnd versamleten alle Eltesten von den kindern Jsrael.</span> <span class="verse"><a name="30">30</a>Vnd Aaron redet alle wort / die der HERR mit Mose geredt hatte / vnd thet die Zeichen für dem Volck.</span> <span class="verse"><a name="31">31</a>Vnd das volck gleubete / Vnd da sie höreten / das der HERR die kinder Jsrael heimgesucht / vnd jr Elend angesehen hette / neigeten sie sich / vnd beten an.</span> </p></div</div></div></body></html>