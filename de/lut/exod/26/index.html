<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/exod/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/exod">Exodus</a> &gt <strong>Chapter 26</strong></div><p><span class="verse"><a name="1">1</a>DJE Wonung soltu machen von zehen Teppichen / von weisser gezwirnter seiden / von geler seiden / von scharlacken vnd rosinrot / Cherubim soltu dran machen künstlich.</span> <span class="verse"><a name="2">2</a>Die lenge eins Teppichs sol acht vnd zwenzig ellen sein / die breite vier ellen / vnd sollen alle zehen gleich sein /</span> <span class="verse"><a name="3">3</a>vnd sollen ja funff zusamen gefüget sein / eine an die andern.</span> <span class="verse"><a name="4">4</a>Vnd solt Schleufflin machen von geler seiden an jglichs teppichs orten / da sie sollen zusamen gefugt sein / das ja zween vnd zween an jren orten zusamen gehefft werden /</span> <span class="verse"><a name="5">5</a>funffzig schleufflin an jglichem teppich / das einer den andern zusamen fasse.</span> <span class="verse"><a name="6">6</a>Vnd solt funffzig güldene Heffte machen damit man die teppich zusamen heffte / einen an den andern / auff das es eine Wonung werde. Exod. 36.</span> <span class="verse"><a name="7">7</a>DV solt auch eine Decke aus zigenhar machen / zur Hütten vber die Wonunge / von eilff teppichen.</span> <span class="verse"><a name="8">8</a>Die lenge eins teppichs sol dreissig ellen sein / die breite aber vier ellen / vnd sollen alle eilffe gleich gros sein.</span> <span class="verse"><a name="9">9</a>Fünffe soltu an einander fügen / vnd sechse auch an einander / das du den sechsten teppich zwifeltig machest forn an der Hütten.</span> <span class="verse"><a name="10">10</a>Vnd solt an einem jglichen teppich funffzig Schleufflin machen an jren orten / das sie aneinander bey den enden gefüget werden.</span> <span class="verse"><a name="11">11</a>Vnd solt funffzig eherne Heffte machen / vnd die heffte in die Schleufflin thun / das die Hütte zusamen gefüget / vnd eine hütte werde.</span> <span class="verse"><a name="12">12</a>Aber das vberlenge an den teppichen der Hütten / soltu die helfft lassen vberhangen an der Hütten /</span> <span class="verse"><a name="13">13</a>auff beiden seiten eine ellen lang / das das vbrige sey an der hütten seiten / vnd auff beiden seiten sie bedecke.</span> <span class="verse"><a name="14">14</a>Vber diese Decke soltu eine decke machen / von rötlichen Widerfellen / Dazu vber sie / eine decke von Dachsfellen.</span> <span class="verse"><a name="15">15</a>DV solt auch Bretter machen zu der Wonung von foern holtz die stehen sollen /</span> <span class="verse"><a name="16">16</a>Zehen ellen lang sol ein Bret sein / vnd anderhalb ellen breit.</span> <span class="verse"><a name="17">17</a>Zween Zapffen sol ein bret haben / das eins an das ander müge gesetzt werden / Also soltu alle bretter der Wonunge machen.</span> <span class="verse"><a name="18">18</a>Zwenzig sollen jr stehen gegen dem mittag /</span> <span class="verse"><a name="19">19</a>die sollen vierzig silbern Füsse vnten haben / ja zween füsse vnter jglichem bret / an seine zween zapffen.</span> <span class="verse"><a name="20">20</a>Also auff der andern seiten / gegen mitternacht / sollen auch zwenzig bret stehen /</span> <span class="verse"><a name="21">21</a>vnd vierzig silbern füsse / ja zween füsse vnter jglichem bret.</span> <span class="verse"><a name="22">22</a>Aber hinden an der Wonung / gegen dem Abend soltu sechs bret machen /</span> <span class="verse"><a name="23">23</a>dazu zwey bret hinden an die zwo ecken der Wonung /</span> <span class="verse"><a name="24">24</a>das ein jglichs der beider sich mit seinem ortbret von vnten auff geselle / vnd oben am heubt gleich zusamen kome mit einem klammer /</span> <span class="verse"><a name="25">25</a>Das acht breter seien mit jren silbem füssen / der sechzehen sein / ja zween vnter einem bret. Exod. 36.</span> <span class="verse"><a name="26">26</a>VND solt Riegel machen von foern holtz / funffe zu den breten auff einer seiten der Wonunge /</span> <span class="verse"><a name="27">27</a>vnd funffe zu den breten auff der ander seiten der wonunge / vnd funff zu den breten / hinden an der wonunge gegen dem abend.</span> <span class="verse"><a name="28">28</a>Vnd solt die Riegel mitten an den breten durch hin stossen / vnd alles zusamen fassen / von einem ort zu dem andern.</span> <span class="verse"><a name="29">29</a>Vnd solt die Bret mit golde vberziehen / vnd jre Rincken von gold machen / das man die Riegel drein thu /</span> <span class="verse"><a name="30">30</a>Vnd die riegel soltu mit gold vberziehen. Vnd also soltu denn die Wonung auffrichten / nach der weise / wie du gesehen hast auff dem Berge.</span> <span class="verse"><a name="31">31</a>VND solt einen Furhang machen von geler seiden / scharlacken vnd rosinrot / vnd gezwirnter weisser seiden / vnd solt Cherubim dran machen künstlich /</span> <span class="verse"><a name="32">32</a>Vnd solt jn hengen an vier Seulen von foern holtz / die mit gold vberzogen sind / vnd güldene Kneuffe / vnd vier silberne Füsse haben.</span> <span class="verse"><a name="33">33</a>Vnd solt den Furhang mit Hefften anhefften / vnd die Lade des Zeugnis inwendig des Furhangs setzen / das er euch ein vnterscheid sey zwisschen dem Heiligen vnd dem Allerheiligsten.</span> <span class="verse"><a name="34">34</a>VND solt den Gnadenstuel thun auff die Lade des Zeugnis in dem Allerheiligsten.</span> <span class="verse"><a name="35">35</a>Den Tisch aber setze ausser dem Furhang / vnd den Leuchter gegen dem Tisch vber / zu mittag werts der Wonunge / das der Tisch stehe gegen mitternacht.</span> <span class="verse"><a name="36">36</a>VND solt ein Tuch machen in die Thür der Hütten / gewirckt von geler seiden / rosinrot / scharlacken vnd gezwirnter weisser seiden.</span> <span class="verse"><a name="37">37</a>Vnd solt dem selben Tuch funff Seulen machen von foern holtz mit gold vberzogen / mit gülden kneuffen / vnd solt jnen funff ehrnen füsse giessen.</span> </p></div</div></div></body></html>