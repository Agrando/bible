<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/exod/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/exod">Exodus</a> &gt <strong>Chapter 37</strong></div><p><span class="verse"><a name="1">1</a>VND Bezaleel machet die Lade von foern holtz / drithalb ellen lang / anderhalb ellen breit vnd hoch.</span> <span class="verse"><a name="2">2</a>Vnd vberzog sie mit feinem golde / inwendig vnd auswendig / Vnd macht jr einen gülden Krantz vmbher.</span> <span class="verse"><a name="3">3</a>Vnd gos vier gülden Rincken an jre vier Ecken / auff jglicher seiten zween.</span> <span class="verse"><a name="4">4</a>Vnd machet Stangen von foern holtz / vnd vberzog sie mit golde /</span> <span class="verse"><a name="5">5</a>vnd thet sie in die Rincken an der Laden seiten / das man sie tragen kund. Exo. 25.</span> <span class="verse"><a name="6">6</a>VND machet den Gnadenstuel von feinem golde / drithalb ellen lang / vnd anderhalb ellen breit /</span> <span class="verse"><a name="7">7</a>Vnd machet zween Cherubim / von tichtem golde / an die zwey ende des Gnadenstuels /</span> <span class="verse"><a name="8">8</a>Einen Cherub an diesem ende / den andern an jenem ende.</span> <span class="verse"><a name="9">9</a>Vnd die Cherubim breiten jre Flügel aus / von oben her / vnd deckten da mit den Gnadenstuel. Vnd jre Andlitz stunden gegen ander / vnd sahen auff den Gnadenstuel.</span> <span class="verse"><a name="10">10</a>VND er macht den Tisch von foern holtz / zwo ellen lang / eine elle breit / vnd anderhalb ellen hoch /</span> <span class="verse"><a name="11">11</a>vnd vberzog jn mit feinem golde / Vnd macht jm einen gülden Krantz vmbher.</span> <span class="verse"><a name="12">12</a>Vnd macht jm eine Leisten vmbher einer hand breit hoch / vnd macht einen gülden Krantz vmb die Leisten her.</span> <span class="verse"><a name="13">13</a>Vnd gos dazu vier gülden Rincken / vnd thet sie an die vier Ort / an seinen vier Füssen /</span> <span class="verse"><a name="14">14</a>hart an der Leisten / das die Stangen drinnen weren / da mit man den Tisch trüge.</span> <span class="verse"><a name="15">15</a>Vnd macht die Stangen von foern holtz / vnd vberzog sie mit gold / das man den Tisch da mit trüge.</span> <span class="verse"><a name="16">16</a>Vnd macht auch von feinem golde das gerete auff den Tisch / Schüsseln / Becher / Kannen vnd Schalen / da mit man aus vnd einschencket.</span> <span class="verse"><a name="17">17</a>VND macht den Leuchter von feinem tichtem golde / Daran waren / der schafft mit rhören / schalen / kneuffen vnd blumen.</span> <span class="verse"><a name="18">18</a>Sechs Rhören giengen zu seinen seiten aus / zu jglicher seiten drey rhören /</span> <span class="verse"><a name="19">19</a>drey Schalen waren an jglichem rhor mit Kneuffen vnd Blumen.</span> <span class="verse"><a name="20">20</a>An dem Leuchter aber waren vier schalen mit kneuffen vnd blumen /</span> <span class="verse"><a name="21">21</a>ja vnter zwo rhören ein knauff / Das also sechs rhören aus jm giengen /</span> <span class="verse"><a name="22">22</a>vnd jre kneuffe vnd rhören daran / Vnd war alles aus tichtem feinem gold.</span> <span class="verse"><a name="23">23</a>Vnd macht die sieben Lampen / mit jren Liechtschneutzen / vnd Lesschnepffen von feinem gold /</span> <span class="verse"><a name="24">24</a>Aus einem Centner feines golds macht er jn / vnd alle sein Gerete.</span> <span class="verse"><a name="25">25</a>ER macht auch den Reuchaltar von foern holtz / ein ellen lang vnd breit / gleich vierecket / vnd zwo ellen hoch / mit seinen Hörnern.</span> <span class="verse"><a name="26">26</a>Vnd vberzog jn mit feinem golde / sein dach vnd seine wende rings vmbher / vnd seine Hörner. Vnd macht jm ein Krantz vmb her von golde /</span> <span class="verse"><a name="27">27</a>vnd zween gülden Rincken vnter dem krantz / zu beiden seiten / Das man Stangen drein thet / vnd jn da mit trüge /</span> <span class="verse"><a name="28">28</a>Aber die stangen macht er von foern holtz / vnd vberzog sie mit golde.</span> <span class="verse"><a name="29">29</a>Vnd macht die heilige Salbe / vnd Reuchwerg von reiner specerey / nach Apoteker kunst. Exo. 30.</span> </p></div</div></div></body></html>