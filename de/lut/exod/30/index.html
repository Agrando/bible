<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/exod/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/exod">Exodus</a> &gt <strong>Chapter 30</strong></div><p><span class="verse"><a name="1">1</a>DV solt auch einen ReuchaltarDieser Altar ist haussen fur dem Furhang im Heiligen / vnd nicht hinder dem Furhang im Allerheiligsten gestanden. machen zu reuchern von foern holtz /</span> <span class="verse"><a name="2">2</a>einer ellen lang vnd breit / gleich vierecket / vnd zwo ellen hoch / mit seinen Hörnern.</span> <span class="verse"><a name="3">3</a>Vnd solt jn mit feinem golde vberziehen / sein Dach vnd seine Wende ringes vmbher / vnd seine Hörner. Vnd solt einen Krantz von gold vmbher machen /</span> <span class="verse"><a name="4">4</a>vnd zween gülden Ringe vnter dem krantz zu beiden seiten / das man Stangen drein thue / vnd jn da mit trage.</span> <span class="verse"><a name="5">5</a>Die stangen soltu auch von foern holtz machen / vnd mit gold vberziehen.</span> <span class="verse"><a name="6">6</a>Vnd solt jn setzen fur den Furhang / der fur der Laden des Zeugnis hangt / vnd fur dem Gnadenstuel der auff dem Zeugnis ist / Von dannen ich dir werde zeugen. Exod. 27.</span> <span class="verse"><a name="7">7</a>VND Aaron sol drauff reuchern gut Reuchwerg / alle morgen / wenn er die Lampen zuricht /</span> <span class="verse"><a name="8">8</a>Desselben gleichen wenn er die Lampen anzündet zwisschen abends / sol er solch geruch auch reuchern / Das sol das teglich Gereuch sein fur dem HERRN bey ewrn Nachkomen.</span> <span class="verse"><a name="9">9</a>Jr solt kein frembd Gereuch drauff thun / auch kein Brandopffer / noch Speisopffer / vnd kein Tranckopffer drauff opffern.</span> <span class="verse"><a name="10">10</a>Vnd Aaron sol auff seinen Hörnern versünen ein mal im jar / mit dem blut des Sündopffers zur versünung / Solch versünung sol jerlich ein mal geschehen bey ewrn Nachkomen / Denn das ist dem HERRN das allerheiligst. Leui. 16.; Ebre. 9.</span> <span class="verse"><a name="11">11</a>VND der HERR redet mit Mose vnd sprach /</span> <span class="verse"><a name="12">12</a>Wenn du die Heubt der kinder Jsrael zelest / so sol ein jglicher dem HERRN geben die versünung seiner Seele auff das jnen nicht eine Plage widerfare / wenn sie gezelet werden.</span> <span class="verse"><a name="13">13</a>Es sol aber ein jglicher der mit in der zal ist / ein halben Sekel geben / nach dem sekel des Heiligthums / Ein sekel gilt zwenzig GeraGilt bey vns drey Lewen pfennige / oder ein drey grösschlin. / Solcher halber sekel sol das Hebopffer des HERRN sein.</span> <span class="verse"><a name="14">14</a>Wer in der zal ist / von zwenzig jaren vnd drüber / der sol solch Hebopffer dem HERRN geben.</span> <span class="verse"><a name="15">15</a>Der Reiche sol nicht mehr geben / vnd der Arme nicht weniger an dem halben sekel / den man dem HERRN zur Hebe gibt / fur die versünung jrer Seelen.</span> <span class="verse"><a name="16">16</a>Vnd du solt solch Geld der versünung nemen von den kindern Jsrael / vnd an den Gottesdienst der Hütten des Stiffts legen / das es sey den kindern Jsrael ein Gedechtnis fur dem HERRN / das er sich vber jre Seele versünen lasse. Num. 1.; Num. 2.; Leui. 27.; Num. 3.; Ezech. 45.</span> <span class="verse"><a name="17">17</a>VND der HERR redet mit Mose / vnd sprach /</span> <span class="verse"><a name="18">18</a>Du solt auch ein ehrn Handfas machen mit eim ehrn fus / zu wasschen. Vnd solts setzen zwisschen der Hütten des Stiffts vnd dem Altar / vnd wasser drein thun /</span> <span class="verse"><a name="19">19</a>das Aaron vnd seine Söne jre hende vnd füsse draus wasschen /</span> <span class="verse"><a name="20">20</a>wenn sie in die Hütten des Stiffts gehen oder zum Altar / das sie dienen mit reuchen / einem fewr des HERRN /</span> <span class="verse"><a name="21">21</a>auff das sie nicht sterben. Das sol ein ewige Weise sein jm vnd seinem Samen bey jren Nachkomen. Exo. 38.; Exo. 40.</span> <span class="verse"><a name="22">22</a>VND der HERR redet mit Mose / vnd sprach /</span> <span class="verse"><a name="23">23</a>Nim zu dir die besten Specerey / die edlesten Myrrhen / funffhundert (sekel) vnd Cynnamet die helfft so viel / zwey hundert vnd funffzig / vnd Kalmes auch zwey hundert vnd funffzig /</span> <span class="verse"><a name="24">24</a>vnd Casien funff hundert / nach dem sekel des Heiligthums / vnd Ole von ölebawm ein Hin /</span> <span class="verse"><a name="25">25</a>vnd mache ein heiliges Salböle / nach der Apoteker kunst.</span> <span class="verse"><a name="26">26</a>VND solt da mit salben die Hütten des Stiffts / vnd die Laden des Zeugnis /</span> <span class="verse"><a name="27">27</a>den Tisch mit alle seinem gerete / den Leuchter mit seinem gerete / den Reuchaltar /</span> <span class="verse"><a name="28">28</a>den Brandopffersaltar mit alle seinem gerete / vnd das Handfas mit seinem fus.</span> <span class="verse"><a name="29">29</a>Vnd solt sie also weihen / das sie das Allerheiligst seien / Denn wer sie anrüren wil / der sol geweihet sein.</span> <span class="verse"><a name="30">30</a>Aaron vnd seine Söne soltu auch salben / vnd sie mir zu Priester weihen.</span> <span class="verse"><a name="31">31</a>Vnd solt mit den kindern Jsrael reden / vnd sprechen / Dis Ole sol mir eine heilige Salbe sein bey ewren Nachkomen.</span> <span class="verse"><a name="32">32</a>Auff Menschenleib sols nicht gegossen werden / Solt auch seines gleichen nicht machen / denn es ist heilig / darumb sols euch heilig sein.</span> <span class="verse"><a name="33">33</a>Wer ein solchs macht / oder einem andern dauon gibt / Der sol von seinem Volck ausgerottet werden.</span> <span class="verse"><a name="34">34</a>VND der HERR sprach zu Mose / Nim zu dir Specerey / Balsam / Stacten / Galben vnd reinen Weyrauch / eins so viel als des andern /</span> <span class="verse"><a name="35">35</a>vnd mache Reuchwerg draus / nach Apoteker kunst / gemengt / das es rein vnd heilig sey.</span> <span class="verse"><a name="36">36</a>Vnd solts zu puluer stossen / vnd solt desselben thun fur das Zeugnis in der Hütten des Stiffts / Von dannen ich dir zeugen werde / Das sol euch das Allerheiligst sein.</span> <span class="verse"><a name="37">37</a>Vnd dis gleichen Reuchwerg solt jr auch nicht machen / sondern es sol dir heilig sein dem HERRN.</span> <span class="verse"><a name="38">38</a>Wer ein solchs machen wird / das er da mit reuche / Der wird ausgerottet werden von seinem Volck.</span> </p></div</div></div></body></html>