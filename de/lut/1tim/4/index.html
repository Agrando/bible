<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/de/lut/1tim/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/de">German</a> &gt; <a href="/de/lut">Luther 1545 (Letzte Hand)</a> &gt; <a href="/de/lut/1tim">1 Timothy</a> &gt <strong>Chapter 4</strong></div><p><span class="verse"><a name="1">1</a>DER Geist aber saget deutlich / Das in den letzten Zeiten / werden etliche von dem Glauben abtretten / vnd anhangen den verfürischen Geistern / vnd leren der Teufel /</span> <span class="verse"><a name="2">2</a>Durch die / so in gleisnerey Lügenreder sind / vnd Brandmal in jrem Gewissen haben /</span> <span class="verse"><a name="3">3</a>vnd verbieten Ehelich zu werden / vnd zu meiden die Speise / die Gott geschaffen hat / zu nemen mit Dancksagung / den gleubigen vnd denen die die warheit erkennen /</span> <span class="verse"><a name="4">4</a>Denn alle Creatur Gottes ist gut / vnd nichts verwerfflich / das mit Dancksagung empfangen wird /</span> <span class="verse"><a name="5">5</a>Denn es wird geheiliget durch das Gottes vnd gebet. 2. Tim. 3; 2. Pet. 3.</span> <span class="verse"><a name="6">6</a>WEnn du den Brüdern solchs furheltest / so wirstu ein guter Diener Jhesu Christi sein / aufferzogen in den worten des glaubens vnd der guten Lere / bey welcher du jmerdar gewesen bist.</span> <span class="verse"><a name="7">7</a>Der vngeistlichen aber vnd altuetteschen Fabeln entschlahe dich / Vbe dich selbs aber an der Gottseligkeit.</span> <span class="verse"><a name="8">8</a>Denn die leibliche vbung ist wenig nütz / Aber die Gottseligkeit ist zu allen dingen nütz / vnd hat die Verheissung / dieses vnd des zukünfftigen Lebens.</span> <span class="verse"><a name="9">9</a>Das ist je gewislich war / vnd ein thewer werdes wort.</span> <span class="verse"><a name="10">10</a>Denn dahin erbeiten wir auch / vnd werden geschmecht / Das wir auff den lebendigen Gott gehoffet haben / welcher ist der Heiland aller Menschen / sonderlich aber der gleubigen.</span> <span class="verse"><a name="11">11</a>Solchs gebeut vnd lere. 2. Tim. 2; Tit. 1.</span> <span class="verse"><a name="12">12</a>NJemand verachte deine Jugent / Sondern sey ein Furbilde den Gleubigen im wort / im wandel / in der liebe / im geist / im glauben / in der keuscheit.</span> <span class="verse"><a name="13">13</a>Halt an mit lesen / mit ermanen / mit leren / bis ich kome.</span> <span class="verse"><a name="14">14</a>Las nicht aus der acht die Gabe / die dir gegeben ist durch die Weissagung / mit handaufflegung der EltestenJd est / Der Priester / oder Priesterschafft. .</span> <span class="verse"><a name="15">15</a>Solches warte / damit gehe vmb / auff das dein zunemen in allen dingen / offenbar sey.</span> <span class="verse"><a name="16">16</a>Hab acht auff dich selbs vnd auff die lere / beharre in diesen stücken. Denn wo du solches thust / wirstu dich selbs selig machen / vnd die dich hören. 2. Tim. 2.</span> </p></div</div></div></body></html>