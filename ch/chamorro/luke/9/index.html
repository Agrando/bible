<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/luke/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/luke">Luke</a> &gt <strong>Chapter 9</strong></div><p><span class="verse"><a name="1">1</a>YA jaagang ya mandaña y dose disipuluña ya janae ninasiña gui jilo y manganite todo, yan para ufanmanamte nu y chetnot sija.</span> <span class="verse"><a name="2">2</a>Ya jatago na ujapredica y raenon Yuus, yan unafanjomlo y manmalango.</span> <span class="verse"><a name="3">3</a>Ya ilegña nu sija: Chamiyo fanmañuñule ni jafa para y chalan, ni baston, ni botsa, ni pan, ni salape; ni infangaemagago dos.</span> <span class="verse"><a name="4">4</a>Ya cuatquiera na guma nae manjalom jamyo, fañaga güije asta que manjanao jamyo.</span> <span class="verse"><a name="5">5</a>Ya todo ayo sija y ti rumesibe jamyo, anae manjanao jamyo güije na siuda, sacude y petbos gui adengmiyo para testimonio contra sija.</span> <span class="verse"><a name="6">6</a>Ya manjanao sija, ya manmalofan sija gui sengsong, mapredidica y ibangelio, yan mannanajomlo gui todo y lugat.</span> <span class="verse"><a name="7">7</a>Lao si Herodes tetrarca jajungog masangan este sija na finatinas, ya estaba guefinestotba ni y sinañgan palo na si Juan esta cumajulo guinin manmatae.</span> <span class="verse"><a name="8">8</a>Ya y pumalo ilegñija: Si Elias jumuyong talo; ya otros umalog; na uno gui manamco na profeta lâlâ talo.</span> <span class="verse"><a name="9">9</a>Ya ilegña si Herodes: Si Juan guajo dumegüeya; ya jaye este nae jujungog sija na güinaja? Ya japrocura lumie güe.</span> <span class="verse"><a name="10">10</a>¶ Ya anae manalo guato y apostoles sija, masangane güe todo ni y finatinasñija. Ya jacone sija ya mañuja asta un banda, gui un siuda ni mafanaan Betsaida.</span> <span class="verse"><a name="11">11</a>Ya anae esta matungo ni y linajyan taotao sija, madálalag güe; ya güiya jaresibe, ya jasangane ni y raenon Yuus; ya janafanjomlo y numesesita manmaamte.</span> <span class="verse"><a name="12">12</a>Ya y jaane jatutujon pumuenge; ya mafatoigüe nu y dose ya ilegñija nu güiya: Nafanjanao, y linajyan taotao, para ufanjanao asta y sengsong yan y fangualuan gui oriya, ya ufañaga ya ufanmanaligao nañija; sa mangaeguejit güine gui desierto na lugat.</span> <span class="verse"><a name="13">13</a>Ya ilegña nu sija: Jamyo innafañocho. Ya ilegñija: Taya guajata na sincoja na pan yan dos güijan, patsino nije tafanjanao tafanmamajan nengcano para todo este sija na taotao.</span> <span class="verse"><a name="14">14</a>Ya guaja buente sinco mit na taotao. Ya ilegña ni disipuluña: Nafanmatachong pot compania, cada compania sincuenta.</span> <span class="verse"><a name="15">15</a>Ya taegüije mafatinas, ya mannafamatachong todos.</span> <span class="verse"><a name="16">16</a>Ya jachule y sinco na pan yan y dos güijan, ya jaatan julo y langet ya jabendise ya jaipe; ya janae y disipoluña para upolo gui menan y linajyan taotao.</span> <span class="verse"><a name="17">17</a>Ya mañocho ya manjaspog todos; ya esta majatsa y sebla y pedaso sija, dose canastra.</span> <span class="verse"><a name="18">18</a>¶ Ya susede, anae mananaetae güiyaja namaesa, estabaja mangaegue guiya güiya y disipuluña, ya jafaesensija, ilegña: Jaye ilegñiñija y taotao nu guajo?</span> <span class="verse"><a name="19">19</a>Ya sija manmanope ya ilegñija: Si Juan Bautista; lao guaja umalog: Si Elias; yan palo umalog na uno gui manamco na profeta lâlâ talo.</span> <span class="verse"><a name="20">20</a>Ya ilegña nu sija: Lao jamyo, jaye ilegmimiyo nu guajo? Ya manope si Simon Pedro ya ilegña: Si Cristo, gui as Yuus.</span> <span class="verse"><a name="21">21</a>Ya manguenesencatga sija ya jatago na chañija sumangangane ni jaye nu este;</span> <span class="verse"><a name="22">22</a>Ilegña: Y Lajin taotao nesesita ufamadese megae, ya umarechasa ni y manamco sija, yan y manmagas y mamale yan y escriba sija, ya umapuno ya umanacajulo gui mina tres na jaane.</span> <span class="verse"><a name="23">23</a>Ya ilegña nu sija todos: Yaguin guaja y malago tumatiyego, upunenaesa güe, ya uchule y quiluusña cada jaane ya udalalagyo.</span> <span class="verse"><a name="24">24</a>Sa masqueseaja jaye y malago na usatba y linâlâña, ufinalingaeguan; ya masquesea jaye y malingo y linâlâña pot y naanjo, güiya usatba.</span> <span class="verse"><a name="25">25</a>Sa jafa probechoña y taotao yaguin jagana todo y tano, ya güiya unafalingo maesa güe pat uyulang maesa gue?</span> <span class="verse"><a name="26">26</a>Sa masqueseaja jaye pot y mamajlao guajo yan pot y sinanganjo, mamajlao locue nu este y Lajin taotao, yaguin mato gui minalagña yan y minalag tata yan y mañantos na angjet sija.</span> <span class="verse"><a name="27">27</a>Lao magajet jusangane jamyo: Na guaja palo gui mangaegue güine, na ti uchague y finatae asta que ujalie y raenon Yuus.</span> <span class="verse"><a name="28">28</a>¶ Ya susede mina ocho na jaane, despues di estesija na sinangan, jacone mañija yan Pedro, yan si Juan, yan si Santiago, ya cajulo gui egso ni taquilo para ufanaetae.</span> <span class="verse"><a name="29">29</a>Ya mientras mananaetae güe, y jechuran mataña tolaeca; ya y magaguña jumuyong apaca ya malag.</span> <span class="verse"><a name="30">30</a>Ya, estagüe, dos taotao na cumuecuentos yan güiya; ya si Moises, yan Elias,</span> <span class="verse"><a name="31">31</a>Ya manjuyong yan y minalagñija, ya manguecuentos pot y jinanaoña, na para ucumple guiya Jerusalem.</span> <span class="verse"><a name="32">32</a>Lao si Pedro yan y mangachogña, mansenmatujog; ya anae manmagmata, malie y minalagña yan ayo na dos taotao ni mangachongña.</span> <span class="verse"><a name="33">33</a>Ya susede, mientras sumusuja sija guiya güiya, si Pedro ilegña as Jesus: Maestro, maulegñaja tafañaga güine; ya nije tafanmamatinas tres na tabetnaculo; uno para jago, uno para si Moises, yan uno para si Elias; ti jatungo jafa jasasangan.</span> <span class="verse"><a name="34">34</a>Ya mientras jasasangan este, mato un mapagajes ya mantinampe; ya ninafanguefmaañao anae manjalom gui mapagajes.</span> <span class="verse"><a name="35">35</a>Ya mato un inagang gui mapagajes na ilegña: Este y lajijo, inayigco; ecungog güe.</span> <span class="verse"><a name="36">36</a>Ya anae malofan ayo na inagang, esta masoda si Jesucristo güigüiyaja namaesa; ya sija manmamatquiloja, ya güije sija na jaane, taya jasangane ni jaye pot y liniiñija.</span> <span class="verse"><a name="37">37</a>¶ Ya susede inagpaña güije na jaane, anae manunog guinin y egso, ya y dangculon linajyan taotao masoda güe.</span> <span class="verse"><a name="38">38</a>Ya, estagüe, un taotao gui entalo y linajyan, na umagang ilegña: Maestro jutayuyut jao na unlie y lajijo; sa y unoja patgonjo:</span> <span class="verse"><a name="39">39</a>Sa, estagüe, un espiritu na quinene, ya enseguidas umagang; ya ninalaolao güe ya numanajuyong buo, ya aapmam na pinadese na sumuja guiya güiya, na ninalalamenja,</span> <span class="verse"><a name="40">40</a>Ya guinin jutayuyut y disipulumo na ujayute juyong; ya ti manasiña.</span> <span class="verse"><a name="41">41</a>Ya manope si Jesus ya ilegña: O generasion na ti manjonggue, yan manchatpayon! asta ngaean nae utafanjijita, ya jujasusungon jamyo? conieyo fan mague ni y lajimo.</span> <span class="verse"><a name="42">42</a>Lao anae mámamamaela, y anite yinite papa ya guefninalaolao. Lao si Jesus jalalatde y espiritun áplacha ya janajomlo y patgon ya janatalo guato as tataña.</span> <span class="verse"><a name="43">43</a>Ya todos ninafanman nu y minagas Yuus, lao mientras manmamanman todos pot todo estesija ni y jafatinas, ilegña ni disipuluña;</span> <span class="verse"><a name="44">44</a>Polo ya utatcalon gui talanganmiyo este sija na sinangan: sa umaentrega y Lajin taotao gui canae taotao sija.</span> <span class="verse"><a name="45">45</a>Lao sija ti jatungo este na sinangan, ya manafaninatogüe para chañija tumutungo: ya manmaañao mafaesen güe ni ayo na sinangan.</span> <span class="verse"><a name="46">46</a>¶ Ya jumuyong manafaesen entre sija, jaye guiya sija udangculoña.</span> <span class="verse"><a name="47">47</a>Lao si Jesus anae jaliija y jinason y corasonñija, jacone un patgon ya japolo gui bandaña,</span> <span class="verse"><a name="48">48</a>Ya ilegña nu sija: Jaye y rumesibe este na patgon pot naanjo jaresibeyo; ya y rumesibeyo, jaresibe y tumagoyo; sa jaye y mas diquique guiya jamyo, ayo dangculo.</span> <span class="verse"><a name="49">49</a>¶ Ya manope si Juan ya ilegña: Maestro inlie uno na manyuyute juyong y manganite pot y naanmo; ya inchema sa ti jadadalalagjit.</span> <span class="verse"><a name="50">50</a>Ya ilegña si Jesus ni sija; chamiyo chumochoma, sa ayo ni ti contra jamyo, guiya para jamyo.</span> <span class="verse"><a name="51">51</a>¶ Ya susede, anae mato y jaane nae jijot para umaresibe gui sanjilo; janameton y mataña para ujanao para Jerusalem,</span> <span class="verse"><a name="52">52</a>Ya manago tentago sija na ufanmofona gui menaña; ya majanao manjalom gui un songsong Samaritano, para umanalistuye güe güije.</span> <span class="verse"><a name="53">53</a>Ya ti maresibe güe, sa y mataña meton para ujananao para Jerusalem.</span> <span class="verse"><a name="54">54</a>Ya anae malie este ni disipuluña, si Santiago, yan si Juan, ilegñija: Señot, malago jao ya utafanmanago ya utunog guafe guinin y langet, ya ufanlinachae?</span> <span class="verse"><a name="55">55</a>Ayonae jabira güe ya manlinalatde.</span> <span class="verse"><a name="56">56</a>Ya manjanao para y otro songsong.</span> <span class="verse"><a name="57">57</a>¶ Ya anae manjajanao sija, un taotao ilegña nu güiya gui chalan: Señot, bae judalalagjao manoja y unjanao guato.</span> <span class="verse"><a name="58">58</a>Ya ilegña si Jesus nu güiya: Y sora sija mangaeliyang, ya y pajaro sija gui langet mangaechenchon; lao y Lajin taotao taya sangaña ni anae para upolo y iluña.</span> <span class="verse"><a name="59">59</a>Ya ilegña ni otro: Dalalagyo. Ya güiya ilegña; Señot, sottayo naya ya finenana jujanao ya jujafot si tatamo.</span> <span class="verse"><a name="60">60</a>Lao ilegña nu güiya: Polo y manmatae ya ufanajafot y manmataeñija; lao jago janao ya unpredica y raenon Yuus.</span> <span class="verse"><a name="61">61</a>Ya ilegña locue otro; judalalagja jao Señot; lao sottayo naya ya judespideyo ni y mangaegue guiya jame.</span> <span class="verse"><a name="62">62</a>Ya ilegña si Jesus: Ni uno ni pumopolo y canae gui alado ya uatan tateña ni y digno para y raenon Yuus.</span> </p></div</div></div></body></html>