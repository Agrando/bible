<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/luke/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/luke">Luke</a> &gt <strong>Chapter 17</strong></div><p><span class="verse"><a name="1">1</a>YA ilegña ni y disipuluña sija: Ti siña ti ufato y escandalo; lao ay, ay ayo y munafato!</span> <span class="verse"><a name="2">2</a>Maulegña na umagode gui agagaña un alutong, ya umayute gui tase, antes qui uninaquepodong uno güine gui mandiquique sija.</span> <span class="verse"><a name="3">3</a>Adaje jamyo: Yanguin umisao y chelumo contra jago, reprende: y yanguin mañotsot, asie.</span> <span class="verse"><a name="4">4</a>Yanguin siete biaje gui un jaane umisao contra jago, ya siete biaje mafato guiya jago, ya ilelegña: Mañotsotyo, un asie.</span> <span class="verse"><a name="5">5</a>¶ Ya y apostoles, ilegñija nu y Señot: Aumenta, y jinengguenmame.</span> <span class="verse"><a name="6">6</a>Ya y Señot ilegña: Yanguin mangaejinenggue jamyo taegüije y granon mostasa, ya mojon ilegmiyo nu este na sicómoro trongcon jayo: Chapag jao güenao, ya unplanta jao gui tase; ya mojon infaninesgueja.</span> <span class="verse"><a name="7">7</a>Lao jaye guiya jamyo y guaja tentagoña, na manalalado, pat mamamasto quinilo, y yanguin mato guinin y fangualuan, ualog nu güiya; maela enseguidas y fatachong, ya unchocho?</span> <span class="verse"><a name="8">8</a>Ya ti ualog nu güiya finena: Nalisto y senajo para juchocho, ya undudog jao, ya unsetbeyo asta qui munjayanyo chumocho, yan gumimen: ya despues nae unchocho, ya unguimen?</span> <span class="verse"><a name="9">9</a>Numae grasias ayo na tentago, sa jafatinas y matagoña? Jinasoco na aje.</span> <span class="verse"><a name="10">10</a>Taegüineja locue jamyo, yanguin esta inchegüe todo ayo sija y jutago jamyo, ualog: Maninutil jam na tentago; sa ayoja y para y chechomame inchegüe.</span> <span class="verse"><a name="11">11</a>¶ Ya susede anae jumanao para Jerusalem, ya malofan gui inanaco Samaria, yan Galilea.</span> <span class="verse"><a name="12">12</a>Ya anae jumalom gui un songsong, manasoda güije yan dies na taotao na manategtog; ya manojgue desde y chago.</span> <span class="verse"><a name="13">13</a>Ya jajatsa y inagangñija, ya ilegñija: Jesus, Maestro, gaease nu jame.</span> <span class="verse"><a name="14">14</a>Ya anae jalie, ilegña nu sija: Janao ya infanue y mamale nu jamyo. Ya susede anae manjajanao, manjuyong mangasgas.</span> <span class="verse"><a name="15">15</a>Ya y uno guiya sija, anae jalie na jomlo güe, jabira güe tate, ya janaagagang mannae si Yuus minalag.</span> <span class="verse"><a name="16">16</a>Ya jatomba güe papa gui fion adeng si Jesus, ya janae grasias: este na taotao, Samaritano.</span> <span class="verse"><a name="17">17</a>Ya manope si Jesus, ilegña: Ada ti dies y mangasgas? ya manmangue y nuebe?</span> <span class="verse"><a name="18">18</a>Taya masoda tumalo mague para unae si Yuus grasias, na esteja y taotao juyong.</span> <span class="verse"><a name="19">19</a>Ya ilegña bu güiya: Cajulo ya unjanao; y jinengguemo munajomlo jao.</span> <span class="verse"><a name="20">20</a>¶ Ya anae mafaesen ni y Fariseo sija, ngaean nae ufato y raenon Yuus, jaope ilegña: Y raenon Yuus, ti matungo finatoña.</span> <span class="verse"><a name="21">21</a>Ni ujaalog: Estagüe! pat ayogüe! sa y raenon Yuus, gaegueja gui sumanjalommiyo.</span> <span class="verse"><a name="22">22</a>¶ Ya ilegña ni y disipuluña sija: Ufato y jaane sija, na infanmalago na inlie uno gui jaanin y Lajin taotao, ya ti inlie.</span> <span class="verse"><a name="23">23</a>Ya ujaalog nu jamyo: Estagüe, pat ayogüe; chamiyo tumatitiye, ni indalalaque sija.</span> <span class="verse"><a name="24">24</a>Sa taegüijeja y lamlam, yan mañila gui un lugat gui papa y langet, ya inina y otro banda gui papa y langet; taegüineja locue y Lajin taotao, gui jaaniña.</span> <span class="verse"><a name="25">25</a>Lao nesesita na ufamadese finena megae, ya umarechasa ni este na generasion.</span> <span class="verse"><a name="26">26</a>Sa jaftaemanoja y jaanin Noe, taegüijeja locue y jaanin y Lajin taotao.</span> <span class="verse"><a name="27">27</a>Mañocho, yan manguimen, yan manasagua, yan manafanasagua, asta ayo na jaane anae jumalom si Noe gui atca, ya mato y dilubio ya manyinilang sija todo.</span> <span class="verse"><a name="28">28</a>Taegüineja locue jasusede gui jaanin Lot: mañocho, manguimen, manmamajan, manmanbende, manmananom, yan manmanjatsa guma;</span> <span class="verse"><a name="29">29</a>Lao ayoja na jaane anae jumanao si Lot guiya Sodoma, janauchan guafe, yan asufre guinin y langet, ya manyinilang todo sija.</span> <span class="verse"><a name="30">30</a>Taegüijeja uguaja güije na jaane yanguin ufamanue y Lajin taotao.</span> <span class="verse"><a name="31">31</a>Ayo na jaane, ayo y gaegue gui jilo guma ya y güinajaña gaegue gui jalom guma, chaña tumutunog ya uchule; parejoja locue yan y gaegue gui fangualuan, chaña tumatalo tate.</span> <span class="verse"><a name="32">32</a>Jaso y asaguan Lot.</span> <span class="verse"><a name="33">33</a>Masquesea jaye y umaliligao na usatba y linâlâña, ufinalingaeguan; ya masquesea jaye y finalingaeguan y liânâlña umasatba.</span> <span class="verse"><a name="34">34</a>Jusangane jamyo, na ayo na puenge uguaja dos na taotao gui un catre; y uno umacone ya y otro umapolo.</span> <span class="verse"><a name="35">35</a>Dos na palaoan dumadaña manguleg; y uno umacone, ya y otro umapolo.</span> <span class="verse"><a name="36">36</a>Dos na taotao ugaegue gui fangualuan; y uno umacone, ya y otro umapolo.</span> <span class="verse"><a name="37">37</a>Ya manmanope ilegñija nu güiya: Manggue Señot? Ya jaope ilegña: Manoja nae gaegue y tataotao, ayoja nae mandaña y pojaro aguila sija.</span> </p></div</div></div></body></html>