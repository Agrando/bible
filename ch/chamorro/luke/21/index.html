<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/luke/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/luke">Luke</a> &gt <strong>Chapter 21</strong></div><p><span class="verse"><a name="1">1</a>YA anae manatan julo, jalie y manrico na taotao sija, na jayuyute jalom y ninaenñija gui cajon salape.</span> <span class="verse"><a name="2">2</a>Ya jalie locue un pobble na biuda, na manyute jalom güije dos coble.</span> <span class="verse"><a name="3">3</a>Ya ilegña: Jusangane jamyo ni y magajet. Este y pebble na biuda, manyute jalom mas qui todo sija:</span> <span class="verse"><a name="4">4</a>Sa todo estesija, y sebblanñijaja manmayute jalom minaeñija: lao este yan y pinebbleña, jayute todo jalom y güinajaña.</span> <span class="verse"><a name="5">5</a>¶ Yan pot y manguecuentos palo pot y templo, ni y maadotna manbonito na acho sija yan ninae sija, ilegña:</span> <span class="verse"><a name="6">6</a>Este sija na güinaja y inlie, estagüe, ufanmato jaane sija, na taya usobbla güine un acho gui jilo y otro, na ti umayute papa.</span> <span class="verse"><a name="7">7</a>¶ Ya mafaesen güe, ilegñija: Maestro, ngaean nae ujuyong estesija? yan jafa na señat uguaja, yanguin jijot para ufanmato este sija na güinaja?</span> <span class="verse"><a name="8">8</a>Ayonae ilegña: Guesadaje jamyo ya chamiyo fanmafabábaba: sa megae ufanmato pot y naanjo, ya ujaalog: Güiya yo ya y tiempo esta jijijot; chamiyo dumalálalaque sija.</span> <span class="verse"><a name="9">9</a>Lao yanguin injingog y guera sija, yan y atboroto, chamiyo faninespápanta: sa nesesita ufanmato este sija finena; lao y uttimo ti enseguidas.</span> <span class="verse"><a name="10">10</a>¶ Ayo nae ilegña nu sija: Y nasion sija ufangajulo contra y nasion, ya y raeno contra raeno:</span> <span class="verse"><a name="11">11</a>Ya uguaja dangculon linao, ya y cada lugat ñinalang yan peste; yan uguaja minaañao sija, yan mandangculo na señat guinin y langet.</span> <span class="verse"><a name="12">12</a>Lao antes di todo este sija, ujapolo y canaeñija gui jilomiyo, ya infanmapetsigue, yan infanmaentrega gui sinagoga sija, yan y catset, yan infanmacone guato gui ray sija, yan y manmagas pot y naanjo.</span> <span class="verse"><a name="13">13</a>Ya ujuyong este guiya jamyo para testimonio.</span> <span class="verse"><a name="14">14</a>Polo gui corason miyo, na chamiyo jumajaso finena jafa para inepe:</span> <span class="verse"><a name="15">15</a>Sa guajo junae jamyo pachot yan tiningo, ni todo y enimigunmiyo ti siña macontra ni umachaba.</span> <span class="verse"><a name="16">16</a>Ya infanenentrega ni y mañaenanmiyo, yan y mañelunmiyo, yan y parientesmiyo, yan y amigonmiyo; yan guaja guiya jamyo umanamapuno.</span> <span class="verse"><a name="17">17</a>Ya infanmachatlie ni todo y taotao pot y naanjo.</span> <span class="verse"><a name="18">18</a>Lao ni uno gui gaponulonmiyo ufalingo.</span> <span class="verse"><a name="19">19</a>Ya y manpasensianmiyo nae, inganaye y antenmiyo.</span> <span class="verse"><a name="20">20</a>Ya anae inlie Jerusalem, na esta ineriyaye ni y sendalo sija, intingoja na esta jijijot y mayulangña.</span> <span class="verse"><a name="21">21</a>Ya ayonae y mangaegue guiya Judea, ufanmalago para y egso sija; ya ayo sija y mangaegue gui entaloña ufanjuyong; ya y mangaegue gui fangualuan, chañija fanjajalom güije.</span> <span class="verse"><a name="22">22</a>Sa este sija y jaanin inemog, sa para umacumple todo y güinaja ni y esta manmatugue.</span> <span class="verse"><a name="23">23</a>Lao mannamaase ayo sija y manmapotgue, yan y mannanasusu güije sija na jaane! sa uguaja dangculon chinatsaga gui jilo tano, yan binibo gui jilo este taotao sija.</span> <span class="verse"><a name="24">24</a>Ya ufamodong gui jilo y filon y espada, ya ufanmacone preso gui todo y nasion: ya Jerusalem umagacha papa ni y Gentiles, asta qui umacumple y tiempon y Gentiles.</span> <span class="verse"><a name="25">25</a>¶ Ya uguaja señat sija gui atdao yan y pilan, yan y pution sija; yan chinatsagan nasion sija gui jilo tano pot y guinadon pangpang y tase yan y napo.</span> <span class="verse"><a name="26">26</a>Manlalalango y taotao sija, pot y manmaañaoñija, yan pot y ninanangga ni ayo sija y manmamamaela para y tano: sa manmayengyong y ninasiñan y langet sija.</span> <span class="verse"><a name="27">27</a>Ya ayonae ujalie y Lajin taotao na mamamaela gui y mapagajes yan y ninasiña yan y dangculon minalag.</span> <span class="verse"><a name="28">28</a>Ya anae esta jatutujon sumesede este sija, ayonae infanalag jilo, ya injatsa julo y ilunmiyo; sa esta jijijot y para inmanafanlibre.</span> <span class="verse"><a name="29">29</a>¶ Ya jasangane sija un acomparasion, ilegña: Atanja y trongcon igos, yan todo y trongcon jayo sija.</span> <span class="verse"><a name="30">30</a>Yanguin esta manmañúñuso, inlie ya intingoja maesa jamyo na esta jijijot y verano.</span> <span class="verse"><a name="31">31</a>Taegüenaoja locue jamyo yanguin inlie esta sija na masusede, tingo na esta jijijot y raenon Yuus.</span> <span class="verse"><a name="32">32</a>Magajet jusangane jamyo: Ti ufapos este na generasion, asta qui todo sija manmacumple.</span> <span class="verse"><a name="33">33</a>Y langet yan y tano ufanmalofan, lao y finojo ti ufalofan.</span> <span class="verse"><a name="34">34</a>¶ Ya inguesadaje jamyo na ufanbula y corasonmiyo ni y pinadog mañocho yan inelacho, yan y inadajen este na linâlâ, ya ufato guiya jamyo ayo na jaane derepente,</span> <span class="verse"><a name="35">35</a>Taegüijeja y laso: sa taegüijeja ufinatoña gui jilo todo sija y mañasaga gui jilo tano.</span> <span class="verse"><a name="36">36</a>Enaomina fanbela todo tiempo, ya infanmanaetae, ya para infansiña manescapa ni todo estesija y ni ufanmato, yan para infanojgue gui menan y Lajin taotao.</span> <span class="verse"><a name="37">37</a>¶ Ya mamananagüe cada jaane gui templo; yan cada puenge jumajanao, ya sumasaga gui un ogso na mafanaan ogso Olibo.</span> <span class="verse"><a name="38">38</a>Ya todo y taotao sija manmafato gui templo, taftaf gui egaan, para umaecungog güe.</span> </p></div</div></div></body></html>