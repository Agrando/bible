<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/luke/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/luke">Luke</a> &gt <strong>Chapter 1</strong></div><p><span class="verse"><a name="1">1</a>POT y guaja megae y umapolo y canaeñija para ufannaregla y cuentos nu y ayo na güinaja na esta guefmaasegura gui entalo jame,</span> <span class="verse"><a name="2">2</a>Jaftaemanoja ninaejam ni guine y tutujoña y testigojam ni y malie, nu y yan y ministrojam y sinangan;</span> <span class="verse"><a name="3">3</a>Y jinasoco mauleg locue nu guajo, sa juguefegaga sinengcabales todo y güinaja guine y tutujonña, na jutuguie jao pot y inaregla, jago guesmagas na Teofilo;</span> <span class="verse"><a name="4">4</a>Para untungo sija y magajet ayosija mano nae unresibe y finanagüe.</span> <span class="verse"><a name="5">5</a>¶ Guaja gui jaanin Herodes, ray guiya Judea, un pale, naanña si Sacharias, y clasen Abias; y asaguaña guinin sija jagan Aaron ya y naaña si Elisabet.</span> <span class="verse"><a name="6">6</a>Este na dos mauleg gui sanmenan Yuus, jajananao gui todo y lay yan y tinago Señot, ti lalatdiyon.</span> <span class="verse"><a name="7">7</a>Ya taya patgonñija; sa si Elisabet tifáfañago; yan y dos megae jaaniñija.</span> <span class="verse"><a name="8">8</a>¶ Ya jumuyong, anae mañeñetbe si Sacharias, gui ofisio y pale gui menan Yuus, gui chechon y clasiña,</span> <span class="verse"><a name="9">9</a>Jaftaemanoja y costumbren y ofisio y pale, y chechoña na jumalom gui guimayuus ya jasonggue y paopao.</span> <span class="verse"><a name="10">10</a>Ya todo y linajyan taotao mangaegue gui sanjiyong manmananaetae gui oran paopao.</span> <span class="verse"><a name="11">11</a>Ya mato guiya güiya y angjet y Señot, na gaegue gui agapa y attat y paopao.</span> <span class="verse"><a name="12">12</a>Ya inestotba si Sacharias anae jalie, ya mato minaañao gui jiloña.</span> <span class="verse"><a name="13">13</a>Lao y angjet ilegña nu güiya: Sacharias, chamo maaañao; sa y tinaetaemo este majungog; ya y asaguamo as Elisabet ufañago y patgon laje, ya umafanaan naanña si Juan.</span> <span class="verse"><a name="14">14</a>Ya uguaja jao minagof yan alegria; ya y megae umagof nu y mafañaguña.</span> <span class="verse"><a name="15">15</a>Sa udangculo güe gui menan Señot; ya ti uguimen bino ni metgot na guinem ya ubulagüe Espiritu Santo, guinin y tiyan nanaña.</span> <span class="verse"><a name="16">16</a>Ya megae gui famaguon Israel, ujabira nu y Señot, Yuusñija.</span> <span class="verse"><a name="17">17</a>Ya ujanaogüe gui menan y mataña nu y espiritu yan y ninasiñan Elias, para unanalo y corasonñija y mañaena guiya y famaguon, yan y manchátmatago ni y tiningo y manunas; para ufamauleg nu y Señot y taotao, ni y esta fanmauleg para güiya.</span> <span class="verse"><a name="18">18</a>Ya ilegña si Sacharias nu y angjet: Jaftaemano jutungo este? sa guajo bijoyo ya y asaguajo megae jaaniña.</span> <span class="verse"><a name="19">19</a>Ya manope y angjet ya ilegña nu güiya: Guajo si Gabriel, na gaegue yo tumotojgue gui menan Yuus; ya guajo esta matago na jucuentusejao, ya junaejao ni este mauleg na sinangan.</span> <span class="verse"><a name="20">20</a>Ya estagüe, na jago udojao ya ti siña uncuentos, asta y jaane nae este macumple estesija; sa y ti unjongue y sinanganjo, ni umacumple y tiempoña.</span> <span class="verse"><a name="21">21</a>Ya y taotao sija manmannanangga as Sacharias, ya ninafanmanman ni y inapmamña gui guimayuus.</span> <span class="verse"><a name="22">22</a>Ya anae jumuyong, ti siña umadingane sija; ya matungo na manlie un linie gui guimayuus; lao güiya sigue di fumatinas y señatja; ya sumaga udo.</span> <span class="verse"><a name="23">23</a>Ya anae esta munjayan y jaanin y ministroña, jumanao para y guimaña.</span> <span class="verse"><a name="24">24</a>¶ Ya despues di ayo sija na jaane mapotgue y asaguaña as Elisabet, ya janana sinco na meses, ya ilegña:</span> <span class="verse"><a name="25">25</a>Taemanoja y Señot jafatinas para guajo, este sija na jaane nae jaatanyo para unajanao y mamajlaojo gui entalo taotao sija.</span> <span class="verse"><a name="26">26</a>Y mina saes na mes, y angjet Gabriel esta tumago guine as Yuus, para un siuda guiya Galilea, ni y naanña y Nasaret,</span> <span class="verse"><a name="27">27</a>Guiya un bitgen, nobia y un laje naanña si José, familian David; ya y naan y bitgen si Maria.</span> <span class="verse"><a name="28">28</a>Ya jumalom manu nae estaba güe, ya ilegña: Jafa tatatmana jao na guefmaborese jao; y Señot gaegue guiya</span> <span class="verse"><a name="29">29</a>Lao pot este na sinangan, ninaestotba güe, ya jajajaso na jaftaemano este na sinaluda.</span> <span class="verse"><a name="30">30</a>Entonses y angjet ilegña nu güiya: Maria, chamo maaañao; sa unsoda y finaborese gui menan Yuus.</span> <span class="verse"><a name="31">31</a>Ya estagüe, na unmapotgue gui tiyanmo ya unfañago un patgon laje, ya umafanaan y naaaña si Jesus.</span> <span class="verse"><a name="32">32</a>Ya udangculo güe, ya umafanaan Lajin Gueftaquilo: ya y Señot Yuus ufannae güe y tronon David tataña.</span> <span class="verse"><a name="33">33</a>Ya ugobietna gui guima Jacob siesiempreja; ya y raenoña ugagaegue taejinecog.</span> <span class="verse"><a name="34">34</a>Entonses si Maria ilegña ni y angjet: Jafa jumuyong este? sa ti jutungo laje.</span> <span class="verse"><a name="35">35</a>Ya manope y angjet, ya ilegña nu güiya: Y Espiritu Santo umamaela guiya jago, ya y ninasiña y Gueftaquilo jafatinas y anineng gui jilomo; enaomina ayo na Santos na umafañago, umafanaan Lajin Yuus.</span> <span class="verse"><a name="36">36</a>Ya, estagüe, si Elisabet, parentesmo, locue güiya mapotgue un laje gui inamcoña; ya este y mina saes na mes nu güiya na mafanaan tifáfañago.</span> <span class="verse"><a name="37">37</a>Sa y sinangan Yuus, taya uno na taeninasiña.</span> <span class="verse"><a name="38">38</a>Entonses si Maria ilegña: Estagüe y tentagon Señot; ufatinas guiya guajo taemanoja y sinanganmo. Ya y angjet mapos guiya güiya.</span> <span class="verse"><a name="39">39</a>¶ Ya ayo na jaane sija, cajulo si Maria ya jumanao gusise para un tano taquilo, guiya un siudan Juda;</span> <span class="verse"><a name="40">40</a>Ya jumalom gui guima Sacharias ya jasaluda si Elisabet.</span> <span class="verse"><a name="41">41</a>Ya jumuyong taegüije na anae jajungog si Elisabet y sinaludan Maria, y patgon tumayog gui jalom tiyanña; si Elisabet bula Espiritu Santo,</span> <span class="verse"><a name="42">42</a>Ya umagang ni dangculo na inagang ya ilegña: Dichosojao gui entalo y famalaoan, ya dichoso y tinegchan tiyanmo.</span> <span class="verse"><a name="43">43</a>Ya guine manu este guiya guajo, na mato guiya guajo y nanan y Señotto.</span> <span class="verse"><a name="44">44</a>Sa estagüe, na anae mato y inagang y sinaludamo gui talangajo, y patgon, gui jalom tiyanjo, tumayog ni minagofña.</span> <span class="verse"><a name="45">45</a>Ya dichosogüe y jumonggue; sa uguaja y quinimple gui güinaja, ni esta masangane güe ni guinin y Señot.</span> <span class="verse"><a name="46">46</a>¶ Entonses ilegña si Maria: Janadangculo y antijo y Señot,</span> <span class="verse"><a name="47">47</a>Ya y espiritujo ninamagof gui as Yuus y Satbadotto.</span> <span class="verse"><a name="48">48</a>Sa jaatan y dinespresiaoña y tentgoña; sa estagüe na desde pago jumafanaan dichosa ni todo y generasion.</span> <span class="verse"><a name="49">49</a>Sa ayo na guaja ninasiña, jafatinas guiya guajo dangculo na güinaja; ya santos y naanña.</span> <span class="verse"><a name="50">50</a>Ya y minaaseña gaegue gui generasion taotao sija, gui jiloñija ni manmaañao nu güiya.</span> <span class="verse"><a name="51">51</a>Ya pot y canaeña jafanue minetgot; janafañuja y sobetbio sija gui jinason y corasonñija.</span> <span class="verse"><a name="52">52</a>Ya jayute papa y magas gui tronoñija, ya jajatsa y manumitde.</span> <span class="verse"><a name="53">53</a>Ya y manñalang janafanbula ni y minauleg; ya y manmigüinaja janafanjanao yan y tae sinajguan.</span> <span class="verse"><a name="54">54</a>Ya jaayuda si Israel tentagoña, para ufanjaso y miñaase,</span> <span class="verse"><a name="55">55</a>(Taemano y jasangane y mañaenata), as Abraham yan y semiyaña para todo y tiempo.</span> <span class="verse"><a name="56">56</a>Si Maria sumaga yan güiya calang tres meses ya despues jumanao asto iyasija.</span> <span class="verse"><a name="57">57</a>¶ Ya si Elisabet jacumple y tiempo nae para ufañago; ya mañago un patgon laje.</span> <span class="verse"><a name="58">58</a>Ya anae majungog ni tiguangña yan y parientesña, na si Yuus janadangculo y minaaseña guiya güiya; ya manmagof yan güiya.</span> <span class="verse"><a name="59">59</a>Ya susede na y mina ocho na jaane manmato para umasircunsida y patgon: ya malagoñija umafanaan ni y naan tataña as Sacharias.</span> <span class="verse"><a name="60">60</a>Ya manope y nanaña ya ilegña: Aje, sa umafanaan si Juan.</span> <span class="verse"><a name="61">61</a>Ya ilegñija nu güiya: Taya gui manparientesmo mafanaan nu este na naan.</span> <span class="verse"><a name="62">62</a>Ya maseñat y tataña, ya mafaesen jafa malagoña umafanaan.</span> <span class="verse"><a name="63">63</a>Ya mangagao un diquique na tabla ya jatugue ilegña: Si Juan naanña. Ya todo sija ninafanmanman.</span> <span class="verse"><a name="64">64</a>Ya enseguidas mababa y pachotña, ya mapula y jilaña, ya cumuentos, jabendise si Yuus.</span> <span class="verse"><a name="65">65</a>Ya guaja minaañao gui jiloñija todo y mañasaga gui oriyañija: ya gui todo y tano taquilo guiya Judea, masasangan este sija na sinangan.</span> <span class="verse"><a name="66">66</a>Ya todosija y jumujungog jaadaje gui corasonñija ya ilegñija: Jafa jumuyong este na patgon? Sa y canae Yuus gaegue guiya güiya.</span> <span class="verse"><a name="67">67</a>¶ Ya si Sacharias, tataña, bula Espiritu Santo ya japrofetisa, ilegña:</span> <span class="verse"><a name="68">68</a>Bendito y Señot, y Yuus y Israel; sa jabisita ya jafatinas y redension, para taotaoña,</span> <span class="verse"><a name="69">69</a>Ya janacajulo para jita un canggelon y satbasion, gui guima y tentagoña as David,</span> <span class="verse"><a name="70">70</a>(Taegüijija na jasasangan gui pachot y mañantos na profetaña, ni esta gaegue guinin tutujonña y tano),</span> <span class="verse"><a name="71">71</a>Satbasion gui y enemiguta yan gui canae todo y chumatliijit;</span> <span class="verse"><a name="72">72</a>Para umafanue y minaaseña gui mañaenata, ya umajaso y santos na tratoña;</span> <span class="verse"><a name="73">73</a>Y juramento ni manjula as Abraham ni tatata,</span> <span class="verse"><a name="74">74</a>Na güiya unaejit linibreta gui canae y enemiguta ya utasetbe güe sin minaañao,</span> <span class="verse"><a name="75">75</a>Y sinantos yan y tinunas gui menaña todo y jaanita.</span> <span class="verse"><a name="76">76</a>Ya, jago, patgon, unmafanaan profetan y Gueftaquilo; sa unjanao gui menan y Señot para unfamauleg y chalanña;</span> <span class="verse"><a name="77">77</a>Para ufanamatungo y satbasion gui taotaoña ni y maasiin y isaoñija,</span> <span class="verse"><a name="78">78</a>Pot causa y corason y minaaseña y Yuusta, anae y candit ogaan guinin taquilo, jabisitajit,</span> <span class="verse"><a name="79">79</a>Para junae inina y manmatatachong gui jemjom yan y anineng y finatae; para ufanue y patasta gui chalan y pas.</span> <span class="verse"><a name="80">80</a>Ya y patgon lumala ya mumetgot gui espiritu ya sumaga gui desierto asta y jaane anae esta matungo guiya Israel.</span> </p></div</div></div></body></html>