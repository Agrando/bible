<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/luke/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/luke">Luke</a> &gt <strong>Chapter 7</strong></div><p><span class="verse"><a name="1">1</a>YA despues di munjayan todo y finanagüeña si Jesucristo gui talangan taotao sija, güiya jumalom guiya Capernaum.</span> <span class="verse"><a name="2">2</a>Ya y tentago un senturion ni y guefyaña, estaba malango, ya esta para umatae.</span> <span class="verse"><a name="3">3</a>Lao anae y senturion jajungog na masasangan si Jesus, jatago y manamco na Judios, para umagagao na ufato ya unajomlo y tentagoña.</span> <span class="verse"><a name="4">4</a>Ya anae manmato as Jesus, guefmagagao ilegñija: Dignogüe na unfatinas este pot güiya:</span> <span class="verse"><a name="5">5</a>Sa jagüaeya y nasionmame ya japlantaye jam sinagoganmame.</span> <span class="verse"><a name="6">6</a>Ya manjanao yan si Jesus. Ya anae esta manjijot gui guima y senturion jatago y amiguña sija para ualog as Jesus: Señot chamo ninachachatsaga; sa ti dignoyo na junajalom jao gui papa atofjo;</span> <span class="verse"><a name="7">7</a>Pot este ti jujaso na dignoyo na jufato guiya jago; lao sanganja ya ujomlo y tentagojo.</span> <span class="verse"><a name="8">8</a>Sa guajo locue na taotao gaegeuyo gui papa y ninasiña, ya guaja gui papajo sendalo sija; yan ileco nu este: Janao, ya mapos; ya y otro: Maela, ya mato; ya y tentagojo: Fatinas este, ya jafatinas.</span> <span class="verse"><a name="9">9</a>Ya anae jajungog si Jesus este, ninamanman nu güiya, ya jabiragüe ilegña ni y linajyan taotao ni y dumalalag güe: Jusangane jamyo na ti jusoda taegüije na dinangculon jinenggue ni iya Israel.</span> <span class="verse"><a name="10">10</a>Ya anae manalo sija guato gui guima y manmanago, jasoda na jomlo y tentago ni estaba malango.</span> <span class="verse"><a name="11">11</a>¶ Ya susede un rato despues di este na, si Jesus jumanao asta un siuda ni mafanaan Nain; ya mañisija yan y disipuluña yan y dangculon manadan taotao.</span> <span class="verse"><a name="12">12</a>Ya anae esta jijot gui pettan y siuda, estagüe na macocone un matae, güiyaja lajin nanaña, ya biuda locue, ya linajyan taotao siuda mangachongchongña.</span> <span class="verse"><a name="13">13</a>Ya anae linie ni y Señot ninamaase nu güiya, ya ilegña nu güiya: Chamo cumacasao.</span> <span class="verse"><a name="14">14</a>Ya lumatguato ya japacha y andas; ya y chumuchule mañaga. Ya ilegña: Patgon, guajo jao sumangane, cajulo.</span> <span class="verse"><a name="15">15</a>Ya y estaba matae matachong ya jatutujon cumuentos, ya inentrega as Jesus gui as nanaña.</span> <span class="verse"><a name="16">16</a>Ya ninafanmaaañao todosija, ya maalaba si Yuus ilegñija: Dangculo na profeta esta cajulo entre yya jita: ya, si Yuus jagas jabisita taotaoña.</span> <span class="verse"><a name="17">17</a>Ya jumanao este na famaña gui todo yya Judea yan todo oriya y tano.</span> <span class="verse"><a name="18">18</a>¶ Ya y disipulon Juan masangane güe todo estesija.</span> <span class="verse"><a name="19">19</a>Ya jaagang si Juan dos gui disipuluña ya jatago para as Jesus, ilegña: Cao jago yuje y para ufato pat infanmannangga jam otro?</span> <span class="verse"><a name="20">20</a>Ya anae manmato y taotao sija guiya güiya, ilegñija: Si Juan Bautista tumagojam para yya jago, ilegña: Cao jago yuje y para ufato pat infanmannangga jam otro?</span> <span class="verse"><a name="21">21</a>Ya ayo mismo na ora, janafanjomlo megae ni y manmalango yan y mangaechetnotsija yan espiritun manaelaye; yan megae na manbachet ninafanmanlie.</span> <span class="verse"><a name="22">22</a>Ya maninepe as Jesus ya ilegña nu sija: Janao yan sangane si Juan ni y liniimiyo yan y jiningogmiyo; sa y manbachet manmanlie, ya y mangojo manmamocat, ya y manategtog mangasgas, ya y mananga manmanjungog, y manmatae manafangajulo, ya umapredica y ibangelio gui mamobble.</span> <span class="verse"><a name="23">23</a>Ya dichoso ayo y ti sumosoda y lugat para umatompo guiya guajo.</span> <span class="verse"><a name="24">24</a>¶ Ya anae manmapos y mantinago as Juan, jatutujon cumuentuse y taotao sija pot si Juan: Jafa injanagüe jamyo para inlie gui desierto? un piao ni y yinengyong ni y manglo?</span> <span class="verse"><a name="25">25</a>Lao jafa injanagüe jamyo para inlie? un taotao na puru suabe magaguña? Estagüe, ayo sija y manminagagago ni y malagno magago yan manlalâlâ gui guinatbo, gui palasyon y ray nae mañasaga.</span> <span class="verse"><a name="26">26</a>Lao jafa injanagüe para inlie? un profeta? magajet, jusangane jamyo na mas que un profeta.</span> <span class="verse"><a name="27">27</a>Este yuje y esta matugue: Estagüe na jatago y tentagojo gui menan matamo, ni para ufamauleg y chalanmo gui menamo.</span> <span class="verse"><a name="28">28</a>Jusangane jamyo, na entre ayo sija y manmafañago gui famalaoan, taya dangculoña qui si Juan; lao y diquiqueja gui raenon Yuus dangculoña qui güiya.</span> <span class="verse"><a name="29">29</a>Ya todo y taotao anae majungog güe, yan y publicano sija, jajustifica si Yuus ya manmatagpange ni y tinagpangen Juan.</span> <span class="verse"><a name="30">30</a>Lao y Fariseo yan y manmagas y lay, jarechasa y consejon Yuus contra sijaja; sa ti manmatagpange pot güiya.</span> <span class="verse"><a name="31">31</a>Ya ilegña: Jafa nae juacompara y taotao este na generasion? ya jafa parejonñija?</span> <span class="verse"><a name="32">32</a>Manparejo yan y famaguon ni manmatatachong gui plasa ya manaagang uno yan otro ya ilegñija: Indadane jamyo flauta, y ti manbaela jamyo, manuugonge jamyo, ya ti manatanges jamyo.</span> <span class="verse"><a name="33">33</a>Sa mato si Juan Bautista ni uchocho pan ni uguimen bino, ya ilelegmiyo: Guaja anitiña.</span> <span class="verse"><a name="34">34</a>Mato y Lajin taotao, ya chumocho yan gumimen, ya ilelegmiyo: Estagüe, un taotao na gachumocho yan gagumimen bino, yan amigon y publicano sija, yan y manisao.</span> <span class="verse"><a name="35">35</a>Lao y tiningo manacabales ni y todo famaguonña.</span> <span class="verse"><a name="36">36</a>¶ Ya malago uno gui Fariseo sija na ufañija mañocho. Ya jumalom gui guima y Fariseo ya matachong gui lamasa.</span> <span class="verse"><a name="37">37</a>Ya estagüe, un palaoan gui siuda, na miisao, ya anae jatungo na gaegue si Jesus matatachong gui lamasa gui guima y Fariseo, mañule un boteyan alabastro na ingüente.</span> <span class="verse"><a name="38">38</a>Ya tumojgue gui taten Jesus, ya cumasao; ya jatutujon munafotgon ni lagoña y adeng Jesus, ya jasaosao ni y gapuniluña; ya jachichico y adengña ya japapalae ni y inggüente.</span> <span class="verse"><a name="39">39</a>Ya anae jalie este y Fariseo ni y umagange güe, cumuentos gui sumanjalomña, ilelegña: Este na taotao yaguin profeta güe, jatungo jafa este na palaoan y pumapacha güe sa güiya miisao.</span> <span class="verse"><a name="40">40</a>Ya manope si Jesus ya ilegña nu güiya: Simon, guaja para jasangane jao. Ya güiya ilegña: Sangan Maestro.</span> <span class="verse"><a name="41">41</a>Un taotao guaja dos dumídibe: ya y uno mandidibe quinientos monedan denario, ya y otro sincuenta.</span> <span class="verse"><a name="42">42</a>Ya anae taya apasñija, inasie todo y dos. Enao mina, jaye guiya sija mas güinaeya?</span> <span class="verse"><a name="43">43</a>Manope si Simon, ya ilegña: Y pineloco na ayo y mas maasie; ya güiya ilegña: Tunas jinisgamo.</span> <span class="verse"><a name="44">44</a>Ya jabira güe guato gui palaoan, ya ilegña as Simon: Unlilie este na palaoan? Jumalomyo gui guimamo, ti unnaeyo janom para y adengjo; lao este janafotgon y adengjo ni lagoña, ya jasaosao ni y gapuniluña.</span> <span class="verse"><a name="45">45</a>Jago ti unnaeyo un chico: lao este na palaoan desde que jumalomyo ti pumapara jachico y adengjo.</span> <span class="verse"><a name="46">46</a>Ti unpalae y ilujo ni laña, lao este japalae y adengjom inggüente.</span> <span class="verse"><a name="47">47</a>Enao mina jusangane jao, na y isaoña, ni y megae, umaasie; sa güiya megae maguaeyaña; lao y didide maasiiña, didide maguaeyaña.</span> <span class="verse"><a name="48">48</a>Ya ilegña nu güiya: Y isaomo maasie.</span> <span class="verse"><a name="49">49</a>Ya y mangachochongña manmatachong gui lamasa, jatutujon sumangan gui sumanjalomñija: Jaye este na ufanasie locue isao?</span> <span class="verse"><a name="50">50</a>Ya ilegña ni palaoan: Y jinengguemo unsinatba; janao yan pas.</span> </p></div</div></div></body></html>