<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/luke/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/luke">Luke</a> &gt <strong>Chapter 14</strong></div><p><span class="verse"><a name="1">1</a>YA susede na anae jumalom gui guima un magas Fariseo, para uchocho pan, gui sabado na jaane, ya sija maespipiaja.</span> <span class="verse"><a name="2">2</a>Ya, estagüe, un taotao gaegue gui menaña na malango binaya.</span> <span class="verse"><a name="3">3</a>Ya manope si Jesus, ya jacuentuse manmagas y lay, yan y Fariseo sija, ilegña: Tunas numajomlo gui sabado na jaane pat aje?</span> <span class="verse"><a name="4">4</a>Ya sija manmamatquiquiloja. Ayonae jacone güe, ya janajomlo, ya jasotta na ujanao.</span> <span class="verse"><a name="5">5</a>Ya jaope sija ilegña: Jaye guiya jamyo, yanguin guaja gaña asno pat guaca, podong gui jalom tupo, ada ti enseguidas ujatsa gui sabado na jaane?</span> <span class="verse"><a name="6">6</a>Ya ti siña talo manmanope ni estesija.</span> <span class="verse"><a name="7">7</a>¶ Ya jasangan un acomparasion ni y manmaconbida, anae jaatituye ni y jaayig y mas managquilo na tachong gui lamasa; ya ilegña nu sija:</span> <span class="verse"><a name="8">8</a>Yanguin quinenbida jao ni un taotao para y guipot, chamo fatatachong gui mas tagquilo na tachong; sa ufato otro na mas onrao qui jago, ni y quinenbidaña locue;</span> <span class="verse"><a name="9">9</a>Ya ufato y cumonbida jao ya ualog nu jago: Nae este lugat y este taotao; ya ayonae untutujon mumamajlao yanguin sumaga jao gui mas uttimo na lugat.</span> <span class="verse"><a name="10">10</a>Lao yanguin quinenbida jao, janao ya fatachong gui mas tagpapa na lugat; sa yanguin mato y cumonbida jao, ualog nu jago: Amigo, janao falag iya jululo; ya ayonae unguaja inenra gui menan ayo sija y mangachongmo ni y manmatachong gui lamasa.</span> <span class="verse"><a name="11">11</a>Sa jayeja y manataquilo maesa güe, unaumitde güe ya y umunaumitde güe, umanataquilo.</span> <span class="verse"><a name="12">12</a>¶ Ya ilegña nu ayo y guinin cumonbida güe: Yanguin mamatinas jao nataloane pat sena, chamo umagagange y manamigumo sija, ni y mañelumo, ni y manparientesmo, ni y manrico na tiguangmo; sa noseaja unmaconbida locue talo, ya unmaapase.</span> <span class="verse"><a name="13">13</a>Lao yanguin gumupot jao, agange y mamoble, yan y manmanco yan y mancojo, yan y manbachet;</span> <span class="verse"><a name="14">14</a>Ya undichoso; sa ti siña maapase jao; lao unmaapase gui quinajulo y manunas.</span> <span class="verse"><a name="15">15</a>¶ Ya anae jajungog este, uno gui mangachongña ni y manmatachong gui lamasa, ilegña nu güiya: Dichoso ayo y uchocho pan gui raenon Yuus.</span> <span class="verse"><a name="16">16</a>Lao ilegña nu güiya: un taotao jafatinas un dangculon sena, ya mangonbida megae:</span> <span class="verse"><a name="17">17</a>Ya jatago y tentagoña gui oran sena, na ualog ni ayo sija y manmaconbida: Nije; sa esta todo listo.</span> <span class="verse"><a name="18">18</a>Ya jatutujon cada uno umescusa güe. Y fenenana ilegña: Mamajanyo un pidason tano, ya nesesitayo jujanao ya julie; jugagao jao na unescusayo.</span> <span class="verse"><a name="19">19</a>Ya y otro ilegña: Mamajanyo sinco pares na nobiyo para mancareta, ya bae jujanao ya juchague: jugagao jao na unescusayo.</span> <span class="verse"><a name="20">20</a>Ya y otro ilegña: Umasaguayo, ya enaomina ti siñayo mato.</span> <span class="verse"><a name="21">21</a>Ya tumalo guato y tentago, ya janatungo y senotña nu este sija. Ayo nae y magas y guima ninagoslalalo, ya ilegña ni y tentagoña: Janao, lasajyao falag y caye sija yan y chalan gui siudad, ya uncone mague y mamoble, yan y mancojo, yan y manbachet, yan y manmanco.</span> <span class="verse"><a name="22">22</a>Ya ilegña y tentago: Señot, esta mafatinas y tinagomo, ya trabia guaguajaja lugat.</span> <span class="verse"><a name="23">23</a>Ya y señot ilegña ni y tentagoña: Janao falag y dangculo na chalan yan y lugat ni y guaja ngangao, ya unafuetsas sija, ya ufanjalom para ubula y guimajo.</span> <span class="verse"><a name="24">24</a>Sa jusangane jamyo, na ni uno güije sija gui guinin manmaconbida, uchague y senajo.</span> <span class="verse"><a name="25">25</a>¶ Ya mañisija mangaegue yan un dangculon manadan taotao; ya jabira güe, ya ilegña nu sija:</span> <span class="verse"><a name="26">26</a>Achogja un taotao mato guiya guajo, ya ti jachatlie si tataña, yan si nanaña, yan y asaguaña, yan y famaguonña, yan mañeluña lalaje, yan y mañeluña famalaoan, yan y linâlâña locue, ti siñagüe disipulujo.</span> <span class="verse"><a name="27">27</a>Ya jayeja y ti cumatga y quiluusña, ya dumalalag yo; ti siñagüe disipulojo.</span> <span class="verse"><a name="28">28</a>Sa jaye guiya jamyo, ujaso manjatsa un tore, ya ti ufatachong finena ya utufong y para gastoña cao siña uninafunjayan?</span> <span class="verse"><a name="29">29</a>Sa noseaja yanguin esta japolo y simiento, ya ti siña janafunjayan; todo y lumie jatutujon manmanbotlea nu güiya,</span> <span class="verse"><a name="30">30</a>Ylegñija: Este na taotao jatutujon manjatsa, ya ti siña janafunjayan.</span> <span class="verse"><a name="31">31</a>Pat jaye y ray, anae jajanao para uguera contra y otro ray, ti ufatachong finena, ya ufañangane cao siña güe yan y dies mit, utagam y mamamaela yan veinte mit contra güiya?</span> <span class="verse"><a name="32">32</a>Patseno, mientras chachagoja y otro trabia, janajanao un compañia, ya ufangagao pas.</span> <span class="verse"><a name="33">33</a>Taegüenaoja locue; masquesea jaye guiya jamyo y ti rumechasa todo y güinajaña; ti siñagüe disipulujo.</span> <span class="verse"><a name="34">34</a>Y asiga mauleg; lao yanguin malingo y asiga maasenña, jaftaemano manasne?</span> <span class="verse"><a name="35">35</a>Ti mauleg para y tano, ni para fanyútian basula; masenyuteja ni y taotao. Jaye y gaetalanga para ufanjungog, güiya uecungog.</span> </p></div</div></div></body></html>