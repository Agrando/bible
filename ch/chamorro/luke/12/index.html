<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/luke/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/luke">Luke</a> &gt <strong>Chapter 12</strong></div><p><span class="verse"><a name="1">1</a>YA ayo na tiempo, anae mandaña megae na mit na linajyan taotao, asta managacha uno yan otro; ya jatutujon sumangane y disipuluña sija finenana: Adaje jamyo ni y libaduran y Fariseo sija ni y hipocresia.</span> <span class="verse"><a name="2">2</a>Sa taya na matatampe na ti umababa; pat mananana, na ti umatungo.</span> <span class="verse"><a name="3">3</a>Enaomina jafa guinin sinanganmiyo gui jemjom, umajungog gui manana; ya jafa y incuentuse gui talanga gui jalom aposento, umaagangnaejon gui jilo guma.</span> <span class="verse"><a name="4">4</a>Ya jusangane jamyo ni y amigujo sija: Chamiyo fanmaaañao ni ayo sija y pumuno y tataotao, sa an munjayan ayo, taya jafa siña ujafatinas.</span> <span class="verse"><a name="5">5</a>Lao jusangane jamyo jaye inmaañagüe: Fanmaañao jamyo ni ayo y yanguin munjayan japuno, guaja ninasiñaña na uyute asta sasalaguan: Junggan, jusangañe jamyo: Fanmaañao jamyo nu güiya.</span> <span class="verse"><a name="6">6</a>Ada ti mabende sinco na pajaro, pot dos na octabo? ya ni uno guiya sija mamalefañaejon gui menan Yuus?</span> <span class="verse"><a name="7">7</a>Lao asta y gaponulonmiyo esta manmatufong. Chamiyo fanmaaañao: sa manbaliña jamyo qui y megae pajaro.</span> <span class="verse"><a name="8">8</a>¶ Ya jusangane jamyo: Jayeja y comonfesatñaejonyo gui menan y taotao sija; uquinenfesatñaejon locue ni y Lajin taotao gui menan y angjet Yuus.</span> <span class="verse"><a name="9">9</a>Lao ayo y pumuneyo gui menan taotao sija, siempre pune güe gui menan y angjet Yuus.</span> <span class="verse"><a name="10">10</a>Ya jayeja y cumuentos contra y Lajin taotao, umaasie; lao y chumatfino contra Espiritu Santo, ti umaasie.</span> <span class="verse"><a name="11">11</a>Ya anae manmacone jamyo gui menan y sinagoga sija, yan y manmagas, yan y gaesisiña, chamiyo madadaje jaftaemano yan jafa para inepe, ni jafa para insangan;</span> <span class="verse"><a name="12">12</a>Sa y Espiritu Santo infanfinanagüe güije na ora jafa para insangan.</span> <span class="verse"><a name="13">13</a>¶ Ya uno gui linajyan taotao ilegña nu güiya: Maestro, tayo y chelujo ya ufacaeyo ni y erensia.</span> <span class="verse"><a name="14">14</a>Lao ilegña nu güiya: Taotao, jaye pumoloyo gui jilomo para jues, pat para mamacae?</span> <span class="verse"><a name="15">15</a>Ya ilegña nu sija: Atan, ya inguesadaje jamyo ni y linagga: sa y linâlâ y taotao, ti guinin y manadan güinaja sija ni y jasagagaye.</span> <span class="verse"><a name="16">16</a>Ya mansinangane un parabola, ilegña: y fangualuan un taotao na rico, jumujuyong megae na quineco.</span> <span class="verse"><a name="17">17</a>Ya manjaso gui sumanjalomña, ilegña: Jafa jufatinas, sa taya mano nae jupolo y quinecojo.</span> <span class="verse"><a name="18">18</a>Ya ilegña: Este bae jufatinas: bae jujala papa y lanchoco, ya jujatsa y mas dangculo; ya ayo nae jupolo todo y maiisso yan y güinajajo.</span> <span class="verse"><a name="19">19</a>Ya jualog ni y antijo: Ante, megae güinajamo, para megae na sacan; descansa, ya unchocho, yan unguimen, yan unmagof.</span> <span class="verse"><a name="20">20</a>Lao si Yuus ilegña nu güiya: Taejinaso jao! pago na puenge nesesita umachule y antimo: ya para jaye ayo sija na güinaja ni unnaetnon?</span> <span class="verse"><a name="21">21</a>Taegüenaoja y manaetnon y güinaja para güiyaja, ya ti urico para si Yuus.</span> <span class="verse"><a name="22">22</a>¶ Ya ilegña ni y disipoluña sija: Enaomina jusangane jamyo, Chamiyo madadaje pot y linâlânmiyo, jafa para incano; ni y tataotaonmiyo, jafa para innaminagago.</span> <span class="verse"><a name="23">23</a>Sa y linâlâ mas qui y nengcano, ya y tataotao mas qui y magago.</span> <span class="verse"><a name="24">24</a>Jaso y aga sija, na ti manmanananom, ni ufanmangoco; ni uguaja sagannengcanoñija ni lancho; ya si Yuus janachocho sija; ya cuanto mas manmauleg jamyo qui y pajaro!</span> <span class="verse"><a name="25">25</a>Yan jaye guiya jamyo pot inadaje siña uaumenta un codo y linecaña?</span> <span class="verse"><a name="26">26</a>Yanguin ti siña inchegüe y mas diquique, para jafa inadadaje y pumalo?</span> <span class="verse"><a name="27">27</a>Jaso y lirio sija, jaftaemano mandocoñiñija! ti manmachochocho, ni ufanmanjila; ya jusangane jamyo na si Salomon contodo y minalagña, ti minagago parejo yan uno guiya sija.</span> <span class="verse"><a name="28">28</a>Yanguin si Yuus janafanminagago y chaguan qui fangualuan ni y gaegue pago, ya agupa esta mayute guato gui jetno; ti mas magajet na inninafanminagago jamyo, O jamyo didide na jinenggue?</span> <span class="verse"><a name="29">29</a>Ya chamiyo umaliligao jafa para incano, ni jafa para inguimen, ni infanbuébuente gui jinasonmiyo.</span> <span class="verse"><a name="30">30</a>Sa todo este sija na güinaja manmaaliligao ni y nasion sija gui tano: lao y tatanmiyo jatungoja na innesesita estesija na güinaja.</span> <span class="verse"><a name="31">31</a>Lao aligao finena y raenoña; ya todo este sija na güinaja umanafandaña para jamyo.</span> <span class="verse"><a name="32">32</a>Chamiyo fanmaaañao, jamyo diquique na manada; sa este minagof y tatanmiyo, na infanninae ni y raeno.</span> <span class="verse"><a name="33">33</a>Bende y güinajamo, ya unfannae. limosna; fanmamamauleg botsa ni ti ubijo, un güinaja gui langet na ti ufatta, anae ti usineda ni y saque, ni ti upotliya.</span> <span class="verse"><a name="34">34</a>Sa manoja nae gaegue y güinajamo, ayoja nae gaegue locue y corasonmo.</span> <span class="verse"><a name="35">35</a>¶ Polo ya esta madudog y senturanmiyo, ya esta masonggue y candet miyo;</span> <span class="verse"><a name="36">36</a>Ya infanparejo yan ayo na taotao sija y jananangga y señotñija, yanguin tumalo guato guinin y guipot umasagua; sa para yanguin mato ya manyajo, umababaye enseguidas.</span> <span class="verse"><a name="37">37</a>Mandichoso ayo sija na tentago, yanguin mato y señot, mansineda manbebela; magajet jusangane jamyo, na ududog güe, ya unafanmatachong para ufañocho, ya ufalag y sumanmena ya usetbe sija.</span> <span class="verse"><a name="38">38</a>Ya yanguin ufato gui segundo na bela ya gui tetsero, ya mansineda sija taegüijeja, mandichoso ayo sija na tentago.</span> <span class="verse"><a name="39">39</a>Este tingo na yanguin y tata gui guima mojon jatungo jafa na ora nae ufato y saque, upulan ya ti upolo na umayulang y guimaña.</span> <span class="verse"><a name="40">40</a>Enaomina nafanlisto jamyo locue, sa ufato y Lajin taotao, güije na ora gui anae ti injajaso.</span> <span class="verse"><a name="41">41</a>¶ Ayonae ilegña si Pedro: Señot, unsangan este na acomparasion para jame, pat para todos?</span> <span class="verse"><a name="42">42</a>Ya y Señot ilegña: Jaye nae ayo y mauleg yan mejnalom na mayetdomo, ni y ninamagas ni y señotña gui güinajana, para uninanae naña gui tiempoña?</span> <span class="verse"><a name="43">43</a>Dichoso ayo na tentago y yanguin mato y señotña, sineda na jachochogüe taegüije.</span> <span class="verse"><a name="44">44</a>Magajet jusangane jamyo; na uninamagas gui jilo y güinajaña, todo.</span> <span class="verse"><a name="45">45</a>Lao yanguin ayo na tentago y ilegña gui jalom corasonña: Y señotjo caeja mato; ya jatutujon pumanag y famalaoan na tentago, yan y lalaje; ya chumocho, yan gumimen, ya bumolacho;</span> <span class="verse"><a name="46">46</a>Y señot ayo na tentago, ufato güije na jaane gui anae ti jananangga, yan gui ora anae ti jatungo, ya uninasuja, ya uninafandaña y patteña yan y ti manmanjonggue.</span> <span class="verse"><a name="47">47</a>Ya ayo na tentago y jatungo y minalago y señotña; ya ti jalisto güe, ni jafatinas jaftaemano y minalagoña, umasaulag megae.</span> <span class="verse"><a name="48">48</a>Lao ayo y ti jatungo, ya jafatinas digno na umasauleg, lao didide masaulagña. Sa jayeja y megae manaiña, siempre megae uchule, ya jaye y megae catgoña, mas megae magagaoña.</span> <span class="verse"><a name="49">49</a>¶ Matoyo para juyute y guafe gui jilo tano: ya jafa malagojo yanguin esta todo mañiñila?</span> <span class="verse"><a name="50">50</a>Lao guaja tagpangeco para jumatagpange; ya jafa chachatsagajayo asta qui umacumple!</span> <span class="verse"><a name="51">51</a>Injajaso jamyo na matoyo para junae pas y tano? Jusangane jamyo, na aje; lao mas para inaguaguat.</span> <span class="verse"><a name="52">52</a>Sa desde pago sigue mona, uguaja gui un guma sinco na ti manparejo, y tres contra y dos, ya y dos contra y tres.</span> <span class="verse"><a name="53">53</a>Y tata uaguaguat contra y lajiña, ya y laje contra y tata; ya y nana contra y jagaña, ya y jaga contra y nana; y suegra contra y yetna, ya y yetna contra y suegraña.</span> <span class="verse"><a name="54">54</a>¶ Ya ilegña locue ni y taotao sija: Yanguin inlilie y mapagajes na cajulo gui sumanlichan, siempre ilelegmiyo: Mamamaela y ichan; ya magajet.</span> <span class="verse"><a name="55">55</a>Ya yanguin manguaefe y manglo sanjaya, ilelegmiyo: Uguaja maepe; ya ufato.</span> <span class="verse"><a name="56">56</a>Manhipocrita jamyo; intingo umegsamina y langet, yan y tano; ya jafa na ti intingo umegsamina y tiempo pago?</span> <span class="verse"><a name="57">57</a>Ya jafa na ni jamyo ti injisga jafa y tinas?</span> <span class="verse"><a name="58">58</a>Ya mientras jumanao jao yan y enemigumo para y magas, procura munaquelibre jao gui jinanaomo; na noseaja uninarastra guato gui jues, ya y jues uninentrega gui ofisiat, ya y ofisiat unpinelo gui calaboso.</span> <span class="verse"><a name="59">59</a>Jusangane jao: Ti unjanao juyong güije, asta qui unapase y uttimo na marabidi.</span> </p></div</div></div></body></html>