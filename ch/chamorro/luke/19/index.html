<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/luke/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/luke">Luke</a> &gt <strong>Chapter 19</strong></div><p><span class="verse"><a name="1">1</a>YA jumalom si Jesus, ya malofan inanaco Jerico.</span> <span class="verse"><a name="2">2</a>Ya, estagüe, güije un taotao na y naanña si Saqueo, magas y publicano, na rico güe.</span> <span class="verse"><a name="3">3</a>Ya jaquequeliija jaye si Jesus; lao ti siña, pot y linajyan taotao, yan pot y etigo güe.</span> <span class="verse"><a name="4">4</a>Ya malago mona, ya umeculo gui trongcon sicomoro para ulie: sa nesesita na ufapos güije.</span> <span class="verse"><a name="5">5</a>Ya anae mato si Jesus güije na lugat, manatan julo, ya ilegña nu güiya: Saqueo, tunog lasajyao, sa pago na, jaane nesesita na jusaga gui guimamo.</span> <span class="verse"><a name="6">6</a>Ya sumajyao papa, ya jaresibe güe yan y minagofña.</span> <span class="verse"><a name="7">7</a>Ya anae malie este, todos mangonggong, ilegñija: Mapos, para usaga gui isao na taotao.</span> <span class="verse"><a name="8">8</a>Ya si Saqueo tumojgue ya ilegña ni y Señot: Estagüe, Señot, y lamita gui güinajajo junae y mamobble sija; ya yanguin guaja chinelejo pot finababa bae junae cuatro talo.</span> <span class="verse"><a name="9">9</a>Ya ilegña si Jesus nu güiya: Pago na jaane mato y satbasion güine na guma; sa güiya locue Lajin Abraham.</span> <span class="verse"><a name="10">10</a>Sa y Lajin taotao mato para ualigao, yan usatba y manmalingo.</span> <span class="verse"><a name="11">11</a>¶ Ya mientras majujungog este sija, jaaumenta ya jasangan un acomparasion, sa pot y esta jijijot Jerusalem, yan pot y jinasonñija na enseguidas ufato y raenon Yuus.</span> <span class="verse"><a name="12">12</a>Pot este na ilegña: Un taotao na magas, jumanao para y chago na tano para uresibe y raeno, yan para utaloja guato.</span> <span class="verse"><a name="13">13</a>Ya jaagang y dies na tentagoña, ya jaentrega dies na minan moneda, ya ilegña nu sija: Nafangagana asta qui ufato.</span> <span class="verse"><a name="14">14</a>Lao y taotaoña gui güije na tano machatlie güe, ya manmanago un compañia guato guiya güiya, ilegñija: Mungajam na ufangobietna este na taotao gui jilo mame.</span> <span class="verse"><a name="15">15</a>Ya susede anae esta jaresibe y raeno, tumalo guato, ya manago na ufanmaagange y tentago sija ni y janae ni y salape, para utungo cuanto cada uno güinanaña.</span> <span class="verse"><a name="16">16</a>Ya anae mato y finenana, ilegña: Señot, y minamo mangana dies na mina mas.</span> <span class="verse"><a name="17">17</a>Ya ilegña nu güiya: Mauleg na finatinasmo, mauleg jao na tentago. Pot y tunas jao gui didide, guaja ninasiñamo gui jilo y dies na siuda.</span> <span class="verse"><a name="18">18</a>Ya anae mato y mina dos, ilegña: Señot, y minamo mangana sinco na mina.</span> <span class="verse"><a name="19">19</a>Ya locue ilegña nu güiya: Jago gui jilo sinco na siuda.</span> <span class="verse"><a name="20">20</a>Ya mato y otro ilegña: Señot, estagüe y minamo na juadaje ya jupolo gui jalom y setbiyetas:</span> <span class="verse"><a name="21">21</a>Sa maañaoyo nu jago, sa recto jao na taotao: unchuchule y ti unpolo, ya uncococo y ti untanom.</span> <span class="verse"><a name="22">22</a>Ya ilegña nu güiya: Taelaye jao na tentago, y guinin y pachotmo nae jujusga jao. Untungoja na recto yo na taotao, juchuchuleja y ti jupolo, ya jucococoja y ti jutanme:</span> <span class="verse"><a name="23">23</a>Jafa na ti unpolo y salapejo gui banco; sa para yanguin matoyo jugagao yan y ganansia?</span> <span class="verse"><a name="24">24</a>Ya ilegña nu ayo sija y manotojgue gui oriya: Nasuja guiya güiya y minan moneda ya umanae ayo y guaja dies na mina.</span> <span class="verse"><a name="25">25</a>Ya ilegñija nu güiya: Señot, guajaja güe dies na mina.</span> <span class="verse"><a name="26">26</a>Sa jusangane jamyo, na masqueseaja jaye y guaja iyoña, umanae; lao y taya iyoña, achogja y guajaña umanasuja guiya guiya.</span> <span class="verse"><a name="27">27</a>Lao aya sija y enemigujo, ni y ti manmalago na jufangobietna gui jiloñija, cone mague, ya ufanmadegüeya gui menajo.</span> <span class="verse"><a name="28">28</a>¶ Ya anae munjayan jasangan este, malag y sumanmena, ya cajulo Jerusalem.</span> <span class="verse"><a name="29">29</a>¶ Ya susede anae esta jijot Betfage, yan Betania, gui egso ni y mafanaan ogso Olibo, jatago dos gui disipuluña,</span> <span class="verse"><a name="30">30</a>Ilegña: Janao fanmalag esta mona y sengsong; ya an manjalom jamyo güije, inseda un patgon bulico na magogode, na taya ni un taotao tumachojnge: pula ya inquene mague.</span> <span class="verse"><a name="31">31</a>Ya yanguin jaye na taotao fumaesen jamyo: Jafa miña inpila? Sangane taegüine: Sa janesesita y Señot.</span> <span class="verse"><a name="32">32</a>Ya manjanao ayo sija y manmatago, ya jasoda jaftaemano y mansinangane sija.</span> <span class="verse"><a name="33">33</a>Ya anae mapupula y patgon bulico, ilegña y gaega nu sija: Jafa muna inpípila y patgon bulico.</span> <span class="verse"><a name="34">34</a>Ya ilegñija: Janesesita y Señot.</span> <span class="verse"><a name="35">35</a>Ya macone guato gui as Jesus: ya japolo y magagoñija gui jilo y patgon bulico, ya manmaudae si Jesus,</span> <span class="verse"><a name="36">36</a>Ya anae jumajanao, jababa y magagoñija gui chalan.</span> <span class="verse"><a name="37">37</a>Ya anae esta jijijot, esta tumutunog gui egso Olibo, todo y manadan disipulo matutujon manmagof ya maalaba si Yuus, yan dangculo inagang, pot y liniiñija todo ni y finatinas namanman.</span> <span class="verse"><a name="38">38</a>Ylegñija: Dichoso y Ray ni y mato pot y naan y Señot: pas gui langet, yan minalag guiya jululo.</span> <span class="verse"><a name="39">39</a>Ya palo gui Fariseo sija, manestaba gui entalo y linajyan taotao ilegñija nu güiya: Maestro, reprende y disipulumo sija.</span> <span class="verse"><a name="40">40</a>Ya manope ilegña: Jusangane jamyo, na yanguin manmamatquilo este sija, y acho enseguidas ufanagang.</span> <span class="verse"><a name="41">41</a>¶ Ya anae esta jijot, ya jalile y siuda, ninacasao pot güiya.</span> <span class="verse"><a name="42">42</a>Ylegña: Yanguin untungo, pago gui jaanimo, jagoja, y güinaja ni y iyon y pas! lao pago esta maatogüe y atadogmo.</span> <span class="verse"><a name="43">43</a>Sa ufanmato jaane guiya jago, na y enemigumo sija utanmancolat oda gui oriyamo, ya unmaoriyaye, ya unmaadaje cada banda,</span> <span class="verse"><a name="44">44</a>Ya umayute papa gui jilo oda yan y famaguonmo ni y mangaegue gui sumanjalommo; ya ti unmapoluye un acho gui jilo y otro; sa ti untungo y tiempon y mabisitamo.</span> <span class="verse"><a name="45">45</a>¶ Ya jumalom gui templo, ya jatutujon yumute juyong todo ayo sija y manmanbebende güije;</span> <span class="verse"><a name="46">46</a>Ya ilegña nu sija: Esta matugue: Y gumajo, uguma manaetae; lao jamyo infaliyang saque.</span> <span class="verse"><a name="47">47</a>¶ Ya mamanagüe gui templo cada jaane. Lao y magas mamale sija, yan y escriba, yan y manmagas y taotao sija, maaliligao para umaqueyulang.</span> <span class="verse"><a name="48">48</a>Ya ti jajulat sumoda jafa ujachogüe: sa todo y taotao gumeguesecungog güe.</span> </p></div</div></div></body></html>