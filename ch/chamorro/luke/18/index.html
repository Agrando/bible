<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/luke/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/luke">Luke</a> &gt <strong>Chapter 18</strong></div><p><span class="verse"><a name="1">1</a>YA jasangane un acomparasion, na y taotao sija janesesita ufanmanayuyut, ya chañija fanataeanima.</span> <span class="verse"><a name="2">2</a>Ilelegña: Guaja gui un siuda un jues, na ti maañao as Yuus, ni urespeta ni jaye na taotao:</span> <span class="verse"><a name="3">3</a>Ya guaja locue güije na siuda un biuda ni y mato guiya güiya ya ilelegña: Areglajam yan y enemigujo.</span> <span class="verse"><a name="4">4</a>Ya ti malago finena; lao despues ilegña gui sumanjalomña: Achogja ti maañaoyo as Yuus, ni jufanrespeta taotao;</span> <span class="verse"><a name="5">5</a>Lao pot y jarorobayo este na palaoan, bae juaregla sija, sa noseaja pot y sisigueja mague, uestotbayo.</span> <span class="verse"><a name="6">6</a>Ya y Señot ilegña: Ecungog jafa y ti tunas na jues ilelegña.</span> <span class="verse"><a name="7">7</a>Ada ti unalibre si Yuus y inayigña, ni y maaagang güe jaane, yan puenge, ya apmam na jasungon pot sija?</span> <span class="verse"><a name="8">8</a>Jusangane jamyo, na enseguidas unafanlibre. Lao anae ufato y Lajin taotao, ufañoda jinenggue gui jilo tano?</span> <span class="verse"><a name="9">9</a>¶ Ya jasangan este na acomparasion ni ayo sija y umangocon maesa sija na manunas, ya jadespresia y pumalo:</span> <span class="verse"><a name="10">10</a>Dos na taotao jumanao julo gui templo para ujafanaetae: Y un Fariseo, ya y otro publicano.</span> <span class="verse"><a name="11">11</a>Y Fariseo tumojgue, ya taegüine tinaetaeña gui sumanjalomña: Junae jao grasias Yuus, sa ti parejoyo yan y pumalo na taotao, ni y manáplacha, yan manábale, ni y este publicano.</span> <span class="verse"><a name="12">12</a>Umayuyunatyo dos biaje gui semana; mannanaeyo diesmos ni y todo güinajajo.</span> <span class="verse"><a name="13">13</a>Lao y publicano gaegue na tumotojgue gui chago; ya ti jaguesjatsa y atadogña julo gui langet; lao jaseseco y pechoña, ya ilelegña: Yuus, gaease nu guajo, sa taotao isaoyo.</span> <span class="verse"><a name="14">14</a>Jusangane jamyo, na, este na taotao jumanao papa y guimaña, ya maasie y isaoña, mas mauleg qui y otro; sa cada uno y minadangculo güe, uninaumitde; ya y munamitde güe, umanadangculo.</span> <span class="verse"><a name="15">15</a>¶ Ya maconie guato guiya güiya ni y diquique na famaguonñija, para upacha; ya anae manlinie ni y disipulo sija, manmalalatde.</span> <span class="verse"><a name="16">16</a>Lao si Jesus jaagang sija, ya ilegña: Polo y diquique na famaguon ya ufanmamaela guiya guajo, ya chamiyo chumochoma; sa iyon este sija y raenon Yuus.</span> <span class="verse"><a name="17">17</a>Magajet jusangane jamyo, na y ti rumesibe y raenon Yuus taegüije y diquique na patgon, ti ujalom güije.</span> <span class="verse"><a name="18">18</a>¶ Ya un taotao na magas, finaesen güe ilelegña: Mauleg na Maestro, jafa jufatinas para juereda y taejinecog na linâlâ?</span> <span class="verse"><a name="19">19</a>Ya si Jesus ilegña nu güiya: Jafa na ilegmo nu guajo mauleg? taya mauleg na unoja, si Yuus.</span> <span class="verse"><a name="20">20</a>Utungo y tinago sija: Chamo umábale, Chamo famumuno, Chamo fañañaque, Chamo sumasangan y ti magajet na sinangan, Onra si tatamo, yan nanamo.</span> <span class="verse"><a name="21">21</a>Ya ilegña: Todo este sija juadaje desde y pinatgonjo.</span> <span class="verse"><a name="22">22</a>Anae jajungog este sija si Jesus, ilegña nu güiya: Guaja uno fattamo trabia: bende todo y güinajamo, ya unfacae y mamobble, ya uguaja güinajamo gui langet, ya maela dalalagyo.</span> <span class="verse"><a name="23">23</a>Lao anae jajungog estesija, ninágostriste; sa gosrico güe.</span> <span class="verse"><a name="24">24</a>Ya anae linie as Jesus, ilegña: Namanminapot ayo sija y mangaegüinaja manjalom gui raenon Yuus!</span> <span class="verse"><a name="25">25</a>Sa guseña malofan un cameyo gui matan y jaguja, qui ujalom un rico gui raenon Yuus.</span> <span class="verse"><a name="26">26</a>Ya ayo y jumungog, ilegñija: Jaye nae siña satbo?</span> <span class="verse"><a name="27">27</a>Ya ilegña: Y güinaja ni y ti mansiña para y taotao sija; mansiña para as Yuus.</span> <span class="verse"><a name="28">28</a>Ayonae ilegña si Pedro: Estagüeja na indingo y iyonmame, ya indalalag jao.</span> <span class="verse"><a name="29">29</a>Ya ilegña nu sija: Magajet jusangane jamyo, na taya ni un taotao ni y dumingo guma, pat asagua, pat mañelu, pat mañaena, pat famaguon, pot y raenon Yuus,</span> <span class="verse"><a name="30">30</a>Ya ti uresibe mas megae pago na tiempo, lao y mamamaela na tiempo, taejinecog na linâlâ.</span> <span class="verse"><a name="31">31</a>¶ Ya jacone y dose, ya ilegña nu sija: Estagüe, na manjajanaojit julo Jerusalem, ya todosija y tinigue y profeta sija pot y Lajin taotao, ufanmacumple.</span> <span class="verse"><a name="32">32</a>Sa nesesita na umaentrega gui taotao juyong, ya umabotlea, yan umafaesegnane, yan umatolae:</span> <span class="verse"><a name="33">33</a>Ya umasaulag, ya umapuno; ya y mina tres na jaane, ucajulo talo.</span> <span class="verse"><a name="34">34</a>Lao sija ti jatungo ni uno gui este sija: ya este na sinangan manaatog guiya sija, ya ni ti jatungo jafa sija y masangan.</span> <span class="verse"><a name="35">35</a>¶ Ya susede anae esta jijijot Jerico, estaba un taotao bachet gui oriyan chalan na matatachong, ya umógagao:</span> <span class="verse"><a name="36">36</a>Ya anae jajungog y linajyan taotao na manmalolofan, mamaesen jafa ayo.</span> <span class="verse"><a name="37">37</a>Ya masangane güe, na si Jesus Nasareno malolofan.</span> <span class="verse"><a name="38">38</a>Ya umagang ilelegña: Jesus, jago ni y Lajin David, gaease nu guajo.</span> <span class="verse"><a name="39">39</a>Ya machoma ni y manmofona para ufamatquilo: lao mas umagang megae: Jago ni y Lajin David, gaease nu guajo.</span> <span class="verse"><a name="40">40</a>Ya tumojgue si Jesus, ya manago na umaconie guato guiya güiya: ya anae esta jijijot, finaesen:</span> <span class="verse"><a name="41">41</a>Jafa malagomo jufatinas guiya jago? Ya güiya ilegña: Señot, para jufanlie.</span> <span class="verse"><a name="42">42</a>Ya ilegña si Jesus nu güiya: Fanlie: y jinengguemo unsinatba.</span> <span class="verse"><a name="43">43</a>Ya enseguidas jaresibe y liniiña, ya jadalalag güe, yan janamalag si Yuus; yan todo y taotao sija, anae malie, maalaba si Yuus.</span> </p></div</div></div></body></html>