<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/luke/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/luke">Luke</a> &gt <strong>Chapter 23</strong></div><p><span class="verse"><a name="1">1</a>YA todo y linajyanñija mangajulo, ya macone asta as Pilatos.</span> <span class="verse"><a name="2">2</a>Ya matutujon mafaaela ilegñija: Inseda este na taotao na janaquequelache y nasionta, yan mañoñoma na umanae tributo si Sesat, ya ilelegña na güiya si Cristo un ray.</span> <span class="verse"><a name="3">3</a>Ayonae si Pilatos finaesen ilegña: Jago y Ray y Judio sija? ya inepe ya ilegña: Jago umalog.</span> <span class="verse"><a name="4">4</a>Ya si Pilatos ilegña ni y magas y mamale, yan y linajyan taotao sija: Taya isao jusoda güine na taotao.</span> <span class="verse"><a name="5">5</a>Lao sija japotfia, ilegñija: Jaatbororota y taotao sija, mamananagüe guiya Judea todo, jatutujon desde Galilea asta esteja na lugat.</span> <span class="verse"><a name="6">6</a>Ya anae jajungog este si Pilatos, mamaesen cao taotao Galilea.</span> <span class="verse"><a name="7">7</a>Ya anae jatungo na gaegue gui sisiñan Herodes, janamanajanao asta as Herodes, sa estaba güe locue guiya Jerusalem güije sija na jaane.</span> <span class="verse"><a name="8">8</a>¶ Ya si Herodes anae jalie si Jesus, ninasenmagof: sa jagasja jadesea na ulie, sa jajujungog guinin güiya, megae na güinaja: ya jananangga na ufanlie guinin güiya y milagro.</span> <span class="verse"><a name="9">9</a>Ya jafaesen megae na sinangan: lao taya inepe güe.</span> <span class="verse"><a name="10">10</a>Yan mangaegue y magas y mamale yan y escribas na manmatatachong ya mafaaela güe fijom.</span> <span class="verse"><a name="11">11</a>Lao si Herodes yan y sendaluña, madespresia yan mabotlea, yan manaminagago ni lamlam na magago, ya manatalo guato as Pilatos.</span> <span class="verse"><a name="12">12</a>Ya umamigo si Pilatos yan Herodes güijeja na jaane: sa guinin umachatlie y dos.</span> <span class="verse"><a name="13">13</a>Ya si Pilatos janaetnon y magas y mamale, yan y magalaje yan y taotao sija,</span> <span class="verse"><a name="14">14</a>Ya ilegña nu sija: Inquene mague guiya guajo este na taotao na janaquequelache y taotao sija; ya, estagüe, na jufaesen gui menanmiyo, ya taya jusoda ni jafa na isao güine na taotao pot y finaaelamimiyo sija.</span> <span class="verse"><a name="15">15</a>Aje, ni si Herodes: sa junafalag iya güiya, ya, estagüe, ni jafa na ufanmerese na finatae pot y guinin finatinasña.</span> <span class="verse"><a name="16">16</a>Enao mina bae jucastiga ya jusotta.</span> <span class="verse"><a name="17">17</a>Ya manesesita na umasotta uno gui guipot.</span> <span class="verse"><a name="18">18</a>Ya managang cada uno, ilegñija: Nasuja juyong enao na taotao ya umasotta si Barabas:</span> <span class="verse"><a name="19">19</a>Sa mapreso pot un jatsamiento yan mamuno ni y jafatinas gui siuda.</span> <span class="verse"><a name="20">20</a>Ya si Pilatos ilegña talo nu sija, Malagomiyo na umasotta si Jesus.</span> <span class="verse"><a name="21">21</a>Lao managang ilegñija: Atane gui quiluus, atane gui quiluus.</span> <span class="verse"><a name="22">22</a>Ya ilegña nu sija gui mina tres biaje: Sa jafa? jafa na taelaye finatinasña este na taotao? Taya ni jafa na causa para umapuno jusoda guiya güiya. Pot este na rason bae jucastigaja ya jusotta.</span> <span class="verse"><a name="23">23</a>Lao sija enseguidas janadangculo inagangñija, ya magagao na umaatane gui quiluus. Ya y inagangñija mangana.</span> <span class="verse"><a name="24">24</a>Ayonae si Pilatos janae sentensia na ufatinas taemano y guinagaoñiñija.</span> <span class="verse"><a name="25">25</a>Ya masotta ayo y guinin mapreso pot jatsamiento yan mamuno, ayo y guinin magagagao: ya manmaentrega as Jesus gui minalagoñija.</span> <span class="verse"><a name="26">26</a>¶ Ya anae macocone güe maguot si Simon, taotao Sirene, ni guinin y fangualuan, ya manae ni quiluus na uapagaye gui taten Jesus.</span> <span class="verse"><a name="27">27</a>¶ Ya matatitiye ni y dangculon linajyan taotao yan famalaoan sija ni mangacasao yan manatangis pot güiya.</span> <span class="verse"><a name="28">28</a>Lao si Jesus jabira güe tate guiya sija ilegña; Famalaoan Jerusalem, chamiyo fangacasao pot guajo, lao fangacasao pot jamyoja yan pot y famaguonmiyo.</span> <span class="verse"><a name="29">29</a>Sa, estagüe, na ufato sija jaane nae umaalog: Mandichoso sa y manmachora, yan y tiyan sija ni ti manmamañago, yan y pecho sija ni ti manmamómogsae.</span> <span class="verse"><a name="30">30</a>Ayonae matutujon maalog ni egso sija: Famodong gui jilonmame; ya y sabana sija: Tampe jam.</span> <span class="verse"><a name="31">31</a>Sa yaguin y betde na jayo jafatinas estesija, y anglo, jafa uchogüe?</span> <span class="verse"><a name="32">32</a>¶ Ya macone locue dos palo na taelaye finatinasñija para ufanmapuno yan güiya.</span> <span class="verse"><a name="33">33</a>Ya anae manmato güije na lugat ni mafanaan Calabera, maatane gui quiluus güije yan ayo y dos ni y taelaye finatinasñija, uno gui agapa ya y otro gui acagüe.</span> <span class="verse"><a name="34">34</a>Ya si Jesus ilegña: Tata, asie estesija; sa ti jatungo jafa jachochogüe. Ya manafacae entre sija y magaguña, ya marifa.</span> <span class="verse"><a name="35">35</a>Ya y taotao sija manotojgue ya maaatanja. Ya mabotlelea ni y magas sija locue, ya ilelegñija: Ufañatba otrosija: palo ya usatban maesagüe, yaguin este si Cristo, ni guine as Yuus.</span> <span class="verse"><a name="36">36</a>Ya mamofefea ni y sendalo sija, manmato guiya güiya, ya mafanunue ni y binagle.</span> <span class="verse"><a name="37">37</a>Ya ilegñija: Yaguin jago Ray y Judio sija, satban maesa jao.</span> <span class="verse"><a name="38">38</a>Ya guaja locue un tinigue gui jiloña: ESTE GUIYA Y RAY Y JUDIO SIJA.</span> <span class="verse"><a name="39">39</a>Ya uno gui ayo y taelaye finatinasñija ilegna: Yaguin jago si Cristojao? Satban maesajao yan jame.</span> <span class="verse"><a name="40">40</a>Lao inepe ni otro, ya linalatde ilegña: Ti maañao jao as Yuus, sa gaegue jao gui mismo sinentensia?</span> <span class="verse"><a name="41">41</a>Lao jita magajet na tunas; sa utafanresibe pot y finatinasta: lao este na taotao, taya taelaye finatinasña.</span> <span class="verse"><a name="42">42</a>Ya ilegña: Jesus, jajaso yo yaguin matojao gui raenomo.</span> <span class="verse"><a name="43">43</a>Ayonae ilegña nu güiya: Magajet jusangane jao: Pago mismo na jaane utajita na dos guiya Paraiso.</span> <span class="verse"><a name="44">44</a>Ya anae buente y oran a las sais, jumuyong jomjom todo y jilo y tano asta y oran a las nuebe,</span> <span class="verse"><a name="45">45</a>Ya y atdao jomjom, ya y cottinan templo maipe gui talo.</span> <span class="verse"><a name="46">46</a>Ya anae umagang si Jesus, ni dangculo na inagang, ilegña: Tata, y canaemo nae jupolo y espiritujo; ya anae munjayan jasangan este, jaentrega y espiritu.</span> <span class="verse"><a name="47">47</a>¶ Ya anae jalie y senturion estesija y manmalofan, janamalag si Yuus, ilegña: Sen magajet este na taotao na tunas.</span> <span class="verse"><a name="48">48</a>Ya todo y linajyan taotao ni mandaña anae manmalofan este sija, anae malie y jagas sinesede, natumalo guato ya jaseco pechonñija.</span> <span class="verse"><a name="49">49</a>Lao todo y atungoña yan y famalaoan ni tumatitiye güe desde Galilea, manestaba manlachago maatanja este sija.</span> <span class="verse"><a name="50">50</a>¶ Ya estagüe, un taotao na y naanña si José, un taotao na pápagat, mauleg na taotao yan tunas:</span> <span class="verse"><a name="51">51</a>(Ti jaconsiente y pinagatñija ni y finatinasñija:) Taotao Arimatea, gui Siuda y Judiosija, ya güiya locue jananangga y raenon Yuus.</span> <span class="verse"><a name="52">52</a>Este mato gui as Pilatos, ya jagagao y tataotao Jesus.</span> <span class="verse"><a name="53">53</a>Ya janatunog gui quiluus, ya jabalutan gui un sabanas, ya japolo gui un naftan ni maguadog gui acho, ya taya ni uno mapolo güije antes.</span> <span class="verse"><a name="54">54</a>Ya ayo na jaane y inaregla y pascua, ya pago manana gui sabado.</span> <span class="verse"><a name="55">55</a>Ya manmato locue y famalaoan ni y tumatitiye desde Galilea, ya malie y naftan yan jaftaemano mapoloña y tataotaoña.</span> <span class="verse"><a name="56">56</a>Ya tumalo guato sija, ya manmamamauleg paopao yan inggüente sija: ya mandescansa gui sabado na jaane jaftaemanoja y tinago.</span> </p></div</div></div></body></html>