<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/luke/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/luke">Luke</a> &gt <strong>Chapter 10</strong></div><p><span class="verse"><a name="1">1</a>ANAE munjayan este sija na güinaja, jaayig y Señot otro setenta, ya jatago dos en dos gui menaña para todo y siuda yan ayo na lugat anae para ufato güe.</span> <span class="verse"><a name="2">2</a>Ya ilegña nu sija: Y cosecha megae, lao y manmachochocho didide; enaomina gagao y Señot y cosecha, ya ufanago ni manmachochocho para y cosechaña.</span> <span class="verse"><a name="3">3</a>Fanjanao gui chalanmiyo; estagüe na jutago jamyo taegüije quinilo gui entalo y lobo sija.</span> <span class="verse"><a name="4">4</a>Chamiyo fanmañuñule botsa ni maleta, ni sapatos: ni jaye insaluda gui jinanaonmiyo.</span> <span class="verse"><a name="5">5</a>Masqueseaja mano na guma nae manjalom jamyo, finenana in alog: Pas para este na guma.</span> <span class="verse"><a name="6">6</a>Yaguin guaja güije patgon y pas, y pasmiyo usaga guiya güiya; yaguin taya, utalo guato guiya jamyo.</span> <span class="verse"><a name="7">7</a>Fañaga güije na guma, fañocho yan infanguimen todo y manmanaenmiyo; sa y machochoeho ufanmerese nu y apasña. Chamiyo fanjajanao guma pot guma.</span> <span class="verse"><a name="8">8</a>Ya masquesea mano na siuda nae manjalom jamyo, ya manmaresibe jamyo, cano jafa y manmasajyane jamyo.</span> <span class="verse"><a name="9">9</a>Ya nafanjomlo y manmalango ni guaja güije, ya inalog nu sija: y raenon Yuus esta mato guiya jamyo.</span> <span class="verse"><a name="10">10</a>Lao masqueseaja mano na suida nae manjalom jamyo, ya ti manmaresibe jamyo, fanjanao gui cayeñija, ya inalog:</span> <span class="verse"><a name="11">11</a>Asta y petbos ni jachetune y adengmame güine gui siudanmiyo, insacude contra jamyo; lao tingo este na y raenon Yuus mato jijot guiya jamyo.</span> <span class="verse"><a name="12">12</a>Ya jusangane jamyo: mas sungunon Sodoma güije na jaane qui ayo na siuda.</span> <span class="verse"><a name="13">13</a>Ay! ay! jao Corasin: ay! ay! jao Betsaida! sa yaguin guiya Tiro yan Sidon nae manmafatinas este sija na mannamanman y manmafatinas guiya jamyo, jagas sen amco manmañotsot, infanmatachong gui silisio yan y apo.</span> <span class="verse"><a name="14">14</a>Enaomina mas sungunon Tiro yan Sidon qui para jamyo gui jaanin y sentensia.</span> <span class="verse"><a name="15">15</a>Ya jago Capernaum, unacajulo jao asta y langet? umachule papa asta sasalaguan.</span> <span class="verse"><a name="16">16</a>Y jumungog jamyo, jajungogyo; ya y dumesecha jamyo, jadesechayo; ya y dumesechayo, jadesecha y tumagoyo.</span> <span class="verse"><a name="17">17</a>¶ Ya manalo guato y setenta yan y minagofñija, ya ilegñija: Señot, asta y manganite insujejeta pot y naanmo.</span> <span class="verse"><a name="18">18</a>Ya ilegña nu sija: Julie si Satanas taegüije y lamlam ni y pedong guinin y langet.</span> <span class="verse"><a name="19">19</a>Estagüe, na junae jamyo ninasiña para ingacha y culebla, yan y alacran, yan y jilo todo y ninasiñan y enemigo, ya taya siña munafanlamen jamyo.</span> <span class="verse"><a name="20">20</a>Lao chamiyo ninafanmamagof pot este, pot y espiritu sija ni insujejeta; lao fanmagof jamyo pot y naanmiyo ni esta matugue gui langet.</span> <span class="verse"><a name="21">21</a>¶ Ya ayoja na ora magof si Jesus gui Espiritu Santo ya ilegña: Junae jao grasia, O Tata, Señot y langet yan y tano, sa unana este sija na güinaja gui manmejnalom yan manmanungo, ya unfanue gui mandiquique; junggan Tata, sa taegüine nae senmagof gui menamo.</span> <span class="verse"><a name="22">22</a>Todo y güinaja sija jagasja jaentregayo y Tatajo; ya taya tumungo jaye y Lajiña, na y Tataja; ya jaye y Tata, na y Lajiñaja, yan ayo y minalago y lajiña ufinanue.</span> <span class="verse"><a name="23">23</a>Ya jabiragüe guato gui disipulo sija, ya ilegña: Mandichoso y atadog ni manmanlie nu estesija ni y liniinmiyo:</span> <span class="verse"><a name="24">24</a>Sa jusangane jamyo, na megae na profeta yan ray sija, dumesesea na ulie nu estesija ni y liniinmiyo, ya ti malie; yan ujajungog nu estesija ni y jiningogmiyo ya ti jajungog.</span> <span class="verse"><a name="25">25</a>¶ Ya, estagüe, un magas y lay na tumojgue julo ya tinietientagüe, ya ilegña: Maestro, jafa jufatinas para juereda y taejinecog na linâlâ?</span> <span class="verse"><a name="26">26</a>Ya ilegña nu güiya: Jafa matugue gui tinago? jafa untataetae?</span> <span class="verse"><a name="27">27</a>Ya güiya manope, ilegña: Guaeya y Señot Yuosmo contodo gui corasonmo, yan contodo y antimo, yan contodo y minetgotmo, yan contodo y tiningomo; yan y tiguangmo taegüije iya jago namaesa.</span> <span class="verse"><a name="28">28</a>Ya ilegña nu güiya: Mauleg inepemo: fatinas este, ya unlâlâ.</span> <span class="verse"><a name="29">29</a>Lao güiya, malago na unatunas maesa güe, ilegña as Jesus: Ya jaye tiguangjo?</span> <span class="verse"><a name="30">30</a>Ya inepe as Jesus ya ilegña: Un taotao tumunog guinin Jerusalem asta Jerico, ya podong gui entalo y manaque; y machule y magaguña ya manachetnudan güe, ya manjanao ya mapolo cana matae.</span> <span class="verse"><a name="31">31</a>Ya susede na un pale tumunog güijeja na chalan; ya anae jalie malofanja gui otro banda.</span> <span class="verse"><a name="32">32</a>Taegüijeja locue un Lebita, anae mato jijot güije na lugat, ya jaatanja, ya malofanja gui otro banda.</span> <span class="verse"><a name="33">33</a>Ya un Samaritano, anae jumajanao güije na chalan, mato lugat nae gaegue güe, ya anae jalie, ninamaase,</span> <span class="verse"><a name="34">34</a>Ya mato guato guiya güiya jabee y chetnot sija ya janaye laña yan bino; ya janamaudae gui gaña gâgâ, ya jacone asta y guima publico ya jaadaje.</span> <span class="verse"><a name="35">35</a>Ya y inagpaña güije anae para ujanao jachule dos denarion salape ya janae y magas y guima, ya ilegña nu güiya: Guesadaje güe; ya todo y palo na gastomo despues, yaguin tumaloyo mague, juapase jao.</span> <span class="verse"><a name="36">36</a>Ya jaye y tiguang entre y tres, pot ayo y pedong gui entalo y manaque?</span> <span class="verse"><a name="37">37</a>Ya güiya ilegña: Ayo y maase nu güiya. Ayonae ilegña Janao ya unfatinas locue taegüije.</span> <span class="verse"><a name="38">38</a>¶ Ya anae jumajanao, jumalom gui un songsong; ya un palaoan na y naanña si Marta rinesibegüe gui guimaña.</span> <span class="verse"><a name="39">39</a>Ya guaja uno cheluña palaoan na y naanña si Maria, na locue matatachongja gui adeng Jesus, ya jaecungogja y sinanganña.</span> <span class="verse"><a name="40">40</a>Lao si Marta esta inestotba pot megae sinetbeña, ya mato guiya güiya, ya ilegña: Señot, ada ti unlie y chelujo na upaloyo ya jufañeñetbeja na maesa? Tago ya uayudayo.</span> <span class="verse"><a name="41">41</a>Ya inepe as Jesus ilegña nu güiya: Marta, Marta, esta jago inestotba ya guesmanadaje jao, pot megae na güinaja:</span> <span class="verse"><a name="42">42</a>Lao unoja manesesita; ya si Maria jaayig ayo mauleg na patte ni ti umachule guiya güiya.</span> </p></div</div></div></body></html>