<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/luke/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/luke">Luke</a> &gt <strong>Chapter 24</strong></div><p><span class="verse"><a name="1">1</a>LAO y finenana na jaane gui semana, gui taftataf gui egaan, manmato gui naftan, mapmañuñule guato paopao ni y finamaulegñija.</span> <span class="verse"><a name="2">2</a>Ya masoda y acho na esta managalileg gui pettan y naftan.</span> <span class="verse"><a name="3">3</a>Ya anae manjalom ti masoda y tataotao y Señot Jesus.</span> <span class="verse"><a name="4">4</a>Ya anae manmajngang nu este, dos taotao tumotojgue gui oriyanñija, na minagagago ni y lamlam na magago.</span> <span class="verse"><a name="5">5</a>Ya anae ninafanmaañao ya manecon papa gui eda, ilegñija nu sija: Jafa muna inaliligao y lâlâ gui entalo y manmatae?</span> <span class="verse"><a name="6">6</a>Taegüe güine, lao esta cajulo: jaso y mansinangane jamyo, anae estataba Galilea,</span> <span class="verse"><a name="7">7</a>Ylegña: Na nesesita na y Lajin taotao umaentrega gui canae y taotao sija ni manisao, y umaatane gui quiluus, ya ucajulo talo gui mina tres na jaane.</span> <span class="verse"><a name="8">8</a>Ayonae jajaso sija y sinanganña,</span> <span class="verse"><a name="9">9</a>Ya manalo guato gui naftan ya jasangane y onse nu este sija, yan todo y pumalo.</span> <span class="verse"><a name="10">10</a>Ya sija si Maria Magdalena yan si Juana, yan si Maria nanan Santiago; yan y pumalo palaoan ni mangachongñija, sumangane y apostoles nu estesija.</span> <span class="verse"><a name="11">11</a>Lao sija japolo na taetiningo, y sinanganñija ya ti majonggue.</span> <span class="verse"><a name="12">12</a>¶ Ayonae cajulo si Pedro, ya malago asta y naftan: ya anae ñumejon ya jaatan jalom, jalilie y sabanasja gui un lugat, ya mapos güe iyasija ya ninamanman nu este y manmalofan.</span> <span class="verse"><a name="13">13</a>¶ Ya, estagüe, dos guiya sija na jumajanao, güijeja na jaane, para un songsong ni naanña Emmaus, sesenta estadios desde Jerusalem.</span> <span class="verse"><a name="14">14</a>Ya cumuecuentos y dos mona pot todo estesija y masusede.</span> <span class="verse"><a name="15">15</a>Ya susede anae cumuecuentos y dos, ya manafaesen entre sija, mato si Jesus ya mañisija manjanao.</span> <span class="verse"><a name="16">16</a>Lao y atadogñija calang manmatampe, para chañija tumutungo güe.</span> <span class="verse"><a name="17">17</a>Ya ilegña nu sija: Jafa na cuentosmimiyo uno yan otro, anae manajanao jamyo, ya mañaga ya ninafantriste?</span> <span class="verse"><a name="18">18</a>Inepe ni ayo y uno ni y naanña si Cleofas ya ilegña nu güiya: Ada sumagaja jao guiya Jerusalem, ya ti untungo jafa manmalofan güine sija na jaane?</span> <span class="verse"><a name="19">19</a>Ayonae ilegña nu sija: Jafa sija? Ya ilegñija nu güiya: Ayo sija iyon si Jesus Nasareno, ni profeta güe ni gaeninasiña gui checho yan y sinangan gui menan Yuus yan todo y taotao sija;</span> <span class="verse"><a name="20">20</a>Ya maentrega, gui magas mamale yan y magalajenmame para umasentensia ni y finatae, ya maatane gui quiluus.</span> <span class="verse"><a name="21">21</a>Lao jame innanangga sa güiya y para unafanlibre y Israel. Junggan, yan mas qui todo este, pago esta mina tres na jaane desde que masusede estesija.</span> <span class="verse"><a name="22">22</a>Yan locue palo famalaoan ni mangachongmame janamanman jam sa manmato gui naftan gui taftataf gui egaan;</span> <span class="verse"><a name="23">23</a>Ya anae ti masoda y tataotaoña, manmato guiya jame ilegñija na manmanlie sija y liniin angjet sija, ni y jasnangane na lâlâgüe.</span> <span class="verse"><a name="24">24</a>Ya mamjanao guato gui naftan palo gui mangachongmame ya masoda taemanoja y sinangan y famalaoan; lao ti malie güe.</span> <span class="verse"><a name="25">25</a>Ya ilegña nu sija: O taotao manaetiningo jamyo, yan y ñateng y corasonmiyo para injenggue todo y sinangan y profeta sija!</span> <span class="verse"><a name="26">26</a>Ada ti nesesita na si Cristo ufamadese nu este sija ya taegüine nae ujalom gui minalagña?</span> <span class="verse"><a name="27">27</a>Ya jatutujon desde as Moises, yan y profeta sija, y jasangangane claro todo ni tinigue ni y pot güiya.</span> <span class="verse"><a name="28">28</a>Ya manmato gui sengsong ni jajananagüe güije; ya jasigue para mas chago jinanaoña.</span> <span class="verse"><a name="29">29</a>Lao sija janasaga fuetsao, ilegñija: Maela tafañaga sa este puenge ya jocog y jaane; ya jumalom para usaga mañisija.</span> <span class="verse"><a name="30">30</a>Ya susede, anae matachong gui lamasa yan sija, jachule y pan ya jabendise, ya jaipe ya manninae.</span> <span class="verse"><a name="31">31</a>Ayonae manmababa atadogñija ya matungo güe; lao güiya jamalingoja gui inatanñija.</span> <span class="verse"><a name="32">32</a>Ya ilegñija entre y dos: Ada ti sinenggue y corasonta gui sumanjalomta mientras jacuentutusejit gui chalan, yan anae jababayejit ni y tinigue?</span> <span class="verse"><a name="33">33</a>Ya cumajulo y dos güije na ora, ya tumalo guato Jerusalem: ya masoda y onse mandadaña, yan y manestaba mangachongñiñija,</span> <span class="verse"><a name="34">34</a>Ya ilelegñija: Magajet, esta cajulo y Señot, na umalie yan si Simon.</span> <span class="verse"><a name="35">35</a>Ayonae sija jasangane nu este sija y masusede gui chalan; yan jafa taemano, tungoñija anae jaipe y pan.</span> <span class="verse"><a name="36">36</a>¶ Ya mientras manguecuentos nu este sija, güiya tumojgueja gui entaloñija, y ilegña nu sija: Pas guiya jamyo.</span> <span class="verse"><a name="37">37</a>Ayonae manmaañao ya manmajngang ya jinasonñija na manmanlie sija un espiritu.</span> <span class="verse"><a name="38">38</a>Lao güiya ilegña nu sija: Jafa na ninafanestotba jamyo? Ya jafa na cumajulo y jinasonmiyo gui corasonmiyo?</span> <span class="verse"><a name="39">39</a>Atanja y canaejo yan y adengjo, sa guajo mismoyo: pacha yan inlie sa y espiritu taecatne ni tolang, taegüije inliija na guajayo,</span> <span class="verse"><a name="40">40</a>Ya anae jasangan este, manfinanue ni y canaeña yan y adengña.</span> <span class="verse"><a name="41">41</a>Ya anae ti jajonggue sija pot minagofñija, ya ninafanmanman, güiya ilegña nu sija: Guaja güine jafa para utacano?</span> <span class="verse"><a name="42">42</a>Ya sija janae un pedason güijan na mapeja.</span> <span class="verse"><a name="43">43</a>Ya jachule ya jacano gui menanñija.</span> <span class="verse"><a name="44">44</a>¶ Ya ilegña nu sija: Este sija na sinangan ni y jusangangane jamyo anae manjijita: taemanoja na nesesita na umacumple todo y esta matugue gui lay Moises yan y profeta sija, yan y Salmos pot guajo.</span> <span class="verse"><a name="45">45</a>Ayonae manbinaba y jinasoñija para ujatungo y tinigue;</span> <span class="verse"><a name="46">46</a>Ya ilegña nu sija: Taegüine esta matugue, na si Cristo ufamadese ya ucajulo talo guinin y manmatae gui mina tres na jaane;</span> <span class="verse"><a name="47">47</a>Ya umapredica gui naanña y sinetsot yan inasiin isao, gui todo y nasion sija, umatutujon desde Jerusalem.</span> <span class="verse"><a name="48">48</a>Ya jamyo testigo nu estesija na güinaja.</span> <span class="verse"><a name="49">49</a>Ya, estagüe, na bae jutago y promesan y Tatajo gui jilo miyo: lao jamyo fañaga gui siuda guiya Jerusalem, asta que manminagago jamyo ni y ninasiña guinin iya jululo.</span> <span class="verse"><a name="50">50</a>¶ Ya manquinene juyong asta Betania; ya jajatsa y canaeña ya manbinendise sija.</span> <span class="verse"><a name="51">51</a>Ya susede anae manbinendise, jaapatte güe guiya sija ya machule julo gui Langet.</span> <span class="verse"><a name="52">52</a>Ya sija jaadora ya manalo guato Jerusalem yan y dangculon minagofñija;</span> <span class="verse"><a name="53">53</a>Ya mangaegue siempre gui templo, manmanbendidise as Yuus. Amen.</span> </p></div</div></div></body></html>