<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/luke/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/luke">Luke</a> &gt <strong>Chapter 4</strong></div><p><span class="verse"><a name="1">1</a>YA si Jesus, bula Espirita Santo, tumato guato gui Jordan, ya quinene ni Espiritu asta y desierto.</span> <span class="verse"><a name="2">2</a>Ya sumaga güije cuarenta na jaane ya tinienta nu y anite. Ya ti chumocho ni jafa, güije sija na jaane; ya anae esta macumple, ñalang güe.</span> <span class="verse"><a name="3">3</a>Ya ilegña nu güiya y anite: Yaguin jago Lajin Yuus, tago este y acho ya ufamapan.</span> <span class="verse"><a name="4">4</a>Ya si Jesus manope qüe: Esta mamatugue, na ti y panja munalâlâ y taotao.</span> <span class="verse"><a name="5">5</a>Ya jacone güe quinene julo, ya finanue güe todo y raeno gui jilo y tano gui un momento y tiempo,</span> <span class="verse"><a name="6">6</a>Ya y anite ilegña nu güiya: Bae junae jao ni este na ninasiña todo, yan y minalagñija; sa guajo maentrega, ya jaye y malagojo, junae.</span> <span class="verse"><a name="7">7</a>Enaomina jago, yaguin unadora gui menajo, todosija iyomo.</span> <span class="verse"><a name="8">8</a>Ya manope si Jesus, ya ilegña: Esta matugue na y Señot Yuusmo unadora, ya güiyaja unsetbe.</span> <span class="verse"><a name="9">9</a>Ya quinene talo guiya Jerusalem ya pinelo gui sumanjilo y templo, ya ilegña nu güiya: Yaguin jago Lajin Yuus, yutejao güine papa:</span> <span class="verse"><a name="10">10</a>Sa esta matugue, na y angjetña sija jaencatga nu jago para unmaadaje,</span> <span class="verse"><a name="11">11</a>Ya y canaeñija unquilile sa chamo matompo y adengmo gui acho.</span> <span class="verse"><a name="12">12</a>Manope si Jesus ya ilegña: Esta masangan: Chamo tietienta y Señot Yuusmo.</span> <span class="verse"><a name="13">13</a>Anae esta munjayan todo y tentasionña y anite mapos guiya güiya un rato.</span> <span class="verse"><a name="14">14</a>¶ Si Jesus tumato gui ninasiñan y Espiritu asta Galilea: ya jumanao y famaña guiya todo y tano gui oriyaña.</span> <span class="verse"><a name="15">15</a>Ya güiya mamananagüe gui guimayuusñija, ya ninafanonra nu y todo.</span> <span class="verse"><a name="16">16</a>¶ Ya mato guiya Nasaret anae jagas mapogsae: ya jumalom taemanoja y costumbreña gui jaanin sabado, gui guimayuus ya cajulo para utaetae.</span> <span class="verse"><a name="17">17</a>Ya manaegüe y leblon y profeta Isaias. Ya anae jababa y leblo, jasoda anae esta matugue:</span> <span class="verse"><a name="18">18</a>Y Espiritun y Señot gaegue gui jilojo, sa japalae yo para jupredica y mauleg na sinangan gui mamobble: ya matago yo para jusangane mancautibo, linibre, ya para y manbachet ufanmanlie, ya para junafanlibre y manchiguit,</span> <span class="verse"><a name="19">19</a>Para jusaganñaejon y guaeyayon na año y Señot.</span> <span class="verse"><a name="20">20</a>¶ Ya jajuchom y leblo ya anae janatalo y ministro, matachong; ya todo y mangaegue gui guimayuus, güiyaja manatan.</span> <span class="verse"><a name="21">21</a>Ya jatutujon sumangane sija: Pago esta macumple este na tinigue gui talanganmiyo.</span> <span class="verse"><a name="22">22</a>Ya todoja manmannae testimonio ya esta ninafanmanman nu minauleg sinangan ni manjujuyong, gui pachotña; ya ilegñija: Ti güiya ini y lajin José.</span> <span class="verse"><a name="23">23</a>Ya ilegña nu sija: Magajet insanganeyo nu este na sinangan: Medico, amte namaesajaoja: todo sija injingog na unfatinas guiya Capernaum, fatinas locue güine gui tanomo.</span> <span class="verse"><a name="24">24</a>Ya ilegña: Magajet na jusangane jamyo, na ni un profeta guaegayon gui tanoña.</span> <span class="verse"><a name="25">25</a>Lao magajet jusangane jamyo: Megae na biuda sija guaja gui Israel gui jaanin Elias, anae y langet majuchom tres años yan saes mesas, anae guaja dangculo na ñinalang gui todo y tano;</span> <span class="verse"><a name="26">26</a>Lao ni uno guiya sija nae, esta matago si Elias, na as Sarepta, guiya tanon Sidon, guiya un palaoan biuda.</span> <span class="verse"><a name="27">27</a>Ya megae na ategtog locue guaja guiya Israel gui tiempon y profeta Eliseo; lao taya guiya sija esta magasgas, na si Naaman taotao Siro.</span> <span class="verse"><a name="28">28</a>Ayo nae todo y taotao gui guimayuus manbula y linalalo, anae jajungog estesija;</span> <span class="verse"><a name="29">29</a>Ya mangajulo, ya chumulegüe gui sanjiyong y siuda, ya macone asta gui sanjilo y egso, anae esta maplanta y siudañija, para ufanyute gui papa.</span> <span class="verse"><a name="30">30</a>Lao güiya, malofan gui entaloñija, ya mapos.</span> <span class="verse"><a name="31">31</a>¶ Ya mato papa guiya Capernaum, siudan Galilea, ya ayo nae mamananagüe gui sabado na jaane:</span> <span class="verse"><a name="32">32</a>Ya sija ninafanmanman nu y finanagüeña; sa y sinanganña gaeninasiña.</span> <span class="verse"><a name="33">33</a>Ya gaegue gui guimayuus un taotao na guaja anite ináplacha; ya umagang dangculo na inagang.</span> <span class="verse"><a name="34">34</a>Jei! pelojam! para jafajam nu jago, Jesus Nasareno? Matojao para unyulangjam? jutungojao jayejao; jago ayo na Santos gui as Yuus!</span> <span class="verse"><a name="35">35</a>Ya si Jesus jalalatde ya ilegña: Pacaca ya maela juyong guiya güiya. Ya anae y anite mayute güe gui entaloñija, jumuyong guiya güiya; ya taya ninalamen.</span> <span class="verse"><a name="36">36</a>Ya minamanman mato gui jilo todo sija, ya manadingan uno yan otro, ilegñija: Jafa na cuentos este? Sa nu y gobietnaña yan y ninasiñaña jatago y áplacha na anite sija ya unfanjuyong?</span> <span class="verse"><a name="37">37</a>Ya y famaña masanganñaejon todo y lugat sija gui oriyaña ayona.</span> <span class="verse"><a name="38">38</a>¶ Ya jacajulo jumanao juyong gui guimayuus ya jumalom gui guiman Simon; ya y suegran Simon esta umaason, malingo nu y dangculo na calenturaña; ya matayuyutgüe pot güiya.</span> <span class="verse"><a name="39">39</a>Ya jatojgue gui jijutña, ya jalalatde y calentura ya y calentura pinelo; ya güiya cajulo ensiguidas ya jasetbe.</span> <span class="verse"><a name="40">40</a>¶ Ya y tiempo y minachom y atdao nae, todo y mangaemalango ni y megae na chetnot, manmaconie guiya güiya; ya japolo y canaeña gui jilo cada uno guiya sija, ya janafanjomlo sija.</span> <span class="verse"><a name="41">41</a>Ya anite sija manjuyong locue guiya megae, na manaagang ya ilegñija: Jago, y Lajin Yuus! Lao güiya jalalatde ya ti japolo ya ufanguentos, sa matungo güe na güiya si Cristo.</span> <span class="verse"><a name="42">42</a>¶ Ya anae esta taftaf y jaane, jumanao para un jalomtano: ya y linajyan taotao sija maaliligao güe ya manmafato guiya güiya ya manmalago sija ufanmantiene güe para munga mapos guiya sija.</span> <span class="verse"><a name="43">43</a>Ya güiya ilegña nu sija: Nesesitayo locue gui palo siuda umapredica y raenon Yuus: sa para este na matagoyo.</span> <span class="verse"><a name="44">44</a>Ya japredidica gui guimayuus sija guiya Galilea.</span> </p></div</div></div></body></html>