<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/luke/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/luke">Luke</a> &gt <strong>Chapter 15</strong></div><p><span class="verse"><a name="1">1</a>YA manjijijot guato guiya güiya, todo y publicano, yan y manisao, para umaecungog güe.</span> <span class="verse"><a name="2">2</a>Ya mangogonggong y Fariseo sija, yan y escriba ilelegñija: Este na taotao, jaresisibeja y manisao, ya mañisijaja mañocho.</span> <span class="verse"><a name="3">3</a>Ya jasangane sija ni este na acomparasion, ilegña:</span> <span class="verse"><a name="4">4</a>Jaye na taotao guiya jamyo, y yanguin guaja gaña siento na quinilo, ya ufinalingaeguan ni y uno, ada ti ujanao ya udingo y nobentainuebe gui desierto asta qui jasoda ayo y malingo?</span> <span class="verse"><a name="5">5</a>Ya anae jasoda, jaapagaye ya jamagogofgüe.</span> <span class="verse"><a name="6">6</a>Ya anae mato gui guimaña, jaagange todo y manamiguña, yan y tignangña, ya ilelegña nu sija: Nije tafanmagof, sa jagasja jusoda y gajo quinilo ni y guinin malingo.</span> <span class="verse"><a name="7">7</a>Jusangane jamyo, na taegüenaoja locue uguaja gui langet, minagof yanguin un taotao na isao mañotsot, mas qui y nobentainuebe manunas na taotao ni y ti janesesita manmañotsot.</span> <span class="verse"><a name="8">8</a>¶ Pat, jaye na palaoan, y yanguin uguaja iyoña dies na pidason salape, ya ufinalingaeguan ni y uno; ada ti usonggue y candet ya ubale y jalom guma, ya uguesaligao asta qui usoda?</span> <span class="verse"><a name="9">9</a>Ya yanguin esta jasoda, jaagange y manamigaña, yan y tiguangña ya mandaña, ya ilelegña: Nije tafanmagof, sa jagasja jusoda y pidason salape ni y guinin malingo.</span> <span class="verse"><a name="10">10</a>Taegüenaoja locue jusangane jamyo, na uguaja minagof gui menan y angjet Yuus, pot y un taotao na isao ni y mañotsot.</span> <span class="verse"><a name="11">11</a>¶ Ya ilegña: Un taotao guaja dos lajiña:</span> <span class="verse"><a name="12">12</a>Ya y mas patgon, ilegña as tataña: Tata, naeyo ni y patteco gui güinaja ni y para guajo. Ya jafacae para sija ni y güinajaña.</span> <span class="verse"><a name="13">13</a>Ya ti megae na jaane malofan, anae y mas patgon janafandaña todo, ya mapos asta y chago na tano; ya jagasta todo y güinajaña güije gui guipot yan bisio di gula.</span> <span class="verse"><a name="14">14</a>Ya anae jagasta todo esta: mato un dangculon ñinalang güije na tano, ya jatutujon taena.</span> <span class="verse"><a name="15">15</a>Ya jumanao, ya jatituye gui un taotao güije na tano: ya tinago para y fangualuanña, para unachocho babue sija.</span> <span class="verse"><a name="16">16</a>Ya jatatanga na unabula tiyanña ni y lasas frijoles ni y jacacano y babue sija; ya taya ni un taotao numanaegüe.</span> <span class="verse"><a name="17">17</a>Ya anae numalo y jinasoña, ilegña: Cuanto na jotnaleron tata, mangaena pan, ya manmañoñobblaja, ya guajo güine jumatae ñalang!</span> <span class="verse"><a name="18">18</a>Bae jucajulo ya jujanao para as tata, ya jualog nu güiya: Tata, umisaoyo contra y langet, yan contra jago,</span> <span class="verse"><a name="19">19</a>Ti dignoyo mas na jumafanaan lajimo: naparejoyo yan y jotnalerumo sija.</span> <span class="verse"><a name="20">20</a>Ya cajulo, ya mapos para as tataña. Lao chagoja trabia, si tataña linie güe, ya ninamaase, ya finalagüe, ya tinegtog, ya chinicogüe.</span> <span class="verse"><a name="21">21</a>Ya y patgon ilegña as tataña: Tata, umisaoyo contra y langet, yan contra jago; ti dignoyo mas na jumafanaan lajimo.</span> <span class="verse"><a name="22">22</a>Lao y tata ilegña ni y tentagoña sija: Chule y mas mauleg na magago ya umanaminagago; ya umapolo y aniyu gui calolotña, yan y sapatos gui adengña:</span> <span class="verse"><a name="23">23</a>Ya umacone mague un tatnero ni y mas yomog, ya umapuno ya tafañocho ya tafanmagof;</span> <span class="verse"><a name="24">24</a>Sa este y lajijo guinin matae, ya lâlâ talo; guinin malingo, ya masoda. Ya jatutujon sija manmagof.</span> <span class="verse"><a name="25">25</a>Ya y lajiña ni y mas amco estaba gui fangualuan; ya anae guaguato ya esta jijot gui guima, jajungog y dandan yan y manbabaila:</span> <span class="verse"><a name="26">26</a>Ya jaagang uno gui tentago sija, ya jafaesen jafa ayo sija.</span> <span class="verse"><a name="27">27</a>Ya ilegña nu güiya: Y chelumo mato; ya si tatamo japuno y tatnero ni y mas yomog, sa jaresibe gae seguro yan sano.</span> <span class="verse"><a name="28">28</a>Ya ninagoslalalo, ya ti malago jumalom: ayonae jumuyong si tataña, ya siniplica na ujalom.</span> <span class="verse"><a name="29">29</a>Ya manope ilegña as tataña: Estagüe, megae na año nae jusesetbe jao, ya taya nae ti jaosgue jafa na tinagomo: lao taya nae unnaeyo un patgon chiba para infanmagof yan y manamigujo sija:</span> <span class="verse"><a name="30">30</a>Lao anae mato este na lajimo ni y jalachae todo y güinajamo gui manputa sija; unpunueja ni y mas yomog na tatnero.</span> <span class="verse"><a name="31">31</a>Ya ilegña nu güiya: Lajijo, siempre jumijitaja; ya todo y güinajajo iyomo.</span> <span class="verse"><a name="32">32</a>Lao mauleg para utafanmagof ya utafanalegria: sa este y chelumo guinin matae, ya lâlâ talo; yan guinin malingo, ya esta masoda.</span> </p></div</div></div></body></html>