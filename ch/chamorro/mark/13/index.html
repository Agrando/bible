<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/mark/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/mark">Mark</a> &gt <strong>Chapter 13</strong></div><p><span class="verse"><a name="1">1</a>YA anae jumuyong gui templo; ilegña nu güiya uno gui disipuluña: Maestro, liija na jechuran acho, yan guma sija.</span> <span class="verse"><a name="2">2</a>Ya si Jesus manope ilegña nu sija: Unlie este sija na mandangculon guma? taya usobbla ni un acho gui jilo y otro, na ti umayute papa.</span> <span class="verse"><a name="3">3</a>¶ Ya anae matachong gui jilo y finabeca na y naanña Olibo, gui menan y templo, finaesen gui secreto as Pedro, yan Santiago, yan si Juan, yan si Andres,</span> <span class="verse"><a name="4">4</a>Ilegñija: Sanganejam, ngaean estesija ufanmato? yan jafa na señat yanguin para todo estesija nae ufanmacumple?</span> <span class="verse"><a name="5">5</a>Si Jesus jatutujon ilegña nu sija: Adaje jamyo, ya chamiyo fanmafabababa.</span> <span class="verse"><a name="6">6</a>Sa megae ufanmato pot y naanjo, ya ualog: Guajo güiya Jesucristo, ya ufababa megae.</span> <span class="verse"><a name="7">7</a>Yanguin injingog y guera, yan y masangan y guera: chamiyo ninafañachatsaga: sa nesesita estesija jumuyong: lao trabia ti y jinecog.</span> <span class="verse"><a name="8">8</a>Sa y nasion sija ufangajulo contra y nasion, yan y raeno contra raeno: ya uguaja linao gui megae na lugat ya uguaja ñinalang: estesija tutujon y pinite.</span> <span class="verse"><a name="9">9</a>¶ Lao adaje jamyo: sa infanmaentrega gui tribunal sija; ya infanmasaulag gui sinagoga: yan infanojgue gui menan y manmagas sija yan y ray sija, pot causa de guajo para un testimonio contra sija.</span> <span class="verse"><a name="10">10</a>Ya y ibangelio nesesita umapredica finenana gui entre todo y nasion.</span> <span class="verse"><a name="11">11</a>Lao anae maconejamyo, ya maentregajamyo, chamiyo jumajaso jafa para insangan, ni injasuye jafa: sa jafaja y manaejamyo güije na ora, ayoja insangan: sa ti jamyo infangcuentos, na y Espiritu Santo.</span> <span class="verse"><a name="12">12</a>Pago y laje uentrega y cheluña laje, para umapuno; ya y tata y lajiña: ya y famaguon ufangajulo contra y mañaenanñija: ya uuafanmapuno.</span> <span class="verse"><a name="13">13</a>Ya jamyo infanmachatlie ni todo y taotao sija, pot y naanjo: lao jaye y sumungon asta y uttimo, umasatba.</span> <span class="verse"><a name="14">14</a>Lao anae inlie y chinatlie y inginon na yinilang tumotojgue gui anae ti para utojgue, (y mananaetae utungo) ayo sija y mangaegue guiya Judea ufanmalago para y jalomtano:</span> <span class="verse"><a name="15">15</a>Ya y gaegue gui jilo guma, chaña tumutunog ni ujalom ya ufañule jafa na güinaja gui jalom gumaña.</span> <span class="verse"><a name="16">16</a>Ya y gaegue gui fangualuan, chaña tumatalo tate para uchule y magaguña.</span> <span class="verse"><a name="17">17</a>Lao mannamaase ayo sija y manmapotgue yan y mannanasusu, güije sija na jaane!</span> <span class="verse"><a name="18">18</a>Fanmanaetae, ya munga y jinanaomiyo gui tiempon y manenggeng.</span> <span class="verse"><a name="19">19</a>Sa ayo sija na jaane, uguaja pininite, ni y taya nae guaja desde y matutujon y tano, anae jafatinas si Yuus, asta pago; ni uguaja asta jinecog.</span> <span class="verse"><a name="20">20</a>Lao yaguin ti janacadada y Señot ayo sija na jaane, taya catne usatba: lao pot y rason y manmaayigja, ni y inayigña, janacadada ayo sija na jaane.</span> <span class="verse"><a name="21">21</a>Ya yanguin guaja umalog nu jago: Estagüe si Cristo: pat ayogüe guato; chamiyo jumojonggue.</span> <span class="verse"><a name="22">22</a>Sa ufangajulo sija ti manmagajet na Cristo sija, yan ti manmagajet na profeta sija, ya ufanmamanue sija señat yan mannamanman, para ufanmamababa, yanguin janasiña, asta y manmaayig.</span> <span class="verse"><a name="23">23</a>Lao adaje jamyo: Sa estagüeja, na jusangane jamyo todos antes.</span> <span class="verse"><a name="24">24</a>¶ Lao ayo sija na jaane an munjayan y pininite sija; ujomjom y atdao, ya y pilan ti ufanina,</span> <span class="verse"><a name="25">25</a>Ya y pution sija gui langet ufamodong, ya y ninasifia sija gui langet ufanmayengyong.</span> <span class="verse"><a name="26">26</a>Ya ayo nae ujalie y Lajin taotao na mamamaela gui sanjalom mapagajes, yan y dangculon ninasiñaña yan y minalagña.</span> <span class="verse"><a name="27">27</a>Ya ayonae utago y angjetña sija na ujarecoje y inayigña sija, guinen y cuatro na manglo, guinen y uttimon y tano asta y uttimon y langet.</span> <span class="verse"><a name="28">28</a>¶ Tingo y acomparasion y trongcon igos; Anae mamaulegja trabia y ramasña, ya manjajagonja, intingoja na esta jijijot y tiempon maepe.</span> <span class="verse"><a name="29">29</a>Jamyo locue anae inlie estesija, na manmato, tingoja na güiya esta jijijot, parejoja yan esta gaegue gui petta.</span> <span class="verse"><a name="30">30</a>Magajet jusangane jamyo: Este na generasion ti ufanmalofan, asta que todo estesija munjayan manmachogüe.</span> <span class="verse"><a name="31">31</a>Y langet yan y tano, ufanmalofan, lao y sinanganjo ti ufalofan.</span> <span class="verse"><a name="32">32</a>Lao ayo na jaane pat ayo na ora, taya ni un taotao tumungo; ni y angjet sija ni mangaegue gui langet, ni y Laje; na y Tata güiyaja.</span> <span class="verse"><a name="33">33</a>Adaje jamyo: fanbela, ya infanmanaetae: sa ti intingo ngaean y tiempo.</span> <span class="verse"><a name="34">34</a>Say y Lajin taotao, parejoja yan un taotao ni y jumajanao chago ya jadingo y gumaña; ya janae y tentagoña ninasiñañija yan cada uno y chechoña, ya jatago y pottero na ufanbela.</span> <span class="verse"><a name="35">35</a>Fanbela, sa ti intingo ngaean nae ufato y magas y guima; cao y pupuenge, pat y tatalopuenge, pat y oogayo, pat y egaan;</span> <span class="verse"><a name="36">36</a>Na, noseaja derepente ufato, ya infansineda manmamaego.</span> <span class="verse"><a name="37">37</a>Ya jafa y jusangane jamyo, jusanganeja todos: Fanbela.</span> </p></div</div></div></body></html>