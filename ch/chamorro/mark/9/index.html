<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/mark/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/mark">Mark</a> &gt <strong>Chapter 9</strong></div><p><span class="verse"><a name="1">1</a>YA ilegña nu sija: Magajet jusangane jamyo, na guaja palo sija ni mangaegue güine na ti ujaguaeya finatae, asta que jalie y raenon Yuus na mato yan ninasiña.</span> <span class="verse"><a name="2">2</a>¶ Anae esta malofan y sais na jaane, si Jesus jacone si Pedro, yan si Santiago, yan si Juan, janafañajnge sijaja gui un taquilo na ogso; ya jaago güe gui menanñija.</span> <span class="verse"><a name="3">3</a>Ya y magaguña manmañila, gosapaca calang niebe, taya ni un fafagas gui tano siña munaapaca taegüine.</span> <span class="verse"><a name="4">4</a>Ya manalie na mato guiya güiya si Elias yan Moises, na manguecuentos yan si Jesus.</span> <span class="verse"><a name="5">5</a>Ayo nae manope si Pedro, ilegña as Jesus: Maestro mauleg utafañagajit güine, ya tafanmamatinas tres tabetnáculo; para jago y uno, para si Moises y otro, yan para si Elias y otro.</span> <span class="verse"><a name="6">6</a>Si ti jatungo jafa usangan, sa estaba mangosmaañao.</span> <span class="verse"><a name="7">7</a>Ya mato un mapagajes y manjineme sija, ya un inagang gui mapagajes, ilegña: Este y güinaeyaco na Lajijo, jingog güe.</span> <span class="verse"><a name="8">8</a>Ya derepente jaatan gui oriyañija, ti manmanlie ni jaye, na si Jesusja yan sija.</span> <span class="verse"><a name="9">9</a>Ya anae manunog sija guine y egso, jaencatga sija na chañija sumangangane ni jaye ni liniiñija, asta que y Lajin taotao esta cajulo guine entalo y manmatae.</span> <span class="verse"><a name="10">10</a>Ya sija jaadaje ayo na sinangan guiya sijaja, manafaesen gui entaloñija: Jafa ayo y cajulo guine entalo y manmatae cumequeilegña.</span> <span class="verse"><a name="11">11</a>Ya mafaesen güe, ilegñija: Y escriba sija ilegñija, si Elias nesesita ufato finenana.</span> <span class="verse"><a name="12">12</a>Güiya manope ilegña nu sija: Si Elias magajet nesesita ufato finenana, ya jafatinas talo todo y güinaja: Jafa esta matugue gui Lajin taotao na upadese megae ya manataya guaelayeña?</span> <span class="verse"><a name="13">13</a>Lao jusangane jamyo na si Elias esta mato ya esta mafatinas guiya güiya todo y malagoñija, taegüine esta matugue nu güiya.</span> <span class="verse"><a name="14">14</a>¶ Ya anae mato gui disipuluña sija, jalie un dangculon linajyan taotao gui oriyañija, yan y escriba sija ni manafaesen yan sija.</span> <span class="verse"><a name="15">15</a>Ya enseguidas todo y linajyan taotao, anae malie güe, ninafangosmanman, ya manmalago guato guiya güiya ya masaluda güe.</span> <span class="verse"><a name="16">16</a>Ya jafaesen sija, ilegña! Jafana manafaesen jamyo yan sija?</span> <span class="verse"><a name="17">17</a>Ya manope uno gui linajyan taotao, ilegña: Maestro juconie jao mague na lajijo, na guaja un espiritun udo;</span> <span class="verse"><a name="18">18</a>Ya manoja nae quinene güe, japedadasos; ya bóboan, ya janachechegcheg y nifenña, ya ninayafae; ya jusangane y disipulumo sija, na ujayute juyong, lao ti manasiña.</span> <span class="verse"><a name="19">19</a>Manope güe, ilegña nu sija: O generasion ni ti manjonggue! asta ngaean nae utafanjijitaja? asta ngaean nae jususungonja jamyo? maelayofan mague.</span> <span class="verse"><a name="20">20</a>Ya maconie guato guiya güiya; ya anae jalie, enseguidas y espiritu manlálaolao güe; ya güiya podong gui jilo oda gumagalileg ya bóboan.</span> <span class="verse"><a name="21">21</a>Ya jafaesen y tataña; cuanto tiempo esta desde qui mato este guiya güiya? Güiya ilegña: Desde qui diquique:</span> <span class="verse"><a name="22">22</a>Ya megae na biaje nae yinite gui jalom guafe, yan y jalom janom para upinino; lao yaguin siña jao ayudajam, gaemaase nu jame.</span> <span class="verse"><a name="23">23</a>Si Jesus, ilegña nu güiya: Yaguin siña jao, todo siña para y manjonggue.</span> <span class="verse"><a name="24">24</a>Enseguidas y tatan y patgon, jaagang yan y lagoña, ya elegña: Jujonggue; ayuda y taejinenggueco.</span> <span class="verse"><a name="25">25</a>Ya anae si Jesus jalie na manmalalago y linajyan taotao, jalalatde y áplacha na espiritu, ilegña: Espiritun udo yan tanga, guajo jao tumago, juyong guiya güiya, ya chamo jumajalom talo guiya güiya.</span> <span class="verse"><a name="26">26</a>Ayo nae y espiritu umagang, ya manlalaolao güe megae, ya jumuyong; ya güiya sumaga calang matae, enaomina megae ilegñija, na esta matae.</span> <span class="verse"><a name="27">27</a>Lao si Jesus jamantiene canaeña, ya jinatsa güe; ya cajulo.</span> <span class="verse"><a name="28">28</a>Ya anae jumalom güe gui jalom guma, y disipuluña sija mafaesen güe en secreto, ilegñija: Jafajam na ti innasiña yumute juyong?</span> <span class="verse"><a name="29">29</a>Ya ilegña nu sija: Este na rasan anite sija, taya siña munajanao, na y tinayuyut.</span> <span class="verse"><a name="30">30</a>¶ Ya manmapos güije, manmalofan inanaco Galilea; ya ti malago na guaja utiningo güe.</span> <span class="verse"><a name="31">31</a>Sa jafanagüe y disipuluña sija ya ilegña nu sija: Y Lajin taotao umaentrega gui canae taotao sija, ya umapuno; lao yaguin este matae, ucajulo talo despues di tres na jaane.</span> <span class="verse"><a name="32">32</a>Lao sija ti jatungo este na sinangan, ya manmaañao na ujafaesen güe.</span> <span class="verse"><a name="33">33</a>¶ Ya mato guiya Capernaum; ya anae mato gui guima, jafaesen sija: Jafa jamyo na manafaesen entalomiyoja gui chalan?</span> <span class="verse"><a name="34">34</a>Lao sija manmamatquiquiloja; sa guine manafaesen gui chalan uno y otro, jaye guiya sija udangculo.</span> <span class="verse"><a name="35">35</a>Ayo nae manmatachong, ya jaagang y dose ya ilegña nu sija: Y malago fuminenana, uuttimon gui tododos, yan utentagon tododos.</span> <span class="verse"><a name="36">36</a>Ya jacone un patgon, ya japolo gui entaloñija; ya jajogüe gui canaeña, ya ilegña nu sija:</span> <span class="verse"><a name="37">37</a>Y rumesibe pot y naanjo uno ni manaegüine na famaguon, jaresibe yo, ya y rumesibe yo, ti guajo jaresibe, na y tumago yo.</span> <span class="verse"><a name="38">38</a>Si Juan, ilegña nu güiya: Maestro, inlie uno na manyute juyong anite sija pot y naanmo, ya inchema, sa ti jadadalalagjit.</span> <span class="verse"><a name="39">39</a>Ya si Jesus ilegña: Chamiyo chumochoma; sa ni uno ni fumatinas milagro pot y naanjo, siña gusisija jasangan taelaye guiya guajo.</span> <span class="verse"><a name="40">40</a>Sa ayo y ti contra jita, manjijitaja.</span> <span class="verse"><a name="41">41</a>Sa jayeja y numae jamyo un copan janom, sa iyon Cristo jamyo, magajet jusangane jamyo, na sen ti ufalingo y apasña.</span> <span class="verse"><a name="42">42</a>Ya jayeja y ninaquepodong uno guine sija gui mandiquique ni jumonggue yo; mauleg para güiya, umagode gui agagaña un acho atutong, ya umayute gui jalom tase.</span> <span class="verse"><a name="43">43</a>Lao yaguin y canaemo ninaquepodong jao, utut; maulegña na unjalom gui linâlâ mangco, qui uguaja dos canaemo, ya unjanao para sasalaguan, y guafe ni ti siña mapuno.</span> <span class="verse"><a name="44">44</a>(Anae y iloñija ti ufanmatae; ya y guafe taejinecog nae umapuno.)</span> <span class="verse"><a name="45">45</a>Ya yaguin y adengmo ninaquepodong jao, utut: maulegña na unjalom gui linâlâ cojo, qui uguaja dos adengmo ya unyenite para sasalaguan;</span> <span class="verse"><a name="46">46</a>(Anae y iloñija ti ufanmatae, ya y guafe taejinecog nae umapuno.)</span> <span class="verse"><a name="47">47</a>Ya yaguin y atadogmo ninaquepodong jao, lagnos; maulegña na unjalom gui raenon Yuus, yan un atadogja, qui uguaja dos atadogmo ya unyenite para sasalaguan.</span> <span class="verse"><a name="48">48</a>(Anae y iloñija ti ufanmatae, ya y guafe taejinecog na umapuno.)</span> <span class="verse"><a name="49">49</a>Sa todos ufanmaasne yan guafe; (ya todo y inefrese ufanmaasne yan asiga).</span> <span class="verse"><a name="50">50</a>Mauleg y asiga; lao yaguin y asiga malingo y maasenña, jaftaemano numamaasen? Guaja asiganmiyo guiya jamyoja; yan guaja pas gui entalomiyo.</span> </p></div</div></div></body></html>