<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/mark/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/mark">Mark</a> &gt <strong>Chapter 16</strong></div><p><span class="verse"><a name="1">1</a>YA anae esta malofan y sabado, si Maria Magdalena, yan si Maria nanan Santiago, yan si Salome, manmamajan paopao, para ufato ya umapalalae güe.</span> <span class="verse"><a name="2">2</a>Ya taftataf gui egaan, gui finenana na jaane gui semana, manmato gui naftan gui quinajulo y atdao.</span> <span class="verse"><a name="3">3</a>Ya ilegñija entre sija: Jaye uninagalileg y acho gui pettan y naftan?</span> <span class="verse"><a name="4">4</a>Ya anae maaatan, malie na esta managalileg y acho, sa gosdangculo.</span> <span class="verse"><a name="5">5</a>Ya manjalom gui naftan, malie un patgon na taotao, na matatachong gui agapa na banda, minagagon apaca na anaco; ya ninafangosmaañao.</span> <span class="verse"><a name="6">6</a>Ya ilegña nu sija: Chamiyo fanmaaañao: inaliligao si Jesus Nasareno, ni y maatane gui quiluus: esta cajulo; taegüe güine; liija y lugat anae mapopolo güe.</span> <span class="verse"><a name="7">7</a>Janao infanjanao, ya insangane y disipuluña, yan si Pedro: Güiya jumanao gui menanmiyo guiya Galilea; ayo nae inlie güe, ni y guinin mansinangane jamyo.</span> <span class="verse"><a name="8">8</a>Ya manmapos juyong, ya manmalago gui naftan, sa jumuyong manlalaolao yan manmanman; ya ti ufanmanangane jafa ni y taotao; sa mangosmanmaañao.</span> <span class="verse"><a name="9">9</a>¶ Lao anae cajulo si Jesus, taftataf gui egaan gui finenana na jaane gui semana, umalie finena, yan Maria Magdalena, ni y guinin janajuyong siete na anite.</span> <span class="verse"><a name="10">10</a>Ya mapos güe, ya jasangane ayo y guinin mangachochongña, ni y mantriste, yan manatanges.</span> <span class="verse"><a name="11">11</a>Ya sija, anae jajungog na esta lâlâ ya umalie yan Mana, ti majonggue.</span> <span class="verse"><a name="12">12</a>Ya anae manmalofan estesija, manmalie talo yan dos, lao otro jechuraña; gui anae manjajanao gui fangualuan.</span> <span class="verse"><a name="13">13</a>Ya manmapos, ya manmasangane y palo disipulo: lao ti majonggue.</span> <span class="verse"><a name="14">14</a>¶ Despues di ayo, manmalie yan y onse gui anae mañochocho, ya jalalatde ni y ti manjengguenñija, yan y majetog corasonñija, sa ti majonggue ayo sija y lumie güe despues di cumajulo.</span> <span class="verse"><a name="15">15</a>Ya ilegña nu sija; Janao fanmalag todo y tano, ya predica y ibangelio todo y ninajuyong sija.</span> <span class="verse"><a name="16">16</a>Jaye y manjonggue ya matagpange, usatba; lao ayo y ti manjonggue; umasentensia.</span> <span class="verse"><a name="17">17</a>Ya este sija na señat ufantinattitiye ayo sija y manmanjonggue: Pot y naanjo ujayute juyong y anite sija; ufanguentos ni y nuebo na finijo;</span> <span class="verse"><a name="18">18</a>Ufanmangajat culebla sija, ya, yanguin manguimen jafa na beneno; ti uninafanlamen: ya ujapolo y canaeñija gui manmalango sija, ya ujanafanjomlo.</span> <span class="verse"><a name="19">19</a>¶ Enao y Señot, despues di mansinangane sija, rinisibe ni y langet, ya matachong gui agapa Yuus.</span> <span class="verse"><a name="20">20</a>Ya manmapos, ya mapredica y sinangan gui todo y lugat, mañisija manmachocho yan y Señot, ya manafitme y sinangan ni y umatitiye na señat. Amen.</span> </p></div</div></div></body></html>