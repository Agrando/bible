<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/mark/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/mark">Mark</a> &gt <strong>Chapter 8</strong></div><p><span class="verse"><a name="1">1</a>AYO sija na jaane, anae guaja talo un dangculon linajyan taotao ya taya jafa nañija, si Jesus jaagang y disipuluña sija, ya ilegña nu sija:</span> <span class="verse"><a name="2">2</a>Maase yo ni linajyan taotao sa esta tres jaane na manjame; ya taya jafa nañija.</span> <span class="verse"><a name="3">3</a>Yaguin junafanjanao sin mañocho para iyasija, ufanlalango gui chalan; sa palo guiya sija manmato guine y chago.</span> <span class="verse"><a name="4">4</a>Ya y disipuluña sija, maope güe: Guine mano nae siña manafanjaspog este taotao sija pan, güine gui desierto?</span> <span class="verse"><a name="5">5</a>Guiya jafaesen sija: Cuanto na pan guaja jamyo? Ylegñija, siete.</span> <span class="verse"><a name="6">6</a>Ayo nae jatago y linajyan taotao na ufanason gui jilo oda; ya jachule y siete na pan, ya janae Yuus maase ya jaipe, ya janae y disipuluña sija para ujaplanta gui menanñija; ya sija japlanta gui menan y linajyan taotao.</span> <span class="verse"><a name="7">7</a>Yan guaja locue palo mandiquique na güijan sija; ya anae jabendise, jatago na ujaplanta locue gui menanñija.</span> <span class="verse"><a name="8">8</a>Pues mañocho, ya manjaspog; ya majatsa y pidaso sija ni sebbla, siete canastra.</span> <span class="verse"><a name="9">9</a>Ya y mañocho sija, buente cuatro mit; ya jadespide.</span> <span class="verse"><a name="10">10</a>Ya enseguidas jumalom gui batco yan y disipuluña sija, ya manmato gui oriyan Dalmanuta.</span> <span class="verse"><a name="11">11</a>¶ Ya manmato y Fariseo sija, ya matutujon manafaesen yan güiya, manmanaliligao guiya güiya un señat guine y langet, matietienta güe.</span> <span class="verse"><a name="12">12</a>Ya sumospiros gostadong gui espirituña, ya ilegña: Jafa na mangagagao señat este na generasion? Magajet jusangane jamyo, na ti umanae señat este na generasion.</span> <span class="verse"><a name="13">13</a>Ya jadingo sija, ya jumalom talo gui batco, ya mapos para y otro banda.</span> <span class="verse"><a name="14">14</a>¶ Ya manmalefa ti manmañule pan, ya taya na unoja na pan gui batco.</span> <span class="verse"><a name="15">15</a>Ya jaencatga sija, ilegña: Atan, adaje jamyo ni lebaduran y Fariseo sija, yan y lebaduran Herodes.</span> <span class="verse"><a name="16">16</a>Ya manafaesen gui entalo sija, ilegña: Pot y taya panta.</span> <span class="verse"><a name="17">17</a>Ya anae jatungo si Jesus ilegña nu sija: Jafa manafaesen gui entalomiyo pot y taya panmiyo? Ti injaso ni ti intingo? Majejetogja trabia y corasonmiyo?</span> <span class="verse"><a name="18">18</a>Guaja atadogmiyo, lao ti manmanlilie jamyo? Guaja talanganmiyo, ya ti manmanjujungogja jamyo? Ya ti injajasoja?</span> <span class="verse"><a name="19">19</a>Anae juipe y sinco na pan sija entalo y sinco mit, cuanto na canastra injatsa bula ni pidaso sija ni sebbla? Ylegñija: Dose.</span> <span class="verse"><a name="20">20</a>Ya anae y siete na pan sija entalo y cuatro mit, cuanto na canastra injatsa bula ni pidaso sija ni sebbla? Ylegñija: Siete.</span> <span class="verse"><a name="21">21</a>Güiya ilegña nu sija: Ti intingo asta pago?</span> <span class="verse"><a name="22">22</a>¶ Ya mato guiya Betsaida; ya maconie güe guato un bachet, ya matayuyut güe na upacha güe.</span> <span class="verse"><a name="23">23</a>Ayo nae jamantiene y canae y bachet, ya jacone asta y jiyong y siuda; ya anae jatolae y atadogña, japolo y canaeña gui jiloña, ya jafaesen: Unlie jafa?</span> <span class="verse"><a name="24">24</a>Ya güiya manatan ya, ilegña: Julie taotao sija; lao julie sija calang trongconjayo na manmamómocat.</span> <span class="verse"><a name="25">25</a>Entonses japolo ya canaeña talo gui atadogña ya jaguefatan; ya jomlo, ya manlie claro todo.</span> <span class="verse"><a name="26">26</a>Ya jatago para iyasija, ilegña: Chamo jumajalom gui sengsong (ni usangane jaye gui siuda).</span> <span class="verse"><a name="27">27</a>¶ Ya mapos si Jesus yan y disipuluña sija gui sensong sija y Cesarean Felipe: ya y chalan jafaesen y disipuluña sija, ilegña nu sija: Jaye ilegñija y taotao sija nu guajo?</span> <span class="verse"><a name="28">28</a>Ya sija masangane güe, ilegñija: Si Juan Bautista; y palo ilegñija: Si Elias; y palo ilegñija: Uno gui profeta sija.</span> <span class="verse"><a name="29">29</a>Ayo nae jafaesen sija: Ya jamyo, jaye ilegmiyo nu guajo? Inepe as Pedro ilegña: Jago si Cristo jao.</span> <span class="verse"><a name="30">30</a>Ya jaencatga sija na chañija sumangangane ni jaye pot güiya.</span> <span class="verse"><a name="31">31</a>Ya jatutujon fumanagüe sija na y Lajin taotao janesesita upadese megae, ya umarechasa ni manamco sija, yan y prinsipen y mamale sija, yan y escriba sija, ya umapuno; ya ucajulo talo gui mina tres na jaane.</span> <span class="verse"><a name="32">32</a>Ya claroja nae jasangan este na sinangan. Ayo nae si Pedro quinene güe, ya tinitujon güe rineprende.</span> <span class="verse"><a name="33">33</a>Lao anae jabira güe, ya jaatan y disipuluña sija, jalalatde si Pedro ilegña: Suja guiya guajo, Satanas; sa ti unadadaje y güinaja sija ni para si Yuus, na y güinajan taotao sija.</span> <span class="verse"><a name="34">34</a>Ya jaagang y linajyan taotao yan y disipuluña sija, ya ilegña nu sija; Jaye y malago tumatiye yo, upune maesa güe, ya uchule y quiluusña ya udalalagyo.</span> <span class="verse"><a name="35">35</a>Sa y malago sumatba y linâlâña, ufinalingaeguan; lao y finalingaeguan ni linâlâña pot guajo, yan y ibangelio, este usatba y linâlâña.</span> <span class="verse"><a name="36">36</a>Sa, jafa uaprobecha y taotao, yaguin jagana todo y tano, ya finalingaeguan ni linâlâña?</span> <span class="verse"><a name="37">37</a>Pat jafa na apas ufannae y taotao pot y linâlâña?</span> <span class="verse"><a name="38">38</a>Sa y mamajlao nu guajo yan y sinaganjo, gui sanmenan este y generasion ábale yan gaeisao, unimamajlaogüe locue ni Lajin taotao y tiempo nae mato gui minalag y Tataña, yan y mañantos na angjetña sija.</span> </p></div</div></div></body></html>