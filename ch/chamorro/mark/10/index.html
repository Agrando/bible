<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/mark/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/mark">Mark</a> &gt <strong>Chapter 10</strong></div><p><span class="verse"><a name="1">1</a>YA cajulo güije, mato qui oriyan Judea, gui otro bandan Jordan; ya manalo y linajyan taotao mandaña guiya güiya; ya jatalo fumanagüe, taegüije, y costumbreña.</span> <span class="verse"><a name="2">2</a>Ya manmato y Fariseo sija guiya güiya, ya mafaesen güe cao tunas y laje uyute y asaguaña? matietienta güe.</span> <span class="verse"><a name="3">3</a>Lao güiya manope, ilegña nu sija: Jafa mantinago jamyo as Moises?</span> <span class="verse"><a name="4">4</a>Ya sija ilegñija: Si Moises japetmite na umatugue papet inapattan umasagua ya uyute.</span> <span class="verse"><a name="5">5</a>Ya si Jesus manope, ilegña nu sija: Pot y majetog corasonmiyo na mantiniguie jamyo ni este na tinago.</span> <span class="verse"><a name="6">6</a>Lao desde tutujon y jiniyong, Laje yan palaoan fumatinas sija Yuus.</span> <span class="verse"><a name="7">7</a>Pot este na rason y laje udingo si tataña yan si nanaña, ya udaña yan y asaguaña.</span> <span class="verse"><a name="8">8</a>Ya y este y dos, umana unoja na catne; ya esta ti udos mas, na unoja na catne.</span> <span class="verse"><a name="9">9</a>Jafaja si Yuus munadaña, y taotao ti unadesapatta.</span> <span class="verse"><a name="10">10</a>Ya y jalom guma, y disipulo sija mafaesen güe talo ni ayoja.</span> <span class="verse"><a name="11">11</a>Ya ilegña nu sija: Jayeja y yumute y asaguaña, ya umasagua yan otro, jafatinas y adulterio contra y palaoan.</span> <span class="verse"><a name="12">12</a>Ya yaguin y palaoan yumute y asaguaña, ya umasagua yan otro, jafatinas adulterio.</span> <span class="verse"><a name="13">13</a>¶ Ya machulie guato guiya güiya diquique na famaguon para upacha: ya y disipulo sija jalalatde ayo sija.</span> <span class="verse"><a name="14">14</a>Ya anae jalie si Jesus, sen ti ninamagof ya ilegña nu sija: Polo y diquique na famaguon ya ufanmamaela guiya guajo; chamiyo chumochoma; sa iyon este sija y raenon Yuus.</span> <span class="verse"><a name="15">15</a>Magajet jusangane jamyo, na y ti rumesibe y raenon Yuus calang un patgon, ti ujalom gui jalom ayo.</span> <span class="verse"><a name="16">16</a>Ya jajogüe sija ya japolo y canaeña gui jiloñija, ya jabendise sija.</span> <span class="verse"><a name="17">17</a>¶ Ya anae jumanao gui chalan, mato uno malalago ya dinimuye güe gui menaña ya finaesen güe: Mauleg na Maestro, jafa jufatinas para juereda y taejinecog na linâlâ?</span> <span class="verse"><a name="18">18</a>Si Jesus ilegña nu güiya: Jafa na ilegmo nu guajo mauleg? Taya mauleg, na unoja, si Yuus.</span> <span class="verse"><a name="19">19</a>Untungo y tinago sija: Chamofamumuno; chamo fumatinas adulterio; chamo fañañaque; chamo sumanganñaejon y ti magajet na testimonio; chamo chumu y ti iyomo; onra si tatamo yan si nanamo.</span> <span class="verse"><a name="20">20</a>Güiya manope ilegña: Maestro, todo este juadadaje desde nae patgonyo.</span> <span class="verse"><a name="21">21</a>Ayo nae matan güe as Jesus, güinaeya güe, ya ilegña nu güiya: Fatta jao uno: Janao ya ufajan todo y güinajamo, ya unnae y mamobble sija, ya uguaja güinajamo gui langet: ya maela, ya undalalag yo.</span> <span class="verse"><a name="22">22</a>Lao güiya ninamatolaeca y mataña ni este na sinangan ya mapos ninatriste; sa guaja megae güinajaña.</span> <span class="verse"><a name="23">23</a>Ayo nae si Jesus manatan gui oriya, ya ilegña ni disipuluña sija: Na minapot manjalom gui raenon Yuus ayo sija y mangaegüinaja!</span> <span class="verse"><a name="24">24</a>Ya y disipulo sija ninafanmanman ni sinanganña: Lao si Jesus manope ilegña talo: Famaguon, na minapot manjalom, gui raenon Yuus y umangongoco sija gui güinaja!</span> <span class="verse"><a name="25">25</a>Mas guse malofan un cameyo gui matan un jaguja, qui y gaegüinaja ujalom gui raenon Yuus.</span> <span class="verse"><a name="26">26</a>Ya sija ninagos fanmanmanman, ya ilegñija nu güiya: Ayo nae, jaye siña satbo?</span> <span class="verse"><a name="27">27</a>Ayo nae si Jesus jaatan sija, ya ilegña: Para y taotao sija, este ti siña, lao para si Yuus ti taegüine; sa para si Yuus todo ninasiña.</span> <span class="verse"><a name="28">28</a>Ayonae si Pedro jatutujon ilegña nu güiya: Estagüejamja na indingo todo, ya indadalalagjao.</span> <span class="verse"><a name="29">29</a>Inepe as Jesus ilegña. Magajet jusanganejao: Taya ni un taotao ni y dumingo gumaña, pat mañeluña lalaje, pat mañeluña famalaoan, pat nanaña, pat tataña, pat famaguonña, pat fangualuaña, pot guajo, yan y ibangelio;</span> <span class="verse"><a name="30">30</a>Na ti uresibe pagoja sienbiaje: guma sija, yan mañeluña lalaje, yan mañeluña famalaoan, yan nanaña, yan famaguonña, yan fangualuan sija, yan umapetsigue; ya y mámamaela na siglo, taejinecog na linâlâ.</span> <span class="verse"><a name="31">31</a>Lao megae na manfinenana, ufanuttimo, ya y manuttimo, ufanfinenana.</span> <span class="verse"><a name="32">32</a>¶ Ya anae mangaegue gui chalan, mangajulo guiya Jerusalem; ya si Jesus malag y menañija; ya ninafanmanman: ya y dumadalalag mangosmaañao. Ya jacone talo y dose, ya jatutujon sumangane sija jafa ususede güe.</span> <span class="verse"><a name="33">33</a>Ylegña: Estagüejit na mangajulo guiya Jerusalem, ya y Lajin taotao umaentrega gui magas mamale, yan y escriba sija, ya umasentensia para umapuno, ya umaentrega gui Gentiles.</span> <span class="verse"><a name="34">34</a>Ya umamofea, yan umatolae, yan umasaulag, yan umapuno; ya y despues di tres na jaane ucajulo talo.</span> <span class="verse"><a name="35">35</a>¶ Ya si Santiago yan si Juan, lalajin Sebedeo, manmato jijot guiya güiya ya ilegñija nu güiya: Maestro, manmalagojam na unfatinas guiyajame jafa y malagomame.</span> <span class="verse"><a name="36">36</a>Ya ilegña nu sija: Jafa malagonmiyo na jufatinas guiya jamyo?</span> <span class="verse"><a name="37">37</a>Ilegñija nu güiya: Nafanmatachongjam, y uno gui agapamo, ya y otro gui acagüemo, gui minalagmo.</span> <span class="verse"><a name="38">38</a>Si Jesus ilegña nu sija: Ti intingo jafa ingagagao. Siña jamyo manguimen gui copa anae gumiguimenyo? yan infanmatagpange ni y matagpangeco?</span> <span class="verse"><a name="39">39</a>Ya ilegñija nu güiya: Mansiñajam. Ayonae ilegña si Jesus nu sija: infanguimen gui copa anae gumiguimenyo, yan infanmatagpange ni y ma tagpangeco;</span> <span class="verse"><a name="40">40</a>Lao y infanmatachong gui agapajo, yan y acagüeco; ti guajo jufannae; lao para ayo sija ufanmanae y manmapreparaye.</span> <span class="verse"><a name="41">41</a>Ya anae majungog este ni y dies, ninafanlalalo as Santiago yan Juan.</span> <span class="verse"><a name="42">42</a>Lao maninagang as Jesus ya ilegña nu sija: Intingo na ayo y manmanafanmagas gui Gentiles, jafatinas minagas gui jiloñija; ya y manmagas, jafatinas ninasiña gui jiloñija.</span> <span class="verse"><a name="43">43</a>Lao ti utaegüenao guiya jamyo; sa jaye y malago dumangculo guiya jamyo; güiya ufañeñetbe.</span> <span class="verse"><a name="44">44</a>Ya jaye guiya jamyo y malago mumagas; utentago para todo.</span> <span class="verse"><a name="45">45</a>Sa magajet ni y Lajin taotao ti mato para umasetbe, lao para ufañetbe, ya para ufannae y jaaniña ni un rescate para unafanlibre megae.</span> <span class="verse"><a name="46">46</a>¶ Ya manmato Jerico. Ya anae manjanao gui Jerico, yan y disipuluña yan un dangculon linajyan taotao, si Bartimeo lajin Timeo, na bachet, matatachong gui oriyan chalan, ya umegagao.</span> <span class="verse"><a name="47">47</a>Ya anae jajungog na si Jesus Nasareno, jatutujon umagang ilegña: Jesus, Lajin David, gaease nu guajo.</span> <span class="verse"><a name="48">48</a>Ya megae mumomye para ufamatquilo: lao mas umagang gosagang: Jago ni y Lajin David, gaease nu guajo.</span> <span class="verse"><a name="49">49</a>Ya si Jesus tumojgüe ya ilegña: Agang güe. Ya maagang y bachet ilegñija nu güiya: Magofjao; cajulo sa inaagangjao.</span> <span class="verse"><a name="50">50</a>Ya janasuja y capaña, y cajulo, ya malag as Jesus.</span> <span class="verse"><a name="51">51</a>Ya si Jesus manopegüe ya ilegña: Jafa malagomo jufatinas guiya jago? Y bachet ilegña nu güiya: Raboni, nafanliiyo.</span> <span class="verse"><a name="52">52</a>Si Jesus ilegña: Janao, y jinengguemo munajomlojao. Ya enseguidas manlie, ya jadalalag si Jesus gui jinanaoña.</span> </p></div</div></div></body></html>