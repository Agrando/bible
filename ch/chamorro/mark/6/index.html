<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/mark/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/mark">Mark</a> &gt <strong>Chapter 6</strong></div><p><span class="verse"><a name="1">1</a>YA anae jumanao güije mato gui tanoña; ya y disipuluña sija madalalag güe.</span> <span class="verse"><a name="2">2</a>Ya anae mato y sábado na jaane, jatutujon mamanagüe gui sinagoga; ya megae ni jumungog güe ninafanmanman, ya ilegñija: Mano nae guaja este taotao este sija na güinaja? Yan jafa este na tiningo y esta manae güe? ya jaftaemano este sija na ninámanman ni mafatinas ni canaeña?</span> <span class="verse"><a name="3">3</a>Ada ti este y catpintero, lajin Maria, chelun Santiago, yan si Joses, yan si Juda, yan si Simon? Ada ti manjijita yan y mañeluña famalaoan güine? Ya maninefefende nu güiya.</span> <span class="verse"><a name="4">4</a>Lao si Jesus ilegña nu sija: Taya profeta sin onraña lao y tanoñaja, yan entre y parientesña sija, ya y guimaña.</span> <span class="verse"><a name="5">5</a>Ya ti siña jafatinas güije jafa na námanman, na japolo y canaeña gui jilo palo manmalango sija, ya janajomlo.</span> <span class="verse"><a name="6">6</a>Ya güiya ninámanman ni ti manmanjongguenñija; ya malilicue gui y sengsong sija mananagüe.</span> <span class="verse"><a name="7">7</a>¶ Ya jaagang y dose sija, y jatutujon tumago dos en dos, ya janae ninasiñañija gui jilo manáplacha na espiritu sija;</span> <span class="verse"><a name="8">8</a>Ya jatago sija na chañija fanmañuñule ni jafa para y chalan, na un bastoñija; ni costat, ni pan, ni salape gui betsanñija;</span> <span class="verse"><a name="9">9</a>Lao ufanchenancleta; ya munga manminagago dos na magago.</span> <span class="verse"><a name="10">10</a>Ya ilegña nu sija: Manoja na guma nae manjalom jamyo; fañaga güije, asta gui manjanao jamyo güije na lugat.</span> <span class="verse"><a name="11">11</a>Ya todo ayo sija y ti rumesibe jamyo, ni ti maninecungog jamyo, fanjanao güije, sacude y petbos ni gaegue gui papa adengmiyo para testimonio contra sija. Magajet jusangane jamyo, na mas sungunon na castigon Sodoma, yan Gomora gui jaanin y sentensia, qui ayo na sidua.</span> <span class="verse"><a name="12">12</a>Ya manmapos jasetmon na y taotao sija ufanmañotsot.</span> <span class="verse"><a name="13">13</a>Ya jayute juyong megae na anite sija, ya japapalae laña megae na manmalango sija, ya janafanjomlo.</span> <span class="verse"><a name="14">14</a>¶ Ya jajungog y ray Herodes y faman Jesus (sa afamao y naanña), ya ilegña: Si Juan Bautista cajulo guine y manmatae sija; ya pot este mangaeninasiña na chocho, esta fumatinas nu güiya.</span> <span class="verse"><a name="15">15</a>Palo ilegñija: Si Elias. Y palo ilegñija: Profeta güe, pat uno gui profeta sija.</span> <span class="verse"><a name="16">16</a>Ya anae jajungog si Herodes, ilegña: Este si Juan ni guine judegüeya: güiya cajulo guine y manmatae sija.</span> <span class="verse"><a name="17">17</a>Sa güiyaja si Herodes manago na umamantiene si Juan, ya umapreso gui catset pot si Herodias, asaguan y cheluña as Felipe, sa jacone para asaguaña.</span> <span class="verse"><a name="18">18</a>Sa si Juan ilegña as Herodes: Ti cabales na uncone y asaguan y chelumo.</span> <span class="verse"><a name="19">19</a>Ya pot este si Herodias uninaguaguat contra güiya, ya jadesesao na upuno, lao ti janasiña.</span> <span class="verse"><a name="20">20</a>Sa si Herodes maañao as Juan, jatungo na tunas yan Santos na taotao ya jaguefadaje. Ya anae jajungog, gosbumuebuente gui corasonña; ya jaecungogjao ni minagofña.</span> <span class="verse"><a name="21">21</a>Ya anae mato un jaane na si Herodes gumupot ni mafañaguña, ya mamatinas sena para y prinsipeña sija yan y capitan sija, yan y manmagas sija guiya Galilea;</span> <span class="verse"><a name="22">22</a>Ya jumalom y jagan Herodias, ya bumaela, ya janamagof si Herodes, yan ayo sija y mangachochongña gui lamasa; ya y ray ilegña ni patgon na palaoan: Gagaoyo ni malagomo, ya junaejao.</span> <span class="verse"><a name="23">23</a>Ya manjula: Todo y ungagaoyo, junae asta lamita gui raenoco.</span> <span class="verse"><a name="24">24</a>Ya mapos güe, ya ilegña as nanaña: Jafa jugagao? Si nanaña ilegña: Y ilun Juan Bautista.</span> <span class="verse"><a name="25">25</a>Ayo nae jumalom enseguidas gui ray ya jagagao, ilegña: Malagoyo pago na unnaeyo gui un plato ni ilun Juan Bautista.</span> <span class="verse"><a name="26">26</a>Ya y ray ninagostriste; lao pot y juramentoña, yan ayo sija y mangachongña gui lamasa, ti malago japune.</span> <span class="verse"><a name="27">27</a>Ya enseguidas y ray manago uno gui guatdia, jatago na ujanao ya uchinilie ni iluña. Ya mapos, ya jadegüeya gui jalom catset.</span> <span class="verse"><a name="28">28</a>Ya machule guato y iluña gui un plato, ya manae y patgon palaoan, ya y patgon palaoan janae y nanaña.</span> <span class="verse"><a name="29">29</a>Ya anae majungog ni disipuluña sija, manmato, ya machule y tataotaoña, ya mapolo gui un naftan.</span> <span class="verse"><a name="30">30</a>¶ Ya y apostoles mandaña gui as Jesus, ya masangane güe todo ni chechoñija, yan y finanagüenñija.</span> <span class="verse"><a name="31">31</a>Ya güiya ilegña su sija: Maela jamyo apatte gui un lugat desierto, ya infandescansa didide; sa megae sija manjajanao, yan manmafato, ya manaelugat mañocho.</span> <span class="verse"><a name="32">32</a>Ya manmapos gui un batco gui un lugat desierto apatte.</span> <span class="verse"><a name="33">33</a>Ya y lumie sija na manjanao megae, ya matungo güe; ya manmalalago para ayo megae manmamomocat gui siuda sija, ya manmato antes qui sija, ya mandaña guiya güiya.</span> <span class="verse"><a name="34">34</a>Ya anae jumuyong si Jesus jalie y linajyan taotao ya ninamaase nu sija, sa manparejoja yan y quinilo sija ni taya pastotñija; ya jatutujon fumanagüe megae na güinaja.</span> <span class="verse"><a name="35">35</a>Ya anae estaba pupuenge, y disipuluña sija manmato guiya güiya, ilegñija: Y lugat desierto este, ya esta pupuenge.</span> <span class="verse"><a name="36">36</a>Najanao sija para ufanmalag y campo yan y sengsong sija gui oriya, ya ujafanmamajan pan para sija.</span> <span class="verse"><a name="37">37</a>Lao manope, ilegña nu sija: Nae sija mañija. Ya sija ilegñija nu güiya: Infanjanao ya infanmamajan pan pot dosientos na denario, para innae sija nañija?</span> <span class="verse"><a name="38">38</a>Ya güiya ilegña nu sija: Cuanto na pan guaja jamyo? Janao, ya inlie. Ya anae jatungo sija, ilegñija: Sinco, yan dos na güijan.</span> <span class="verse"><a name="39">39</a>Ya jatago, sija na ujanafanmatachong todos pot mangachong gui jilo y manbetde na chaguan.</span> <span class="verse"><a name="40">40</a>Ya manmatachong pot mangachong, siento yan siento, yan sincuenta yan sincuenta.</span> <span class="verse"><a name="41">41</a>Ya jachule y sinco na pan yan y dos na güijan, ya manatan julo gui langet, ya jabendise, ya jaipe y pan sija; ya janae y disipuluña sija para ujaplanta gui sanmenañija; ya y dos na güiyan manmapatte todos.</span> <span class="verse"><a name="42">42</a>Ya mañocho todos, ya manjaspog.</span> <span class="verse"><a name="43">43</a>Ya jajatsa y pedaso sija dose na canastra manbula; yan pedaso y güijan sija locue.</span> <span class="verse"><a name="44">44</a>Ya ayo sija y mañocho ni pan, sinco mit na lalaje sija.</span> <span class="verse"><a name="45">45</a>¶ Ya enseguidas jaapura y disipuluña sija na ufangajulo gui batco, ya ufanjanao gui menaña gui otro banda guiya Betsaida, mientras janajanao y linajyan taotao.</span> <span class="verse"><a name="46">46</a>Ya despues, anae munjayan janajanao sija, mapos malag y egso para ufanaetae.</span> <span class="verse"><a name="47">47</a>Ya anae esta pupuenge, y batco estaba gui talo gui tase, ya güiyaja namaesa gui tano.</span> <span class="verse"><a name="48">48</a>Ya jalie sija na manmachochocho mapot manmamómogsae, sa y manglo contrario para sija; ya jijot gui mina cuatro na guatdia gui puenge, mato güe guiya sija, mamómocat gui jilo tase; ya malago na ufalofan gui oriyañija.</span> <span class="verse"><a name="49">49</a>Ya anae malie nu sija, na mamómocat gui jilo tase, jinasoñija na pantasma, ya managang;</span> <span class="verse"><a name="50">50</a>Sa todos lumie güe, ya ninafañatsaga. Lao enseguidas jacuentuse sija, ya ilegña nu sija: Angoco jamyo, guajoyo; chamiyo fanmaaañao.</span> <span class="verse"><a name="51">51</a>Ya cajulo guiya sija gui batco, ya y manglo mapos: ya sija ninafangosmanman;</span> <span class="verse"><a name="52">52</a>Sa sija ti jatungo y milagron y pan sija; sa y corasonñija estaba mangosmajetog.</span> <span class="verse"><a name="53">53</a>¶ Ya anae manmalofan para y otro banda, manmato gui tano Genesaret, ya manmalag y puetto.</span> <span class="verse"><a name="54">54</a>Ya anae manjuyong sija gui batco, enseguidas matungo güe.</span> <span class="verse"><a name="55">55</a>Ya manmalago gui oriyan todo ayo na tano, ya matutujon mañule gui todo y patte, manmalango sija gui cama, mano nae majungog na estaba güije.</span> <span class="verse"><a name="56">56</a>Ya manuja nae jumalom, songsong, pat suida, pat fangualuan, mapolo papa y malango sija gui chalan, y matayuyut güe na upacha y canton y magaguña, ya todo ayo sija y japacha, manjomlo.</span> </p></div</div></div></body></html>