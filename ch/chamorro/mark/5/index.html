<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/mark/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/mark">Mark</a> &gt <strong>Chapter 5</strong></div><p><span class="verse"><a name="1">1</a>YA manmato gui otro bandan tase gui tano y taotao Gadara sija.</span> <span class="verse"><a name="2">2</a>Ya anae jumuyong güe gui batco, enseguidas umasoda yan un taotao gui naftan sija ni guaja un áplacha na espiritu.</span> <span class="verse"><a name="3">3</a>Ya guaja sagaña gui jalom naftan sija, ya taya siña gumode güe nu y cadenaja:</span> <span class="verse"><a name="4">4</a>Sa megae na biaje nae magode nu y tale sija yan cadena sija, lao y cadena sija esta manmayamag pot guiya; ya y tale sija manmagtos, ya taya siña munamanso güe.</span> <span class="verse"><a name="5">5</a>Ya siempre yan puenge yan jaane, jumajanao ya umaagang gui entalo naftan sija, yan gui jalomtano sija, ya janalalamen güe ni acho sija.</span> <span class="verse"><a name="6">6</a>Ya anae jalie si Jesus gui chago, malago, ya jaadora güe.</span> <span class="verse"><a name="7">7</a>Ya umagang gosdangculo na inagang, ilegña: Para jafayo ni jago, Jesus, Lajin y Gueftaquilo na Yuus? Jufanjula nu jago pot si Yuus na chamoyo munachachatsaga.</span> <span class="verse"><a name="8">8</a>Sa ilegña nu güiya: Juyong güine na taotao, áplacha na espiritu.</span> <span class="verse"><a name="9">9</a>Ya jafaesen: Jaye naanmo? Ya inepe, ilegña: Linajyan naanjo: sa manmegaejam.</span> <span class="verse"><a name="10">10</a>Ya jatayuyut megae, para chaña yiniyite juyong güije na tano.</span> <span class="verse"><a name="11">11</a>Ya gaegue güije, jijot gui jalomtano sija, un dangculo na manadan babue na mañochocho.</span> <span class="verse"><a name="12">12</a>Ya matayuyut güe ni ayo todo sija na anite, ilegñija: Tagojam para y babue sija para infanjalom guiya sija.</span> <span class="verse"><a name="13">13</a>Ya manpinetmite as Jesus. Ya manjuyong ayo sija y manáplacha na espiritu, ya manjalom gui babue sija; ya y manada manmalago papa gui un didog na lugat asta y jalom tase, ya guaja sija dos mit; ya manmatmos gui tase.</span> <span class="verse"><a name="14">14</a>Ya y munafañochocho y babue sija manmalago ya manmañangane gui siuda yan y fangualuan sija. Ya manjanao sija para ujalie jafa ayo y guinin mafatinas.</span> <span class="verse"><a name="15">15</a>Ya manmato gui as Jesus, ya malie y guinin ninachatsaga ni anite, matatachong, ya minagagago, ya jatungo ayo y guaja ni linajyan; ya manmaañao.</span> <span class="verse"><a name="16">16</a>Ya mansinagane ni ayo sija y lumie; jafa taemano matoña ayo y guinin guaja anite, yan y babue sija.</span> <span class="verse"><a name="17">17</a>Ya matutujon matayuyut güe na ujanao gui tanoñija.</span> <span class="verse"><a name="18">18</a>Ya anae jumalom güe gui batco, tinayuyut güe ni ayo y guinin guaja anite, para ujasija.</span> <span class="verse"><a name="19">19</a>Ya si Jesus ti pinetmite, lao ilegña un güiya: Janao falag iyajamyo gui amigumo sija; ya unsangane sija na dangculon güinaja y Señot finatinasña nu jago, yan guaja minaaseña nu jago.</span> <span class="verse"><a name="20">20</a>Ya maposgüe ya jatutujon sumanganñaejon guiya Decapolis na dangculon güinaja y finatinas Jesus nu güiya: ya todo ninafanmanman.</span> <span class="verse"><a name="21">21</a>Ya anae malofan otro biaje si Jesus gui un batco para y otro banda, mandaña guiya güiya un dangculo na linajyan taotao; ya gaegue güe gui oriyan tase.</span> <span class="verse"><a name="22">22</a>Ya mato uno gui prinsipe sija gui sinagoga, y naanña si Jairo; ya anae linie güe, podong gui adengña;</span> <span class="verse"><a name="23">23</a>Ya tinayuyut güe megae, ilegña: Y jagajo cumequematae. Nije ya unpolo y canaemo gui jiloña, para ujomlo, yan ulâlâ.</span> <span class="verse"><a name="24">24</a>Ya jumanao yan Jesus, ya megae na taotao sija madalalag güe, ya machiguet güe.</span> <span class="verse"><a name="25">25</a>Ya un palaoan na numanajuyong jâgâ esta dose años.</span> <span class="verse"><a name="26">26</a>Ya japadese megae medico, ya jagasta todo y güinajaña, ya taya jaaprobecha; lao lumala adid,</span> <span class="verse"><a name="27">27</a>Ya anae jajungog ayosija na cumuentos si Jesus, jumalom gui entalo y taotao sija gui sumantate, ya japacha y magaguña.</span> <span class="verse"><a name="28">28</a>Sa ilegña: Yaguin jupacha y magaguñaja, uguajayo jinemlo.</span> <span class="verse"><a name="29">29</a>Ya enseguidas y menegae y jâgâña umanglo, ya jasiente y tataotaoña na esta jomlo ni ayo na chetnot.</span> <span class="verse"><a name="30">30</a>Ya si Jesus enseguidas jatungo guiya güiyaja, na ninasiña jumuyong guiya güiya, jabira güe guato gui linajyan taotao, ya ilegña: Jaye pumacha y magagujo?</span> <span class="verse"><a name="31">31</a>Ya y disipuluña sija ilegñija nu güiya: Unlie y linayan taotao na machichiguetjao, ya ilegmo: Jaye pumachayo?</span> <span class="verse"><a name="32">32</a>Ya güiya manatan gui oriya para ulie y fumatinas este.</span> <span class="verse"><a name="33">33</a>Lao ayo nae y palaoan maañao ya manlaloalao, jatungo na iyagüiya nae mafatinas, mato ya podong gui menaña, ya jasangane todo ni magajet.</span> <span class="verse"><a name="34">34</a>Ya güiya ilegña: Jagajo, y jinengguemo unninajomlo; janao yan minagof, ya unjomio ni chetnotmo.</span> <span class="verse"><a name="35">35</a>¶ Y tiempo nae cumuecuentos güe, manmato guine y guima y prinsipen sinagoga ya ilegñija: Y jagamo matae: para jafa di unnachachatsaga mas y Maestro?</span> <span class="verse"><a name="36">36</a>Lao si Jesus, anae jajungog este na sinangan, ilegña ni prinsipen sinagoga: Chamo maaañao; jonggueja.</span> <span class="verse"><a name="37">37</a>Ya ti japetmite ni uno na událalag güe, solo si Pedro, yan si Santiago, yan si Juan, chelun Santiago.</span> <span class="verse"><a name="38">38</a>Ya mato gui guima y prinsipen y sinagoga, ya jalie y atboroto yan y manatanges yan y manugung.</span> <span class="verse"><a name="39">39</a>Ya anae jumalom, ilegña nu sija: Jafa na manatborotao jamyo, yan manatanges jamyo? Y patgon na palaoan ti matae, na mamaego.</span> <span class="verse"><a name="40">40</a>Ya mamofea güe. Lao güiya janafanjuyong todo, ya jacone y tata yan y nanan y patgon na palaoan, yan y mangachochongña, ya manjalom anae gaegue y patgon na palaoan.</span> <span class="verse"><a name="41">41</a>Ya jamantiene y canae y patgon palaoan, ya ilegña: Talitha cumi; cumequeilegña: Patgon palaoan, jago jucuentutuse, cajulo.</span> <span class="verse"><a name="42">42</a>Ya enseguidas ayo na patgon palaoan cajulo, ya mamocat; sa sacaña y dose años. Ya enseguidas ninafanmanman ni gosdangculo na namanman.</span> <span class="verse"><a name="43">43</a>Lao güiya jagosencatga sija na taya ujanatungo: ya manago na umanachocho y patgon palaoan.</span> </p></div</div></div></body></html>