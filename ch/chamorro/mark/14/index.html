<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/mark/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/mark">Mark</a> &gt <strong>Chapter 14</strong></div><p><span class="verse"><a name="1">1</a>GUAJA dos na jaane antes di guipot y pascua yan y taelibadura na pan: ya y magas mamale sija, yan y escriba sija, maaliligao jaftaemano para umafababa, ya umacone, ya umapuno.</span> <span class="verse"><a name="2">2</a>Lao ilegñija: Munga gui guipot na jaane, sa noseaja uguaja atboroto ni y taotao sija.</span> <span class="verse"><a name="3">3</a>¶ Ya anae estaba guiya Betania, gui guima Simon y ategtog, ya matachong gui lamasa para uchocho; mato un palaoan mañuñule un alabastro na boteyan inggüenten puro nardo, na gosguaguan; ya mafag y boteya, ya jachuda gui jilo y ilon Jesus.</span> <span class="verse"><a name="4">4</a>Ya guaja sija ninafanbubo sanjalomñija, ya ilegñija: Jafa este na inggüente na manalalastimaja?</span> <span class="verse"><a name="5">5</a>Maulegña umabende pot tresientos peseta, ya ufanmanae y mamobble: ya malalatde y palaoan.</span> <span class="verse"><a name="6">6</a>Lao si Jesus ilegña: Pologüe namaesa. Jafaja na inatbororota güe? Mauleg finatinasña nu guajo.</span> <span class="verse"><a name="7">7</a>Sa manjajamyoja yan y mamobble siempre; ya ngaeanja nae manmalago jamyo, infatinasja mauleg guiya sija: lao guajo ti tafanjijitaja siempre.</span> <span class="verse"><a name="8">8</a>Güiya jafatinas taemanoja y ninasiñaña: güiya mato antes, para uinggüentiye y tataotaojo, para y naftan.</span> <span class="verse"><a name="9">9</a>Magajet jusangane jamyo: Manoja este na ebangelio nae mapredica, gui todo y tano, este locue y finatinasña umasangan, para memoriasña.</span> <span class="verse"><a name="10">10</a>¶ Ya si Judas Iscariote, uno gui dose, mapos malag y magas mamale, para umentrega güe guiya sija.</span> <span class="verse"><a name="11">11</a>Ya anae majungog, ninafansenmagof, ya mapromete manae güe salape. Ya jaaliligao jaftaemano para uinentrega.</span> <span class="verse"><a name="12">12</a>¶ Ya y finenana na jaane y taelibadura na pan, anae maofrese y pascua, y disipuluña ilegñija nu güiya; Manojam malagomo guato ya infamauleg nae para unchocho gui pascua?</span> <span class="verse"><a name="13">13</a>Ya jatago y dos gui disipuluña, ya ilegña nu sija: Janao fanmalag y siuda, sa infanasoda güije yan un taotao na mangangatga un jarran janom: dalalag güe.</span> <span class="verse"><a name="14">14</a>Ya amanoja nae jumalom, alog ni y taotao guma: Y Maestro, ilegña: Mangue y aposento ni y anae para infañocho gui pascua yan y disipulujo?</span> <span class="verse"><a name="15">15</a>Ya güiya infanfinanue un dangculo na cuatto; esta mafamauleg yan listo; ayo nae famauleg para jita.</span> <span class="verse"><a name="16">16</a>Ya y disipuluña sija manmapos, ya manmato gui siuda, ya jasoda jaftaemano y mansinangane sija: ya mafamauleg para y pascua.</span> <span class="verse"><a name="17">17</a>¶ Ya y pupuenge mato yan y dose.</span> <span class="verse"><a name="18">18</a>Ya anae manmatatachong ya mañochocho, si Jesus ilegña: Magajet jusangane jamyo: Uno guiya jamyo umentregayo; güiyaja uchumocho yan guajo.</span> <span class="verse"><a name="19">19</a>Ayo nae ninafangostriste, ya ilegñija nu güiya uno yan otro: Guajo? y otro ilegña: Guajo?</span> <span class="verse"><a name="20">20</a>Ayo nae manope ilegña nu sija: Uno gui dose ni y jumajame manotche gui tason.</span> <span class="verse"><a name="21">21</a>Y Lajin taotao magajet na mapos, ni y esta matugue pot güiya: lao namaase ayo na taotao ni y jaentrega y Lajin taotao. Maulegña ayo na taotao na ti umafañago.</span> <span class="verse"><a name="22">22</a>¶ Ya anae mañochocho, jachule si Jesus y pan, ya jabendise, ya jaipe, ya janae sija, ilegña: Chile ya incano, sa este y tataotaojo.</span> <span class="verse"><a name="23">23</a>Ya jachule y posuelo, ya anae munjayan janae grasia, janae sija: ya todos manguimen.</span> <span class="verse"><a name="24">24</a>Ya ilegña nu sija: Este y jâgâjo, gui nuebo na testamento, ni machuda pot y megae.</span> <span class="verse"><a name="25">25</a>Magajet jusangane jamyo, na ti juguimen talo ni y tinegcha ubas, asta ayo na jaane, na juguimen nuebo gui raenon Yuus.</span> <span class="verse"><a name="26">26</a>Ya anae munjayan macanta un himno, manmapos manmalag y finabeca Olibo.</span> <span class="verse"><a name="27">27</a>¶ Ya si Jesus ilegña nu sija: Todos jamyo infaninefende pot guajo; sa esta matugue: Bae jupanag y pastot, ya y quinilo sija ufanmachalapon.</span> <span class="verse"><a name="28">28</a>Lao despues di lâlâyo talo, ya cumajuloyo, jujanao esta y menanmiyo guiya Galilea.</span> <span class="verse"><a name="29">29</a>Ayo nae si Pedro ilegña: Achogja todos maninefende; lao guajo aje.</span> <span class="verse"><a name="30">30</a>Ya sinangane as Jesus ilegña: Magajet jusanganejao na jago pagoja na puenge, antes qui uoo dos biaje y gayo, unpuneyo tres biaje.</span> <span class="verse"><a name="31">31</a>Lao guiya janaguefchadeg y cuentosña, ilegña: Yanguin jumitamatae, ti jupunejao ni jaftaemano. Taegüineja locue sinanganñija todos.</span> <span class="verse"><a name="32">32</a>¶ Ya manmato un lugat na y naaña Gethsemane: ya ilegña ni y disipuluña sija: Fanmatatachong güine, mientras mananaetaeyo.</span> <span class="verse"><a name="33">33</a>Ya jacone gachongña si Pedro, yan si Santiago, yan si Juan, ya jatutujon manmajalang, yan mangostriste,</span> <span class="verse"><a name="34">34</a>Ya ilegña nu sija: Y antijo sentriste asta qui jumatae; fañaga güine, ya iafanmamulan.</span> <span class="verse"><a name="35">35</a>Ya jumanao mona didide, dumimo papa gui jilo oda, ya manaetae, na yanguin siña, ufalofan y ora guiya güiya.</span> <span class="verse"><a name="36">36</a>Ya ilegña: Abba, Tata: todo y güinaja mansiña para jago; nasuja este y posuelo guiya guajo: lao ti taemanoja minalagojo, na y minalagomo.</span> <span class="verse"><a name="37">37</a>Ya mato talo guato ya jasoda sija manmaego, ya ilegña as Pedro: Simon mamaegojao? ti siñajao bumela un oraja?</span> <span class="verse"><a name="38">38</a>Fanbela, yan infanmanaetae; para chamiyo fanjajalom gui tentasion: Y Espiritu magajet na malago; lao y catne echecho.</span> <span class="verse"><a name="39">39</a>Ya jumanao talo ya manaetae ya ayoja mismo na sinangan.</span> <span class="verse"><a name="40">40</a>Ya anae tumalo guato jasoda talo sija na manmamaego: sa y atadogñija mangosmacat, ya ti ujatungo jafa umaope güe.</span> <span class="verse"><a name="41">41</a>Ya mato talo gui mina tres biaje, ya ilegña nu sija: Fanmaego pago, ya infandescansa: esta najong; y ora esta mato; lie y Lajin taotao na maentrega gui canae y manisao sija.</span> <span class="verse"><a name="42">42</a>Fangajulo ya nije tafanjanao; sa esta y umentregayo jijot.</span> <span class="verse"><a name="43">43</a>Ya enseguidas, mientras cumuecuentos, mato si Judas, uno gui dose, ya mañisija yan un linajyan taotao, manmañuñule espada, yan galute guinen y magas mamale, yan y escriba, yan y manamco sija.</span> <span class="verse"><a name="44">44</a>Ya ayo y umentrega güe, mannae señat, ilegña: Jaye y juchico, güiya ayo: guiot ya inquene na seguro.</span> <span class="verse"><a name="45">45</a>Ya enseguidas nae matogüe, jumajanaoja guato guiya güiya, ya ilegña: Maestro; ya jachico.</span> <span class="verse"><a name="46">46</a>Ya ayonae mapolo canae sija gui jiloña ya macone.</span> <span class="verse"><a name="47">47</a>Ya uno guiya sija ni y tumotojgue gui oriya, jalagnos y espadaña, ya jataga y tentago y magas mamale, ya jautut talangaña.</span> <span class="verse"><a name="48">48</a>Ya manope si Jesus ilegña nu sija: Ada manmato jamyo calang contra y saque, na manmañuñule jamyo espada, yan galute para inguiotyo?</span> <span class="verse"><a name="49">49</a>Guinen manjijitaja todo y jaane gui templo manmamananagüe, ya ti inquequeneyo? lao mafatinas este para umacumple y tinigue.</span> <span class="verse"><a name="50">50</a>Ya madingo, ya manmalago todos.</span> <span class="verse"><a name="51">51</a>¶ Ya dinalalaggüe un patgon na taotao, na jatatampe güe un sábanas, sa taya magagago: ya y mamatgon sija na taotao, maguot güe.</span> <span class="verse"><a name="52">52</a>Lao güiya japolo y sábanas, ya malago sin magago.</span> <span class="verse"><a name="53">53</a>¶ Ya macone si Jesus para y magas na pale: ya mandaña y manmagas mamale yan y manamco, yan y escriba sija.</span> <span class="verse"><a name="54">54</a>Ya si Pedro dinalalag güe, lao chago, asta gui sanjalom, sanjalom y palasyon y magas na pale: ya matachong yan y tentago sija, ya janama maope güe gui guafe.</span> <span class="verse"><a name="55">55</a>Ya y magas mamale, yan todo y inetnon ofisiat, manmanaliligao testimonio contra si Jesus para umapuno; lao taya masoda.</span> <span class="verse"><a name="56">56</a>Sa megae manmannae ti manmagajet na testimonio contra güiya: lao y testimonioñija ti manparejo.</span> <span class="verse"><a name="57">57</a>Ya mangajulo palo ni manmannae contra güiya y testimonio na ti manmagajet, ilegñija:</span> <span class="verse"><a name="58">58</a>Injingog y ilegña: Juyulang este na templo, ni y mafatinas nu canae, ya y tres na jaane, janacajulo talo otro na ti finatinas canae.</span> <span class="verse"><a name="59">59</a>Lao este na testimonioñija, locue ti manparejo.</span> <span class="verse"><a name="60">60</a>Ya y magas na pale tumojgue julo gui talolo, ya jafaesen si Jesus ilegña: Ti unfanope ni jafa? Jafa este sija na testimonioñija contra jago?</span> <span class="verse"><a name="61">61</a>Lao mamatquiquiloja, taya inepeña. Tumalo y magas na pale finaesen ilegña: Jago si Jesucristo Lajin y Bendito?</span> <span class="verse"><a name="62">62</a>Ya si Jesus ilegña: Guajo; ya umamaela y tiempo anae inlie y Lajin taotao matatachong gui agapa y gaeninasiña na canae, ya umamaela gui jalom y mapagajes y langet.</span> <span class="verse"><a name="63">63</a>Ayonae y magas na pale, jatiteg y magaguña, ya ilegña: Para jafajit palo testigo sija?</span> <span class="verse"><a name="64">64</a>Injingogja y chinatfinoña contra si Yuus: Jafa jinasonmimiyo? Ya todos manmañentensia para umapuno.</span> <span class="verse"><a name="65">65</a>Ya y palo matutujon matolae, yan matatampe mataña, yan mapatmada, ya ilegñija nu güiya: Profetisa: ya y ofisiat sija rumesibe güe ya japatmada ni y canaeñija.</span> <span class="verse"><a name="66">66</a>¶ Ya anae si Pedro gaegue gue sanpapa gui palasyo, mato un palaoan tentago y magas na pale:</span> <span class="verse"><a name="67">67</a>Ya anae jalie si Pedro na janamamaepe güe, jaatan ya ilegña: Jago locue manjajamyo yan si Jesus Nasareno?</span> <span class="verse"><a name="68">68</a>Lao jadague ilegña: Ti jutungo, ni jutungo jafa ilelegmo. Ya mapos juyong gui cajida; ya umoo y gayo.</span> <span class="verse"><a name="69">69</a>Ya linie talo ni y palaoan, ya jatutujon sumangane ayo sija y manotojgue gui oriyaña: Este uno guiya sija.</span> <span class="verse"><a name="70">70</a>Ya jadague talo. Ti apmam ayo y manotojgue gui oriya ilegñija as Pedro: Magajet na jago uno guiya sija? sa jago taotao Galileajao.</span> <span class="verse"><a name="71">71</a>Lao jatutujon mamatdise yan manjula ya ilegña: Ti jutungo este na taotao y insasangan.</span> <span class="verse"><a name="72">72</a>Ya enseguidas y mina dos biaje umoo y gayo. Jajaso si Pedro y sinangan, jaftaemano si Jesus nu güiya ilegña: Antes que uoo y gayo dos biaje, undagueyo tres biaje. Ya anae jajaso, tumanges.</span> </p></div</div></div></body></html>