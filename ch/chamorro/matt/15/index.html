<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/matt/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/matt">Matthew</a> &gt <strong>Chapter 15</strong></div><p><span class="verse"><a name="1">1</a>AYO nae manmato gui as Jesus escriba yan Fariseo sija, guiya Jerusalem, ya ilegñija:</span> <span class="verse"><a name="2">2</a>Jafa disipulomo na ti jaosgue y tradision y manbijo? sa ti jafagagase y canaeñija anae mañocho pan?</span> <span class="verse"><a name="3">3</a>Ya güiya jaope sija ilegña: Jafa locue jamyo na ti inesgue y tinago Yuus pot tradisionmiyo?</span> <span class="verse"><a name="4">4</a>Sa si Yuus manago, ilegña: Onra si tatamo, yan si nanamo; ya y mumatdise si tataña, pat si nanaña, magajet na umatae.</span> <span class="verse"><a name="5">5</a>Lao jamyo ilegmiyo: Jayeja y umalog ni tataña, pat si nanaña: Y ninae para si Yuus, ayo na probechonmiyo guiya guajo;</span> <span class="verse"><a name="6">6</a>Ya ti guaelaye na ujaonra si tataña. Enaomina innataelaye y Sinangan Yuus pot y tradisionmiyo.</span> <span class="verse"><a name="7">7</a>Hipocritas! Cabales y sinangan nu jamyo as Isaias anae ilegña:</span> <span class="verse"><a name="8">8</a>Este na taotao sija, nu y labiosñija jaonrayo; lao y corasonñija chago guiya guajo.</span> <span class="verse"><a name="9">9</a>Lao taesetbe y inadodorayo, manmamananagüe y finanagüenñija ni y sinangan taotao.</span> <span class="verse"><a name="10">10</a>¶ Ya jaagang y linajyan taotao, ya ilegña nu sija: Ecungog ya intingo.</span> <span class="verse"><a name="11">11</a>Ti y jumajalom gui pachot, muna natataelaye y taotao; na ayo y jumujuyong gui pachot, ayo muna natataelaye y taotao.</span> <span class="verse"><a name="12">12</a>Ayo nae manmato y disipuluña sija, ya ilegnija nu güiya: Untungo na y Fariseo sija ninafandisgustao anae jajungog este na sinangan?</span> <span class="verse"><a name="13">13</a>Lao güiya jaope sija ilegña: Todo tinanom ni y ti jatanom y Tatajo na gaegue gui langet, umajajleg.</span> <span class="verse"><a name="14">14</a>Polo sija: y bachet ya uguia y bachet; yaguin y bachet uguia y bachet, sija na dos uchapodongja gui joyo.</span> <span class="verse"><a name="15">15</a>Ya manope si Pedro, ilegña: Sanganejam nu este na acomparasion.</span> <span class="verse"><a name="16">16</a>Ya si Jesus ilegña: Ada locue trabia jamyo ti intitingoja?</span> <span class="verse"><a name="17">17</a>Ti intingo na todo y jumalom gui pachot, jumajanao para y tiyan, ya mayuyute gui lugat umatog.</span> <span class="verse"><a name="18">18</a>Lao todo y jumuyong gui pachot, estesija guine y corason, ya estesija muna natataelaye y taotao.</span> <span class="verse"><a name="19">19</a>Sa gui corason nae manjujuyong y taelaye na jinaso, manpegno taotao, adulterio, inabale, saque, ti manmagajet na testimonio, chatfino contra si Yuus.</span> <span class="verse"><a name="20">20</a>Estesija muna fanataelaye y taotao; lao y chumocho yan y ti mafagase canaeña, ti ninatataelaye y taotao.</span> <span class="verse"><a name="21">21</a>Ya jumanao si Jesus güije, malag y oriyan Tiro yan Sidon.</span> <span class="verse"><a name="22">22</a>Ya estagüe un palaoan, taotao Cananea, na jumanao gui ayo sija na oriya, ya umaagang, ilegña: Señot, Lajin David, gaemaase nu guajo; y jagajo ninachatsaga fefman ni anite.</span> <span class="verse"><a name="23">23</a>Lao güiya ti jaope sinangan: Ayo nae manmato y disipuluña sija, ya magagao güe ilegñija: Tago güe ya ujanao, sa esta jame jaagang.</span> <span class="verse"><a name="24">24</a>Ya güiya jaope ilegña: Ti guajo matago na y manmalingo na quinilo gui guima Israel.</span> <span class="verse"><a name="25">25</a>Ayo nae y palaoan mato, ya jaadoro güe, ilegña: Señot, ayudayo.</span> <span class="verse"><a name="26">26</a>Ya manope güi ilegña: Ti mauleg na tachule y pan y famaguon ya tayute y galago sija.</span> <span class="verse"><a name="27">27</a>Ya y palaoan manope: Magajet Señot; lao y galago sija, mañochochoja ni andesmorona ni mamopodong gui lamasan y amuñijo.</span> <span class="verse"><a name="28">28</a>Ayo nae manope si Jesus, ilegña: Palaoan! dangculo jinengguemo: umafatinas guiya jago jafa y malagomo. Ya jomlo y jagaña desde ayo na ora.</span> <span class="verse"><a name="29">29</a>Ya si Jesus mapos güije, ya mato jijot gui tasen Galilea: ya cajulo gui jilo un finabeca, ya matachong güije.</span> <span class="verse"><a name="30">30</a>Ya manmato guiya güiya linajyan taotao, na guaja guiya sija cojo, bachet, udo, mangco, yan palo sija megae na manmalango, ya manmapolo gui adeng Jesus; ya janafanjomlo.</span> <span class="verse"><a name="31">31</a>Pot este mina y linajyan taotao ninafanmanman, anae jalie na y udo manguentos, ya y mangco manjomlo, ya y cojo manmamocat, ya y bachet manmanlie; ya ninamaonra si Yuus Israel.</span> <span class="verse"><a name="32">32</a>Ya si Jesus jaagang y disipuluña sija, ilegña: Janamaaseyo y linajyan taotao, sa esta tres na jaane na manjame, ya taya nañija: ya mungayo munafanjanao sin ufañocho, sa no seaja ufanlalango gui chalan.</span> <span class="verse"><a name="33">33</a>Ayo nae y disipuluña sija ilegñija nu güiya: Amano nae uguaja megae na pan güine gui desierto para utanafanjaspog este y dangculo na linajyan taotao.</span> <span class="verse"><a name="34">34</a>Si Jesus ilegña nu sija: Cuanto na pan guajata? Ya sija ilegñija: Siete, yan didide güijan diquique.</span> <span class="verse"><a name="35">35</a>Ya jatago y linajyan taotao na ufanmatachong gui jilo oda.</span> <span class="verse"><a name="36">36</a>Ya jachule y siete na pan yan y güijan sija, ya janae grasias, ya jaipe, ya janae y disipuluña sija, ya y disipuluña janae y linajyan taotao.</span> <span class="verse"><a name="37">37</a>Ya mañocho todos, ya manjaspog; ya anae majoca y pedaso sija na maipe ni y sebbla; bula siete na canastra.</span> <span class="verse"><a name="38">38</a>Ya y mañocho sija, cuatro mit, ti matufong y famalaoan yan y famaguon.</span> <span class="verse"><a name="39">39</a>Ya anae jadespide y linajyan taotao, cajulo gui un batco, ya mato gui origan Magdala.</span> </p></div</div></div></body></html>