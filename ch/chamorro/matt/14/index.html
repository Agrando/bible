<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/matt/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/matt">Matthew</a> &gt <strong>Chapter 14</strong></div><p><span class="verse"><a name="1">1</a>AYO na tiempo si Herodes y tetrarca jajungog y faman Jesus;</span> <span class="verse"><a name="2">2</a>Ya ilegña nu y tentagoña sija: Este si Juan Bautista: güiya cajulo gui entalo y manmatae, enao mina mandangculo na mannamanman jafatitinas guiya güiya.</span> <span class="verse"><a name="3">3</a>¶ Sa si Herodes esta jacone si Juan, ya jagode, ya japolo gui calaboso, pot si Herodias, asaguan Felipe y cheluña.</span> <span class="verse"><a name="4">4</a>Sa si Juan ilegña nu güiya: Ti tunas na un guaja jao nu este na palaoan.</span> <span class="verse"><a name="5">5</a>Ya anae malago na upinino güe, maañao ni y linajyan taotao; sa pineloñija na si Juan profeta güe.</span> <span class="verse"><a name="6">6</a>Ya anae mato y jaanin y mafañagon Herodes, y jagan Herodias bumaela gui talo, ya ninamagof si Herodes,</span> <span class="verse"><a name="7">7</a>Ya pot este japromete ya manjula na uninae todo y guinagaoña.</span> <span class="verse"><a name="8">8</a>Ya güiya guinin umatungo finena an nanaña, ya ilegña: Naeyo güine gui un plato ni y ilon Juan Bautista.</span> <span class="verse"><a name="9">9</a>Ayo nae y ray ninatriste; lao pot causa y juramentoña yan y mangachongña na mangaegue gui lamasa, manago na umanae.</span> <span class="verse"><a name="10">10</a>Ya, manago na umautot y ilon Juan gui calaboso.</span> <span class="verse"><a name="11">11</a>Ya machule guato y ilo gui un plato, ya manae y patgon palaoan, ya güiya chumule para si nanaña.</span> <span class="verse"><a name="12">12</a>Ya y disipuluña sija, manmato ya machule y tataotaoña, ya majafot, ya manmapos, ya masangane si Jesus.</span> <span class="verse"><a name="13">13</a>¶ Ya anae jajungog este si Jesus, mapos güije gui un batco para y desierto na lugat na sumajnge: ya anae majungog ni y linajyan taotao sija, madalalague güe, manmamocatja desde siuda sija.</span> <span class="verse"><a name="14">14</a>Ya jumanao si Jesus, ya jalie y dangculo na linajyan taotao: ya ninamaase ni ayo sija, ya janafanjomlo y manmalango sija.</span> <span class="verse"><a name="15">15</a>¶ Ya anae estaba pupnenge güije na jaane, manmato guiya güiya y disipuluña sija ya ilegñija; Este na lugat desierto ya y tiempo esta ufalofan; tago y linajyan taotao ya ufanjanao, ya ufanmalag y sengsong sija, ya ufanmamajan nañija.</span> <span class="verse"><a name="16">16</a>Lao si Jesus ilegña nu sija: Taya nesesida na sija ufanjanao: jamyo innae nañija.</span> <span class="verse"><a name="17">17</a>Sija ilegñija nu güiya: Taya güine guaja na sincoja na pan, ya dos na güijan.</span> <span class="verse"><a name="18">18</a>Güiya ilegña: Chulieyofan güine mague.</span> <span class="verse"><a name="19">19</a>Ya jatago y linajyan taotao na ufanmatachong gui jilo chaguan, jachule y sinco na pan yan dos na güijan ya jaatan julo y langet, ya jabendise: ya jaipe y pan ya janae y disipulo sija, ya y disipulo janae y linajyan taotao.</span> <span class="verse"><a name="20">20</a>Ya mañocho todos, ya manjaspog; ya anae majoca y sebblan pedaso sija na maipe, bula dose na canastra.</span> <span class="verse"><a name="21">21</a>Ya y mañocho sija, sinco mit na lalaje, ti matufong y famalaoan yan y famaguon.</span> <span class="verse"><a name="22">22</a>¶ Enseguidas si Jesus janafanjalom y disipuluña sija gui un batco, ya manjanao manmofona, manmalag y otro bandan sadog, y tiempo nae güiya janafanjanao y linajyan taotao.</span> <span class="verse"><a name="23">23</a>Ya anae munjayan jadespide y linajyan taotao, cajulo gui un ogso na sumajnge, ya manaetae. Ya estaba gui puenge, ya sumasaga güigüiyaja namaesa.</span> <span class="verse"><a name="24">24</a>Lao y batco pago estaba gui talo gui tase, pinapada ni napo, sa y manglo contra.</span> <span class="verse"><a name="25">25</a>Ya y mina cuatro na guatdia gui puenge, si Jesus jumanao para iyasija mamomocat gui jilo tase.</span> <span class="verse"><a name="26">26</a>Ya anae malie ni disipuluña sija na mamomocat gui jilo tase, ninafañatsaga, ya ilegñija: Fafañagüe este; ya managang ni y minaañaoñija.</span> <span class="verse"><a name="27">27</a>Enseguidas si Jesus cumuentos, ilegña nu sija: Angoco jamyo; guajoyo; chamiyo fanmaaañao.</span> <span class="verse"><a name="28">28</a>Ayo nae manope si Pedro ilegña: Señot, yaguin jago, tago yo ya jufalag iyajago gui jilo janom.</span> <span class="verse"><a name="29">29</a>Güiya ilegña: Maela. Ya tumunog si Pedro gui batco, ya mamocat gui jilo janom para uguaguato gui as Jesus.</span> <span class="verse"><a name="30">30</a>Lao anae jalie na dangculo na manglo, ninamaañao; ya anae jatutujon dimafondo, jaagang, ilegña: Señot, nalibreyo.</span> <span class="verse"><a name="31">31</a>Ya enseguidas si Jesus jajuto mona y canaeña, ya guiniut güe, ya ilegña nu güiya: Taotao na didide jinengguemo! Sa jafa ti unjonggue?</span> <span class="verse"><a name="32">32</a>Ya anae manjalom julo gui batco, y manglo quieto.</span> <span class="verse"><a name="33">33</a>Ayo nae y mangaegue gui batco, maadora güe ilegñija: Magajet na jago Lajin Yuus.</span> <span class="verse"><a name="34">34</a>¶ Ya anae manmalofan gui tase, manmato gui tano Genesaret.</span> <span class="verse"><a name="35">35</a>Ya y taotao ayo na lugat anae matungo güe, manmanago y oriyan todo ayo na tano, na umacone guato todo y manmalango.</span> <span class="verse"><a name="36">36</a>Ya magagao güe na upolo na umapacha y madobbla y magaguña; ya todo y pumacha güe, guefjomlo sija.</span> </p></div</div></div></body></html>