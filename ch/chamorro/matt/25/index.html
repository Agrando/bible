<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/matt/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/matt">Matthew</a> &gt <strong>Chapter 25</strong></div><p><span class="verse"><a name="1">1</a>AYO nae y raenon langet parejo yan dies na bitgen, ni jachule y lamparañija ya manmapos para ujatagam y nobio.</span> <span class="verse"><a name="2">2</a>Ya y sinco guiya sija manmejnalom, ya y sinco manaetiningo.</span> <span class="verse"><a name="3">3</a>Y manaetiningo, jachule y lamparañija, ya ti manmañule laña.</span> <span class="verse"><a name="4">4</a>Lao y manmejnalom manmañule laña gui baso, yan y lamparañija.</span> <span class="verse"><a name="5">5</a>Ya anae atrasasao y nobio, manmatujog todo sija, ya manmaego.</span> <span class="verse"><a name="6">6</a>Ya y tatalopuenge majungog un inagang, na ilegña: Estagüe y nobio na mamamaela! fanjuyong ya inresibe!</span> <span class="verse"><a name="7">7</a>Ayo nae todo y bitgen sija mangajulo ya jafamauleg y lamparañija.</span> <span class="verse"><a name="8">8</a>Ya y manaetiningo ilegñija ni manmejnalom: Naejam gui lañanmiyo sa y lamparanmame manmatae.</span> <span class="verse"><a name="9">9</a>Ya y manmejnalom manmanope ilegñija: Munga sa ti mannajongjit; lao janao fanmalag y manmanbebende ya infanmamajan para jamyo namaesa.</span> <span class="verse"><a name="10">10</a>Ya anae manmapos sija para ufanmamajan, mato y nobio; ya y estaba manlisto manjalom yan güiya gui guipot umasagua; ya majuchom y petta.</span> <span class="verse"><a name="11">11</a>Despues manmato y palo na bitgen ya ilegñija: Señot, Señot, babayejam.</span> <span class="verse"><a name="12">12</a>Lao güiya manope, ilegna; Magajet jusangane jamyo na ti jutungo jamyo.</span> <span class="verse"><a name="13">13</a>Fanmagmata sa ti intingo y jaane ni y ora.</span> <span class="verse"><a name="14">14</a>¶ Sa uguaja parejo yan un taotao ni jumanao chago na tano, ya jaagang antes y tentagoña sija, ya jaentrega sija ni güinajaña.</span> <span class="verse"><a name="15">15</a>Ya y uno janae sinco talento, ya y otro dos, ya y otro uno; ya cada uno taemano y guinefuloña; ya enseguidas mapos.</span> <span class="verse"><a name="16">16</a>Ya y rumesibe y sinco na talento, janacometsio, ya jagana talo sinco na talento.</span> <span class="verse"><a name="17">17</a>Parejo locue yan y rumesibe dos, mangana talo dos.</span> <span class="verse"><a name="18">18</a>Lao y rumesibe y uno, jumuyong ya jaguadog y eda, ya janaatog y salape y senotña.</span> <span class="verse"><a name="19">19</a>Despues di apmam na tiempo, mato y señot ayo sija na tentago, ya manacuentas yan sija.</span> <span class="verse"><a name="20">20</a>Ya mato ayo y rumesibe sinco na talento, yan mañuñule talo sinco talento, ya ilegña: Señot, sinco na talento unnaeyo; estagüe talo sinco na junafangana.</span> <span class="verse"><a name="21">21</a>Y senotña ilegña nu güiya: Mauleg chechomo, jago mauleg na tentago yan guesmanosguejao: guine unfatinas mauleg gui didide, bae jupoluyejao megae: jalom gui minagof y señotmo.</span> <span class="verse"><a name="22">22</a>Mato locue ayo y rumesibe dos na talento, ya ilegña: Señot, dos na talento unnaeyo; estagüe talo dos talento na junafangana.</span> <span class="verse"><a name="23">23</a>Y señotña ilegña nu güiya: Mauleg chechomo, jago mauleg na tentago yan guesmanosguejao: guine unfatinas mauleg gui didide, bae jupoluyejao megae; jalom gui minagof y señotmo.</span> <span class="verse"><a name="24">24</a>Mato locue ayo y rumesibe un talento, ya ilegña: Señot, guajo jutungo na jago majetogjao na taotao; sa mangongoco jao gui anae ti mananom jao, ya manrecocoje jao gui anae ti mañalapon jao;</span> <span class="verse"><a name="25">25</a>Ya maañaoyo, ya maposyo ya junaatog y talentomo gui jalom y tano: estagüe ni iyomo.</span> <span class="verse"><a name="26">26</a>Lao y señotña inepe güe ilegña: Taelayejao na tentago yan gago. Untungoja na mangongoco yo gui anae ti mananom yo, ya manrecocoje yo gui anae ti mañalapon yo;</span> <span class="verse"><a name="27">27</a>Enao mina jago nesesita unnae y banquero sija ni salapejo, ya yaguin matoyo, juresibe y iyoco yan ganansia.</span> <span class="verse"><a name="28">28</a>Enao mina umanajanao ayo na talento guiya güiya, ya umannae ayo y guaja dies na talento.</span> <span class="verse"><a name="29">29</a>Sa jayeja y guaja, umannae güe, ya uguaja megae; lao y taya iyoña, achogja guaja güinajaña umanajanao.</span> <span class="verse"><a name="30">30</a>Ya y taebalenña na tentago, yute juyong gui jalom jomjom, ayo nae uguaja tumanges yan chegcheg nifen.</span> <span class="verse"><a name="31">31</a>¶ Yaguin y Lajin taotao mato gui minalagña, yan todo y angjetña sija, ayo nae ufatachong gui jilo y tachong y minalagña;</span> <span class="verse"><a name="32">32</a>Ya umanafandaña gui menaña todo y nasion sija; ya umanafañajnge y uno gui otro, calang y pastot yan janasajnge y quinilo sija gui chiba;</span> <span class="verse"><a name="33">33</a>Ya japolo y quinilo sija gui agapaña, ya y chiba gui acagüeña.</span> <span class="verse"><a name="34">34</a>Ayo nae y ray ualog ni mangaegue gui agapaña: Maela jamyo mandichoso gui Tatajo, ya inereda y raeno ni esta listo para jamyo desde y mafatinas y tano;</span> <span class="verse"><a name="35">35</a>Sa anae ñalangyo, innachocho yo; anae majoyo, innaguimen yo; anae taotaojuyong yo, innajalom yo;</span> <span class="verse"><a name="36">36</a>Anae taya magagojo, innaminagago yo. Anae malangoyo, inbesita yo; anae gaegue yo gui calaboso, manmato jamyo guiya guajo.</span> <span class="verse"><a name="37">37</a>Ayo nae y manunas manmanope güe ilegñija: Señot, ngaean nae inliijao ñalang, ya innachocho jao? pat majo, ya innaguimen jao?</span> <span class="verse"><a name="38">38</a>Ngaean nae inliijao taotaojuyong, ya innajalom jao? pat anae taya magagomo, ya innaminagago jao?</span> <span class="verse"><a name="39">39</a>Pat ñgaean nae inliijao malango, pat y calaboso, ya manmatojam guiya jago?</span> <span class="verse"><a name="40">40</a>Y ray ujaope ilegña nu sija: Magajet jusangane jamyo, taemanoja na y infatinas ni uno güine gui mandiquique na mañelujo, infatinasja locue nu guajo.</span> <span class="verse"><a name="41">41</a>Ayo nae ilegña locue ni y mangaegue gui acagüeña: Fanjanao guiya guajo, jamyo matdito, fanmalag y taejinecog na guafe, ni esta manalisto ni anite yan y anjetña sija;</span> <span class="verse"><a name="42">42</a>Sa anae ñalangyo, ti innachocho yo; anae majoyo, ti innaguimen yo;</span> <span class="verse"><a name="43">43</a>Anae taotaojuyong yo, ti innajalom yo; anae taya magagojo, ti innaminagago yo; malangoyo, yan gaegue yo gui calaboso, lao ti inbesita yo.</span> <span class="verse"><a name="44">44</a>Ayo nae ufanmanope locue sija, ilegñija: Señot, ngaean nae inliijao ñalang, pat majo, pat taotaojuyong, pat taya magagomo, pat malango, pat gui calaboso, ya ti insetbejao?</span> <span class="verse"><a name="45">45</a>Ayo nae ujaope sija, ilegña: Magajet jusangane jamyo, na taemanoja ti infatinas nu uno güine gui mas mandiquique, ti infatinas nu guajo.</span> <span class="verse"><a name="46">46</a>Ya esta sija manmapos para y taejinecog na minasapet; lao y manunas para y taejinecog na linala.</span> </p></div</div></div></body></html>