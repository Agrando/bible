<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/matt/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/matt">Matthew</a> &gt <strong>Chapter 20</strong></div><p><span class="verse"><a name="1">1</a>SA y raenon langet parejoja yan un taotao, tatan un familia na jumanao taftaf gui egaan para ufantratos manfáfachocho, para y fangualuanña ubas.</span> <span class="verse"><a name="2">2</a>Ya anae esta manatungopara ufanmachocho pot un peseta gui un jaane, jatago na ufanmalag y fangualuanña.</span> <span class="verse"><a name="3">3</a>Ya y mina tres na ora, jumajanao ya jalile palo na manotojgue gui plasa manaechoco,</span> <span class="verse"><a name="4">4</a>Ya ilegña nu sija: Janao locu fanmalag y fangualuanjo, ya junae jamyo ni y cabales. Ya manmapos.</span> <span class="verse"><a name="5">5</a>Ya jumanao talo gui mina saes, yan y mina nuebe na ora, ya jafatinasja taegüije.</span> <span class="verse"><a name="6">6</a>Jumanao gui mina onse na ora, ya jasoda palo na manaechocho, ya ilegña: Jafa na mañasagaja jamyo güine todo pago na jaane, ya manaechocho jamyo?</span> <span class="verse"><a name="7">7</a>Sija ilegñija nu güiya: Sa tayajam tumatratos. Güiya ilegña nu sija: Janao locue fanmalag y fangualuanjo.</span> <span class="verse"><a name="8">8</a>Ya anae estaba pupuenge güije na jaane, y magas ni y gaiyo ayo y fangualuan ubas, ilegña nu y magas na tentagoña: Agang todo y manfafachocho, ya unapase ni y chechoñija, tutujon desde y uttimo asta y finenana.</span> <span class="verse"><a name="9">9</a>Ya anae manmato ayo y jumanao gui mina onse na ora, cada uno jaresibe un peseta.</span> <span class="verse"><a name="10">10</a>Anae manmato y jumanao finenana, jinasonñija na ujaresibe mas; lao manparejoja todo siji cada uno jaresibe un peseta.</span> <span class="verse"><a name="11">11</a>Ya anae jaresibe, ninafanadingan contra y tatan y familia,</span> <span class="verse"><a name="12">12</a>Ilegñija: Este sija y manuttimo, taya chechoñija na un oraja, ya unnafanparejoja yan jame, na jame cumatga y catga yan todo y minaepen y jaane.</span> <span class="verse"><a name="13">13</a>Güiya jaope uno guiya sija, ilegña: Amigo, taya ti tunas jufatinas nu jago. Ada ti matungo jit pot un peseta?</span> <span class="verse"><a name="14">14</a>Chule y iyomo ya unjanao: guajo malagoyo na junae este y uttimo, parejo yan jago.</span> <span class="verse"><a name="15">15</a>Ada ti cabales na jufatinas jafa y malagojo ni y iyoco? Pat ada taelaye y atadogmo, sa guajo mauleg?</span> <span class="verse"><a name="16">16</a>Taegüenao y manfinenana ufanuttimo, ya y manuttimo, ufanfinenana.</span> <span class="verse"><a name="17">17</a>¶ Ya anae si Jesus cajulo guiya Jerusalem, jacone y dose na disipoluña gui sumajnge ya ilegña nu sija gui chalan:</span> <span class="verse"><a name="18">18</a>Estagüijit na mangajulo guiya Jerusalem, ya y Lajin taotao umaentrega gui magas na mamale sija, yan escriba sija; ya umasentensia para umapuno;</span> <span class="verse"><a name="19">19</a>Ya umaentrega gui Gentiles sija, para umabutlea, yan umasaulag, yan umaatane gui quiluus; lao y mina tres na jaane umacajulo.</span> <span class="verse"><a name="20">20</a>¶ Ayo nae manmato guiya güiya y nanan y famaguon Sebedeo, yan y famaguonña, ya maadora güe, ya manmangagagao ni un güinaja.</span> <span class="verse"><a name="21">21</a>Ya ilegña nu güiya: Jafa malagomo? Y palaoan ilegña nu güiya: Tago este y dos lajijo ya ufatachong, y uno gui agapa na canaemo, ya y otro gui acagüemo, gui raenomo.</span> <span class="verse"><a name="22">22</a>Ayo nae inepe as Jesus ilegña: Ti untungo jafa mangagao. Siñajamyo gumimen gui copa anae gumiguimenyo? Sija ilegñija, siñajam.</span> <span class="verse"><a name="23">23</a>Güiya ilegña nu sija: Magajet na infanguimen gui copajo; lao infanmatachong gui agapa na canaejo pat y acagüe, ti guajo jufannae, na para ayo sija y esta manmaprepara pot y Tatajo.</span> <span class="verse"><a name="24">24</a>Ya anae majungog este ni y dies, ninafanbubo nu y dos chumelo.</span> <span class="verse"><a name="25">25</a>Ayo nae si Jesus, inagang sija guiya güiya ya ilegña: Intingo na y magas y taotaojuyong sija, manmamanda gui jiloñija; ya mandangculo jafatinas ninasiñanñija gui jiloñija.</span> <span class="verse"><a name="26">26</a>Lao ti utaegüine guiya jamyo; ya jayeja y malago dumangculo gui entalonmiyo, güiya ministronmiyo.</span> <span class="verse"><a name="27">27</a>Ya y malago ufinenana gui entaloñmiyo, güiya tentagonmiyo.</span> <span class="verse"><a name="28">28</a>Sa y Lajin taotao, ti mato para umasetbe, na para ufañetbe, ya para ufannae y jaaniña un rescata para unafanlibre megae.</span> <span class="verse"><a name="29">29</a>Ya anae manjanao sija guiya Jerico, madalalague güe dangculo na linajyan taotao.</span> <span class="verse"><a name="30">30</a>¶ Ya estagüe dos bachet na matatachong gui oriyan chalan, ya anae jajungog na para ufalofan si Jesus, managang, ilegñija: Señot, Lajin David, gaease nu jame.</span> <span class="verse"><a name="31">31</a>Ya y linajyan taotao, manlinalatde, para ufanmamatquilo: lao sija mas managang, ilegñija: Señot, Lajin David, gaease nu jame.</span> <span class="verse"><a name="32">32</a>Ya sumaga si Jesus, ya maninagang, ilegña: Jafa malagomiyo na jufatinas para jamyo?</span> <span class="verse"><a name="33">33</a>Ylegñija: Señot, y atadogmame umababa.</span> <span class="verse"><a name="34">34</a>Ayo nae si Jesus ninamaase, ya japacha y atadogñija, ya manmanlie y atadogñija, ya madalalague güe.</span> </p></div</div></div></body></html>