<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/matt/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/matt">Matthew</a> &gt <strong>Chapter 5</strong></div><p><span class="verse"><a name="1">1</a>ANAE jalie si Jesus y linajyan taotao, cajulo gui un sabana, ya matachong; ya y disipuluña manmato guiya güiya.</span> <span class="verse"><a name="2">2</a>Ya jababa y pachotña ya jafanagüe, ilegña:</span> <span class="verse"><a name="3">3</a>Mandichoso y mamoble gui Espiritu, sa uiyonñija y raenon langet.</span> <span class="verse"><a name="4">4</a>Mandichoso y mantriste, sa sija umanafanmagof.</span> <span class="verse"><a name="5">5</a>Mandichoso y manmanso, sa sija ufanmaereda ni y tano.</span> <span class="verse"><a name="6">6</a>Mandichoso y manñalang yan manmajo ni tininas, sa sija umanafanjaspog.</span> <span class="verse"><a name="7">7</a>Mandichoso y manyóase, sa sija ufantinaca ni minaase.</span> <span class="verse"><a name="8">8</a>Mandichoso y mangasgas corasonñija, sa sija ujalie si Yuus.</span> <span class="verse"><a name="9">9</a>Mandichoso y fumatitinas y pas, sa sija ufanmafanaan famaguon Yuus.</span> <span class="verse"><a name="10">10</a>Mandichoso y manmapetsigue pot causa y tininas; sa uiyonñija y raenon langet.</span> <span class="verse"><a name="11">11</a>Mandichoso jamyo, yaguin manmamatdise jamyo, yan manmapetsigue jamyo, yan manmasangane jamyo todo taelaye pot y naanjo, ya manmandague.</span> <span class="verse"><a name="12">12</a>Fanmagof, ya infansenmagof, sa y premionmiyo gui langet sendangculo: sa taegüenaoja locue manmapetsigueñija y profeta sija ni y antes di jamyo.</span> <span class="verse"><a name="13">13</a>¶ Jamyo y asigan y tano; ya yaguin y asiga malingo y maaseña, jafa taemano manasne? taya baliña, na umayute juyong ya umagacha ni y taotao.</span> <span class="verse"><a name="14">14</a>Jamyo y candet y tano. Y siuda ni maplanta gui jilo y tano táquilo ti siña umatog.</span> <span class="verse"><a name="15">15</a>Taya candet umasonggue ya umapolo gui papa un medida; lao umapolo gui candelero, ya umanainina todo y mangaegue gui jalom guma.</span> <span class="verse"><a name="16">16</a>Polo ya umanina y candetmiyo gui menan y taotao sija, para ujalie y mauleg chechonmiyo, ya innamagof y tatanmiyo ni y gaegue gui langet.</span> <span class="verse"><a name="17">17</a>¶ Chamiyo jumajaso na mato yo para juyulang y tinago pat y profeta sija; ti mato yo para juyulang, lao para jucumple.</span> <span class="verse"><a name="18">18</a>Sa magajet jusangane jamyo, nu y langet yan y tano ufalingo; lao ni un punto ni un pongpong gui tinago ufalingo, asta qui güiya todo macumple.</span> <span class="verse"><a name="19">19</a>Ya jayeja y yumulang uno güine gui sendiquique na tinago, ya mamanagüe ni taotao, diquique umafanaan gui raenon langet; lao jayeja y fumatinas ya mamanagüe umafanaan dangculo gui raenon langet.</span> <span class="verse"><a name="20">20</a>Sa guajo sumangane jamyo: na y tininasmiyo yaguin ti mudongña qui y tininas y escriba yan y Fariseo sija, ti siña jamyo manjalom gui raenon langet.</span> <span class="verse"><a name="21">21</a>¶ Injingogja y munjayan masangane sija gui manmalofan na tiempo: Chamo famumuno, ya jayeja y mamuno, peligroña gui juisio.</span> <span class="verse"><a name="22">22</a>Lao guajo sumangane jamyo na jayeja y lalalo ni cheluña, peligroña gui juisio, na jayeja y umalog ni cheluña, taetiningo jao, peligroña gui tribunal, lao jayeja y umalog bababa jao, peligroña gui guafen sasalaguan.</span> <span class="verse"><a name="23">23</a>Yaguin unchule y ninaimo guato gui attat, ya ayo nae unjaso na guaja linachimo gui chelumo;</span> <span class="verse"><a name="24">24</a>Polo güije y ninaimo gui menan y attat, ya unjanao finena ya inatungo yan y chelumo, ya ayo nae untalo guato ya unnaenñaejon y ninaimo.</span> <span class="verse"><a name="25">25</a>Atungo yan y contrariumo enseguidas, mientros gaegue jamyo gui chalanmiyo, noseaja, y cotrariumo unenentrega gui jues, ya y jues unenentrega gui ofisiat ya unmapolo gui preso.</span> <span class="verse"><a name="26">26</a>Magajet jusangane jamyo: Seguro na ti unjuyong güije, asta qui anapase y uttimo na coble.</span> <span class="verse"><a name="27">27</a>¶ Injingogja y munjayan masangan: Munga umábale,</span> <span class="verse"><a name="28">28</a>Ya guajo sumangane jamyo, na jayeja y umatan y palaoan nu ábale na minalagoña, jafatinas yan güiya y ábale gui jalom corasonña.</span> <span class="verse"><a name="29">29</a>Yaguin y agapa na atadogmo uninapodong jao, chule ya yute guiya jago; sa maulegña na ufalingo un pidaso guiya jago, qui todo y tataotaomo umayute guiya sasalaguan.</span> <span class="verse"><a name="30">30</a>Ya yaguin y agapa na canaemo uninapodong jao, utut ya yute guiya jago; sa maulegña, na ufalingo un pidaso guiya jago, qui todo y tataotaomo umayute guiya sasalagüan.</span> <span class="verse"><a name="31">31</a>¶ Munjayan locue masangan: Jayeja y dumingo y asaguaña, umatugue y papet y inapattan umasagua.</span> <span class="verse"><a name="32">32</a>Lao guajo sumangane jamyo, na y dumingo y asaguaña ya ti pot inábale, jafatinas y ábale; ya jayeja y umasagua ayo y umadingo, jafatinas y ábale.</span> <span class="verse"><a name="33">33</a>¶ Injingogja locue y munjayan masangane sija gui manmalofan na tiempo: Munga manjula pot namaesa jao; lao unfatinas ni y Señot gui jinilamo.</span> <span class="verse"><a name="34">34</a>Lao guajo sumangane jamyo: Chamiyo fanmanjujula pot jafa; ti pot y langet, sa raenon Yuus;</span> <span class="verse"><a name="35">35</a>Ni pot y tano, sa sagan y adengña; ni pot Jerusalem, sa siuda y dangculo na Ray;</span> <span class="verse"><a name="36">36</a>Ni pot y ilumo unfanjula; sa ti siña y gaponulo uno naapaca, ni uno naatulong.</span> <span class="verse"><a name="37">37</a>Lao yaguin manguentos jamyo, alog: Junggan, junggan; Aje, aje; sa yaguin mas qui este, taelaye jumuyong.</span> <span class="verse"><a name="38">38</a>¶ Injingogja y munjayan masangan: Atadog yan atadog, nifen yan nifen,</span> <span class="verse"><a name="39">39</a>Lao guajo sumangane jamyo: Chamiyo fumatinas jafa contra y tinaelaye; yaguin jayejao pumatmada gui agapa na fasumo, birayeja ni y otro.</span> <span class="verse"><a name="40">40</a>Ya jayeja y munaquequemumojao ya jachule y magagomo, nae locue y capamo.</span> <span class="verse"><a name="41">41</a>Ya jayeja y umafuetsas jao na unjanao yan güiya un miya; unjanao yan güiya dos.</span> <span class="verse"><a name="42">42</a>Y gumagao jao, nae; ya y mumalago umayao jao, chamo jao rumiuusa.</span> <span class="verse"><a name="43">43</a>¶ Injingogja y munjayan masangan: Guaeya y tiguangmo ya chatlie y enemigomo.</span> <span class="verse"><a name="44">44</a>Lao guajo sumangane jamyo: Guaeya y enemigonmiyo; bendise y mumatdidise jamyo; fantinas mauleg ni y chumatlie jamyo, tayuyute sija as Yuus ni y munamamajlao jamyo yan y pumetsigue jamyo,</span> <span class="verse"><a name="45">45</a>Para infanfamaguon y tatanmiyo ni y gaegue gui langet, nu y janafanina y atdao gui jilo y manaelaye yan y manmauleg; ya janauchan gui jilo y manunas yan y timanunas.</span> <span class="verse"><a name="46">46</a>Sa yaguin inguaeya ayo y gumaeya jamyo, jafa premionmiyo? Ada ti jafatinas locue taegüenao y publicano sija?</span> <span class="verse"><a name="47">47</a>Yaguin unsaluda y mañelunmiyo, jafa unfatinas mauleg? Ada ti jafatinas locue taegüenao y ti mangilisyano?</span> <span class="verse"><a name="48">48</a>Nafangabales jamyo taegüije y tatanmiyo ni y gaegue gui langet, cabales.</span> </p></div</div></div></body></html>