<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/matt/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/matt">Matthew</a> &gt <strong>Chapter 2</strong></div><p><span class="verse"><a name="1">1</a>YA mafañago si Jesus guiya Betlehem Judea gui jaanin ray Herodes, estagüe y manfaye na manmato guinin y sancatan para Jerusalem,</span> <span class="verse"><a name="2">2</a>Ylegñija: mangue y ray Judios, ni mafañago? Sa y estreyasña inlie gui sancatan ya manmatojam para inadoragüe.</span> <span class="verse"><a name="3">3</a>Ya anae jajungog este, si ray Herodes, inistotba yan todo y taotao Jerusalem locue.</span> <span class="verse"><a name="4">4</a>Ya anae maagange todo y prinsipen mamale yan y escriba sija güije na tano, manfinaesen mano nae mafañago si Cristo.</span> <span class="verse"><a name="5">5</a>Sija ilegñija: Iya Betlehem Judea; sa taegüine y munjayan matugue pot y profeta:</span> <span class="verse"><a name="6">6</a>Ya jago Betlehem, tano Juda, ada ti sendiquique jao gui entalo y prinsipen Juda, sa iya jago nae ujuyong y magalaje, para upasto y taotaojo, Israel.</span> <span class="verse"><a name="7">7</a>Entonses si Herodes, anae jaagang y manfaye gui secreto, jaquequetungo guiya sija, ngaean y estreyas nae malie.</span> <span class="verse"><a name="8">8</a>Ya Jatago sija para Betlehem, ilegña: Janao fanmalag ayo guato ya inalula manmamaesen pot y patgon; yaguin esta inseda, insangane yo; ya jufato locue ya juadora güe.</span> <span class="verse"><a name="9">9</a>Ya anae munjayan jajungog y sinangan ray, manmapos; ya estagüe y estreyas ni y jalie gui sancatan, na mofona gui menañija asta qui mato ya sumaga gui anae estaba y patgon.</span> <span class="verse"><a name="10">10</a>Anae malie y estreyas, gosdangculo minagofñija.</span> <span class="verse"><a name="11">11</a>¶ Anae manjalom gui guima, jasoda y patgon yan y nanaña, as Maria, ya mandimo ya maadora; ya mababa y güinajañija ya manae güe: oro, insenso, yan mira.</span> <span class="verse"><a name="12">12</a>Ya manmasangane pot si Yuus gui güinife, na ti ufanmalag as Herodes, manjanao para y tanoñija gui otro chalan.</span> <span class="verse"><a name="13">13</a>¶ Ya anae manmapos sija, y angjet y Señot mato gui as José gui güinife, ya ilegña: Cajulo ya uncone y patgon yan si nanaña, ya infanjanao para Egipto, ya infañaga güije, asta qui guajojao sumangane; sa si Herodes jaaligao y patgon para umapuno.</span> <span class="verse"><a name="14">14</a>Ya cajulo güe, ya jacone y patgon yan si nanaña gui puenge ya manjanao para Egipto;</span> <span class="verse"><a name="15">15</a>Ya sumaga güije asta que matae si Herodes, sa para umacumple y sinangan y Señot pot y profeta, na ilegña: Iya Egipto nae, juagang y Lajijo.</span> <span class="verse"><a name="16">16</a>¶ Si Herodes, anae jalie na mamofea güe ni manfaye, gueflalalo ya manago na ufanmapuno todo y famaguon ni guaja guiya Betlehem yan gui todo oriyaña ni dos años sacanñija para papa, jaftaemanoja y tiempo anae ninatungo ni y manfaye.</span> <span class="verse"><a name="17">17</a>Ayo nae macumple esta, ni y guinin masangan pot y profeta Jeremias, na ilegña:</span> <span class="verse"><a name="18">18</a>Inagang na majungog guiya Rama umagang, tumangis yan cumasao na dangculo; si Raquel cumasao pot y famaguonña, ya ti malago maconsuela sa manaegüe.</span> <span class="verse"><a name="19">19</a>¶ Anae esta matae si Herodes, mato y angjet y Señot gui as José gui güinife, guiya Egipto,</span> <span class="verse"><a name="20">20</a>Ya ilegña: Cajulo, cone y patgon yan si nanaña, ya infanjanao para y tano Israel; sa matae y cumequepuno y patgon.</span> <span class="verse"><a name="21">21</a>Ayo nae cajulo ya jacone y patgon yan si nanaña ya manmalag y tano Israel.</span> <span class="verse"><a name="22">22</a>Ya jajungog na si Arquelao, güiya y ray guiya Judea gui sagan tataña as Herodes, maañao malag guato; lao pot si Yuus ninatungo güe claro gui güinifeña, mapos malag y tanon Galilea.</span> <span class="verse"><a name="23">23</a>Ya anae mato, sumaga gui siuda na mafanaan Nasaret; para ucumple y masanganña pot y profeta sija, na umafanaan taotao Nasaret.</span> </p></div</div></div></body></html>