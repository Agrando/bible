<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/matt/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/matt">Matthew</a> &gt <strong>Chapter 22</strong></div><p><span class="verse"><a name="1">1</a>SI Jesus manope ya jacuentuse sija talo y acomparasion sija ilegña,</span> <span class="verse"><a name="2">2</a>Y raenon langet, parejo yan un ray, na jafatinas gupot umasagua para y lajiña.</span> <span class="verse"><a name="3">3</a>Ya jatago y tentagoña sija, na ujaagange y manmaconbida gui guipot; lao ti manmalago manmato.</span> <span class="verse"><a name="4">4</a>Jatago talo palo tentagoña, ilegña: Sangane y manmaconbida: Esta jufamauleg y na taloane, y gajo toro yan y manyomog na gajo, esta manmapuno, ya todo esta listo: fanmamaela gui guipot umasagua.</span> <span class="verse"><a name="5">5</a>Lao sija ti jaatituye, ya manmapos, y uno para y fangualuaña, y otro para y cometsioña.</span> <span class="verse"><a name="6">6</a>Y palo macone y tentagoña ya manamamajlao, ya manmapuno.</span> <span class="verse"><a name="7">7</a>Lao y ray ninalalalo; ya jatago y sendaluña sija na ujapuno todo ayo y mamuno sija, ya ujasonggue y siudaña.</span> <span class="verse"><a name="8">8</a>Ayo nae ilegña ni y tentagoña sija: Y guipot umasagua esta listo; lao ayo sija y manmaconbida ti mandigno.</span> <span class="verse"><a name="9">9</a>Janao fanmalag y mafapoposgüe na chalan, ya inagange para y guipot umasagua todo y inseda.</span> <span class="verse"><a name="10">10</a>Ya manmapos y tentago sija para y chalan, ya janafandaña todo y jasoda, parejo y taelaye yan y mauleg; ya y guipot umasagua bula ni manmaconbida.</span> <span class="verse"><a name="11">11</a>¶ Ya anae jumalom y ray para ulie y manmaconbida, jalie güije un taotao na ti minagago ni y magagon gupot.</span> <span class="verse"><a name="12">12</a>Ya ilelegña nu guiya: Amigo, jafa na jumalomjao güine ya taya magagumo magagon gupot? Lao güiya ti cumuentos.</span> <span class="verse"><a name="13">13</a>Ayo nae y ray ilegña ni y manmañeñetbe: Gode y adengña, yan y canaeña, ya inchile, ya inyite juyong gui jalom jomjom: ayo nae uguaja tumanges, yan chegcheg nifen.</span> <span class="verse"><a name="14">14</a>Sa megae manmaagang; lao didide manmaayig.</span> <span class="verse"><a name="15">15</a>¶ Ayo nae manmapos y Fariseo sija, ya manacuentuse jafa taemano ninagadon güe ni y cuentosña.</span> <span class="verse"><a name="16">16</a>Ya jatago guato guiya güiya y disipuloñija yan iyon Herodes, ilegñija: Maestro, intingo na jago magajetjao, ya mamananagüejao na magajet y chalan Yuus; ya taya unadadaje ni jaye; sa ti uno na guaelaye guiya jago y finaboresen taotao.</span> <span class="verse"><a name="17">17</a>Sangane jam nae, jafa jinasosomo? Tunas na infanmanaejam tributo as Sesat, pat aje?</span> <span class="verse"><a name="18">18</a>Lao si Jesus jatungo y tinaelayeñija, ya ilegña: Jafa muna intientayo, hipocritas?</span> <span class="verse"><a name="19">19</a>Fanueyofan ni y salape y tributo. Ya sija machuliegüe un dinario.</span> <span class="verse"><a name="20">20</a>Ayo nae ilegña nu sija: Jaye iyo este na imagen yan y tinigue ni y gaigue gui jiloña?</span> <span class="verse"><a name="21">21</a>Sija ilegñija nu güiya: Iyon Sesat. Ayo nae ilegña nu sija: Nae si Sesat ni iyon Sesat, ya si Yuus ni iyon Yuus.</span> <span class="verse"><a name="22">22</a>Ya anae sija jajungog este na sinangan, ninafanmanman, ya madingo güe ya manmapos.</span> <span class="verse"><a name="23">23</a>¶ Ayo na jaane, manmato guiya güiya y Saduseo sija, ni y ilegñija na taya quinajulo y manmatae, ya mafaesen güe,</span> <span class="verse"><a name="24">24</a>Ylegñija: Maestro, si Moises ilegña, Yaguin jaye na taotao matae ya taya patgonña, y cheluña uasagua yan y asaguaña, ya unacajulo semiya gui cheluña.</span> <span class="verse"><a name="25">25</a>Guaja guiya jame siete na lalaje mañelo; ya y finena umasagua ya matae, ya taya patgonña, japolo y asaguaña gui cheluña.</span> <span class="verse"><a name="26">26</a>Parejoja talo y mina dos, yan y mina tres, asta y mina siete.</span> <span class="verse"><a name="27">27</a>Anae munjayan manmatae todosija, matae y palaoan locue.</span> <span class="verse"><a name="28">28</a>Y quinajulo y manmatae, jaye gui siete ugaeasagua y palaoan? sa todosija maninasagua.</span> <span class="verse"><a name="29">29</a>Ayo nae maninepe as Jesus, ilegña: Manabag jamyo sa ti intingo y Tinigue sija, ni y ninasiñan Yuus.</span> <span class="verse"><a name="30">30</a>Sa y quinajulo y manmatae, ni manasagua ni umanafanasagua, sa manparejoja yan y angjet sija gui langet.</span> <span class="verse"><a name="31">31</a>Ya y quinajulo y manmatae, ada ti intaetae y esta masangan pot si Yuus nu jamyo na ilegña:</span> <span class="verse"><a name="32">32</a>Guajo si Yuus Abraham, yan si Yuus Ysaac, yan si Yuus Jacob? Ti güiya si Yuus y manmatae, na Yuus y manlâlâlâ.</span> <span class="verse"><a name="33">33</a>Anae majungog este nu y linajyan taotao, ninafanmanman ni y finanagüeña.</span> <span class="verse"><a name="34">34</a>¶ Lao anae y Fariseo sija majungog na janafanmamatquilo y Saduseo sija, mandaña gui un lugat.</span> <span class="verse"><a name="35">35</a>Ya mafaesen güe, uno guiya sija, ni y magas y lay, tinienta güe, ilegña:</span> <span class="verse"><a name="36">36</a>Maestro, jafa y mas dangculo na tinago gui lay?</span> <span class="verse"><a name="37">37</a>Si Jesus ilegña nu güiya: Guaeya y Señot Yuusmo con todo y corasonmo, yan todo y antimo, yan todo y jinasomo.</span> <span class="verse"><a name="38">38</a>Este y finenana yan y dangculo na tinago.</span> <span class="verse"><a name="39">39</a>Ya y mina dos parejoja yan este: Guaeya y tiguangmo parejo yan jago.</span> <span class="verse"><a name="40">40</a>Este y dos na tinago chinileja todo y lay yan y profeta.</span> <span class="verse"><a name="41">41</a>¶ Ya enae estaba y Fariseo sija mandadaña, si Jesus manfinaesen sija;</span> <span class="verse"><a name="42">42</a>Ylegña: Jafa jinasonmiyo as Cristo? jaye gaelaje güe? Sija ilegñija: Lajin David.</span> <span class="verse"><a name="43">43</a>Güiya ilegña nu sija: Jafa na si David gui Espiritu finanaan güe Señot, ilegña:</span> <span class="verse"><a name="44">44</a>Y Señot jasangane y Señotjo, fatachong gui agapa na canaejo, asta qui jupolo y enemigumo gui papâ adengmo.</span> <span class="verse"><a name="45">45</a>Yaguin si David finanaan güe Señot, jafa taemano lajiña?</span> <span class="verse"><a name="46">46</a>Ya taya siña ni uno umope güe. Ya desde ayo na jaane taya umatrebe güe para umafaesesen güe ni jafa.</span> </p></div</div></div></body></html>