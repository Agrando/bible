<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/matt/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/matt">Matthew</a> &gt <strong>Chapter 11</strong></div><p><span class="verse"><a name="1">1</a>YA anae munjayan jatago si Jesus y dose disipuluña, jumanao para ufamanagüe, yan usetmom gui siudañija.</span> <span class="verse"><a name="2">2</a>Anae jajungog si Juan, gui guima presuña, y finatinas Jesucristo; jatago. dos gui disipuluña,</span> <span class="verse"><a name="3">3</a>Ya ilegña: Jago ayo y para ufato pat infanmannanggajam otro?</span> <span class="verse"><a name="4">4</a>Ya manope si Jesus ilegña: Janao ya innatungo si Juan todo ni y liniimiyo yan y jiningogmiyo.</span> <span class="verse"><a name="5">5</a>Y bachet manmanlie, y mancojo manmamocat, y manategtog mangasgas, y mananga manmanjungog: y manmatae manafangajulo ya y mamoble manmasangane ni y evangelio.</span> <span class="verse"><a name="6">6</a>Ya dichoso y ti sumasoda lugat para umatompo guiya guajo.</span> <span class="verse"><a name="7">7</a>¶ Anae manmapos sija, jatutujon si Jesus sumangan si Juan gui linajyan taotao. Jafa injanagüe jamyo para inlie gui desierto? un trongcon piao na ninamayeyengyong ni y manglo?</span> <span class="verse"><a name="8">8</a>Pat, jafa injanagüe jamyo para inlie? un taotao na minagagon fino na magago? Estagüe, sija y manminagagon fino na magago, mangaegue gui guima y ray sija.</span> <span class="verse"><a name="9">9</a>Lao pot jafa injanagüe jamyo? Para inlie un profeta? Junggan, jusangane jamyo, mas qui y profeta.</span> <span class="verse"><a name="10">10</a>Sa este yuje y munjayan matugue: Estagüe na junajanao y taotao y tinagojo gui menan matamo, para ufamauleg y chalanmo gui menamo.</span> <span class="verse"><a name="11">11</a>Magajet jusangane jamyo, na ti ucajulo gui entalo y manmafañañago gui famalaoan, uno mas dangculo qui si Juan Bautista; lao y mas diquique gui raenon langet mas dangculo qui güiya.</span> <span class="verse"><a name="12">12</a>Ya desde y jaanin Juan Bautista asta pago, y raenon langet gaeninasiña; ya y manmatatnga sija uamot.</span> <span class="verse"><a name="13">13</a>Sa todo y profeta sija, yan y lay, japrofetisa asta si Juan.</span> <span class="verse"><a name="14">14</a>An manmalago jamyo inresibe; güiya si Ilias ni y umamaela.</span> <span class="verse"><a name="15">15</a>Y gaetalanga para unfanjungog, güiya ujungog.</span> <span class="verse"><a name="16">16</a>¶ Lao jaye nae juacompara este na rasa? Manparejo yan y famaguon ni manmatatachong gui plasa ya jaagang y mangachongñija,</span> <span class="verse"><a name="17">17</a>Ya ilegñija: Indandane jamyo flauta, ya ti manbaela jamyo, manuugong jamyo lao ti manatanges jamyo.</span> <span class="verse"><a name="18">18</a>Sa mato si Juan ya ti chumocho ni gunimen, ya ilegñija: Gaeanite güe.</span> <span class="verse"><a name="19">19</a>Ya mato y Lajin taotao ya chumocho yan gumimen, ya ilegñija: Estagüe un taotao na gachumocho, yan gagumimem, amigon y publicano sija yan y manisao; lao y tiningo manacabales ni y finatinasña.</span> <span class="verse"><a name="20">20</a>¶ Ayo nae jatutujon lumalalatde y siuda sija nae guinin jafatinas sumenmegae na namanman Sa ti manmanjonggue, ilegña:</span> <span class="verse"><a name="21">21</a>Ayjao, Corasin! Ayjao, Betsaida! sa yaguin iya Tiro yan Sidon nae mafatinas ayo y mannamanman ni y mafatinas guiya jamyo, esta jagas manmañotsot gui silisio yan apo.</span> <span class="verse"><a name="22">22</a>Lao guajo sumangane jamyo, na mas songunon Tiro yan Sidon qui para jamyo gui jaanin y sentensia.</span> <span class="verse"><a name="23">23</a>Ya jago, Capernaum, ni y jagas manataquito jao asta y langet; unmayute jao papa sasalaguan; sa yaguin iya Sodoma nae mojon mafatinas todo ayo y mannamanman ni jagas mafatinas guiya jago, mangagaegueja mojon asta pago na jaane.</span> <span class="verse"><a name="24">24</a>Lao guajo sumangane jamyo; na y mas songunon tano Sodoma, qui para jago gui jaanin y sentensia.</span> <span class="verse"><a name="25">25</a>¶ Ayo na tiempo nae, manope si Jesus ilegña: Grasias junaejao, Tata, Señot y langet yan y tano, sa unnafanatog estesija gui manmalate yan manmejnalom, ya unfanue y famaguon.</span> <span class="verse"><a name="26">26</a>Taegüenaoja Tata: sa taegüenao y mauleg gui liniimo.</span> <span class="verse"><a name="27">27</a>Todo y güinaja jaentrega yo si Tata; ya taya tumungo y Lajiña na si Tataja: ni taya tumungo, si Tata na y lajiñaja, ya ayoja y lajiña malagoña unafanungo.</span> <span class="verse"><a name="28">28</a>¶ Maela guiya guajo todo y manyayas, yan y menoson, ya guajo junafandescansa.</span> <span class="verse"><a name="29">29</a>Polo y yugojo gui jilomiyo, ya infaneyag guiya guajo, sa guajo manso yan umitde gui corasonjo; ya infanmañoda descanso para y antinmiyo.</span> <span class="verse"><a name="30">30</a>Sa y yugojo mañana, ya y catgaco ñajlalang.</span> </p></div</div></div></body></html>