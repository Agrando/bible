<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/matt/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/matt">Matthew</a> &gt <strong>Chapter 18</strong></div><p><span class="verse"><a name="1">1</a>AYO na tiempo, manmato y disipulo sija gui as Jesus, ya ilegñija: Jaye mas dangculo gui raenon langet?</span> <span class="verse"><a name="2">2</a>Ya jaagang si Jesus un patgon, ya japolo gui entaloñija,</span> <span class="verse"><a name="3">3</a>Ya ilegña: Magajet jusangane jamyo, yaguin ti inbira jamyo, ya ti infanjuyong calang, y diquique na famaguon, sen ti infanjalom gui raenon langet.</span> <span class="verse"><a name="4">4</a>Ya jayeja y umumitde calang este na patgon, este uguefdangculo gui raenon langet.</span> <span class="verse"><a name="5">5</a>Ya jayeja y rumesibe un patgon, parejo yan este, pot y naanjo, jaresibeja yo locue.</span> <span class="verse"><a name="6">6</a>Lao jayeja y munamatompo uno güine gui estesija mandiquique ni y jumonggue yo, mas mauleg umagode gui agagaña y dangculo na molinon acho, ya umayute gui anae tadodong y tase.</span> <span class="verse"><a name="7">7</a>¶ Ayay y tano pot y tinempo sija! sa nesesita na ufato y tinempo sija, lao, ayay ayo na taotao, y uminafato y tinempo.</span> <span class="verse"><a name="8">8</a>¶ Enao mina yaguin y canaemo, pat y adengmo, unninaquepodongjao, utut ya unnajanao guiya jago: sa maulegña na unqueyaojao, pat mangcojao, ya unjalom gui linâlâmo, qui uguaja dos canaemo, yan dos adengmo, ya unmapolo gui taejinecog na guafe.</span> <span class="verse"><a name="9">9</a>Yaguin y atadogmo unninaquepodongjao, chule ya unnajanao guiya jago; sa maulegña na unjalom gui linâlâmo yan un atadog, qui uguaja dos atadogmo, ya unmapolo gui guafen sasalaguan.</span> <span class="verse"><a name="10">10</a>¶ Atan ya chamiyo dumesprenesia uno güine gui estesija y mandiquique; sa guajo sumangane jamyo, na y angjetñija gui langet, siesiempreja jaliliija y matan y Tatajo ni y gaegue gui langet.</span> <span class="verse"><a name="11">11</a>(Sa y Lajin taotao mato para usatba y manmalingo.)</span> <span class="verse"><a name="12">12</a>Jafa jinasonmimiyo? Yaguin guaja un taotao na gaega siento na quinilo, ya finalingaeguan uno: Ada ti upolo y noventa y nueve gui jalomtano, ya ujanao ya ujaligao ayo y malingo?</span> <span class="verse"><a name="13">13</a>Yanguin jasoda, magajet jusangane jamyo, na magofña ni ayo, qui y noventa y nueve ni y ti manmalingo.</span> <span class="verse"><a name="14">14</a>Taegüineja, ti minalago Tatanmiyo ni y gaegue gui langet, na uguaja malingo uno güine gui estesija y mandiquique.</span> <span class="verse"><a name="15">15</a>¶ Yaguin y chelumo inisagüejao, janao, ya unsangane ni y linachiña, jamyoja na dos; yanguin inecungogjao, ungana y chelumo.</span> <span class="verse"><a name="16">16</a>Lao, yaguin ti jaecungogjao, fangone gachongmo uno, pat dos, sa para y pachot dos pat tres na testigo, ucabales todo y sinangan.</span> <span class="verse"><a name="17">17</a>Yanguin ti jaecungog sija, sangane y inetnon mangilisyano; lao yaguin ti malago jaecungog y inetnon mangilisyano, güiya para jago parejo yan un taotaojuyong pat publicano.</span> <span class="verse"><a name="18">18</a>Magajet jusangane jamyo, na todo y inguede gui tano, ufanmagode locue gui langet: ya todo y inpila gui tano, ufanmapula locue gui langet.</span> <span class="verse"><a name="19">19</a>Jusangane jamyo talo, na yaguin dos guiya jamyo inguaja un corason gui jilo tano, pot jafa na güinaja ni ingagao; umafatinas para sija, pot y Tatajo na gaegue gui langet.</span> <span class="verse"><a name="20">20</a>Sa manoja nae guaja dos pat tres, na mandadaña pot y naanjo, gaegue yo güije gui entaloñija.</span> <span class="verse"><a name="21">21</a>¶ Ayo nae si Pedro mato guiya güiya ya ilegña: Señot, cuanto biaje juasie y chelujo yaguin jaisagüeyo? asta siete biaje?</span> <span class="verse"><a name="22">22</a>Si Jesus ilegña nu güiya: Ti jualog sieteja na biaje, lao, asta setenta na siete.</span> <span class="verse"><a name="23">23</a>¶ Enao mina y raenon langet, parejoja yan un ray, na malago na ufatinas cuentas yan y tentagoña sija.</span> <span class="verse"><a name="24">24</a>Ya anae jatutujon fumatinas y cuentas sija, maconiegüe guato, uno na mandidibe dies mit talento.</span> <span class="verse"><a name="25">25</a>Lao anae güiya ti siña jaapase, y amuña manago na umabende güe, yan y asaguaña, yan y famaguonña, yan todo y güinajaña, ya umaapasegüe.</span> <span class="verse"><a name="26">26</a>Ayo na tentago, dumimo papa ya tinayuyutgüe, ilegña: Señot, gaesiningon nu guajo, ya juapasejao todo.</span> <span class="verse"><a name="27">27</a>Y amon ayo na tentago, ninagosmaase, ya pinelogüe, ya inasie ni y dibiña.</span> <span class="verse"><a name="28">28</a>Ya jumanao ayo na tentago, ya umasoda yan uno gui mangachongña na dinidibegüe cien pesetas; ya jamantiene güe ya jañucut, ya ilegña: Apaseyo todo ni dibimo.</span> <span class="verse"><a name="29">29</a>Ayo nae y gachongña dumimo papa, ya tinayuyutgüe ilegña: Gaesiningon nu guajo, ya juapasejao.</span> <span class="verse"><a name="30">30</a>Lao güiya ti malago, ya mapos ya pinelo gui catset asta qui uinapase ni y dibiña.</span> <span class="verse"><a name="31">31</a>Ya anae malie ni y mangachongña, jafa y susede, ninafangostriste, ya manmato, ya masangane y amuñija y susede.</span> <span class="verse"><a name="32">32</a>Ayo nae y amuña inagang güe, ya ilegña: Taelayejao na tentago. Juasiijao todo ni y dibimo, sa untayuyutyo:</span> <span class="verse"><a name="33">33</a>Ada locue ti ninamaase jao ni y gachongmo, calang y maasejo nu jago?</span> <span class="verse"><a name="34">34</a>Ayo nae y amuña ninalalalo, ya inentrega güe gui mansasapet, asta qui uapase todo y dinidibegüe.</span> <span class="verse"><a name="35">35</a>Taegüenaoja locue ufatinas nu jamyo y Tatajo ni gaegue gui langet, yaguin ti inasie gui corasonmiyo cada uno gui chelonmiyo nu y dibiña.</span> </p></div</div></div></body></html>