<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/matt/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/matt">Matthew</a> &gt <strong>Chapter 4</strong></div><p><span class="verse"><a name="1">1</a>AYO nae quinene si Jesus ni Espiritu para y jalomtano para umatienta ni anite;</span> <span class="verse"><a name="2">2</a>Ya estaba umayunat cuarenta na jaane yan cuarenta na puenge ya despues ñalang.</span> <span class="verse"><a name="3">3</a>Ya mato guiya güiya y manienienta, ya ilegña: Yaguin jago lajin Yuus, tago este y acho ya ufamapan.</span> <span class="verse"><a name="4">4</a>Güiya manope ilegña: Matugue esta: Ti y panja uninalâlâ y taotao, lao y todo y sinangan ni y jumuyong gui pachot Yuus.</span> <span class="verse"><a name="5">5</a>Ayo nae ninamalofan ni anite gui santa na siuda; pinelo gui jilo torren diquique, iyon y templo.</span> <span class="verse"><a name="6">6</a>Y ilegña: Yaguin jago lajin Yuus, yutejao güine papa, sa matugue esta: Y angjet sija uninadje ya unquinajat ni canaeñija, para chaña y adengmo umatotpe contra y acho.</span> <span class="verse"><a name="7">7</a>Si Jesus ilegña: Locue esta matugue, chamo tietienta y Señot, Yuusmo.</span> <span class="verse"><a name="8">8</a>Tumalo ninamalofan ni anite gui un sabana na sentáquilo ya jafanue todo y raeno sija gui jilo y tano yan y minagofñija,</span> <span class="verse"><a name="9">9</a>Ya ilegña: Todo este sija junaejao yaguin dumimojao ya unadora yo.</span> <span class="verse"><a name="10">10</a>Ayonae si Jesus ilegña nu güiya: Janao Satanas, sa matugue esta, y Señot Yuusmo na güiyaja unadora yan güiyaja unsetbe.</span> <span class="verse"><a name="11">11</a>Ayo nae diningo ni anite, ya y angjet sija manmato ya masetbe güe.</span> <span class="verse"><a name="12">12</a>¶ Anae jajungog si Jesus na si Juan esta mapongle, tumalo guato Galilea.</span> <span class="verse"><a name="13">13</a>Ya jadingo Nasaret, mato Capernaum ya sumaga gui oriyan tase gui oriyan tanon Sabulon yan Neftalim.</span> <span class="verse"><a name="14">14</a>Para umacumple y guinin jasangan y profeta Isaias, na ilegña:</span> <span class="verse"><a name="15">15</a>Y tano Sabulon yan y tano Neftalim, chalan tase yan para otro banda guiya Jordan, Galilea y Gentiles.</span> <span class="verse"><a name="16">16</a>Ya y taotao sija nu y mañasaga gui jemjom, dangculo na manana liniiñija; y ayo sija nu y mañasaga tanon anineng y finatae, candet ufaninina.</span> <span class="verse"><a name="17">17</a>¶ Desde ayo jatutujon si Jesus sumetmon ya ilegña: Fanmañotsot, sa y raenon langet jijijot.</span> <span class="verse"><a name="18">18</a>¶ Ya anae jumajanao si Jesus gui tasen Galilea, jalie dos chumelo; si Simon mafanaan Pedro yan si Andres cheluña, na janatutunog y lagua gui tase sa manpescadot.</span> <span class="verse"><a name="19">19</a>Ya ilegña nu sija: Dalalag yo ya junafanpescadot taotao jamyo.</span> <span class="verse"><a name="20">20</a>Sija japolo y lagua sija ya madalalag güe.</span> <span class="verse"><a name="21">21</a>Anae jumanao güije, jalie otro dos chumelo, si Santiago lajin Sebedeo, yan si Juan cheluña, gui sajyan yan si tatañija as Sebedeo na jalememenda y laguañija; ya jaagang.</span> <span class="verse"><a name="22">22</a>Sija enseguidas japolo y sajyan yan si tatañija ya madalalag güe.</span> <span class="verse"><a name="23">23</a>¶ Ya jalilicue si Jesus iya Galilea mamanagüe gui sinagoga sija ya sumetmetmon ni raenon y evangelio, ya janafanjomlo todo y chetnot yan todo y pinite gui taotao;</span> <span class="verse"><a name="24">24</a>Ya y matunaña matungo todo guiya Siria; ya maquenenee güe guato todo manmalango, ni guaja todo clasen chetnot yan pinite; y maninanite yan y manbababa yan y manparalitico; ya janafanjomlo.</span> <span class="verse"><a name="25">25</a>Ya madalalag güe linajyan taotao, guinin Galilea, yan guinin Decapolis, yan guinin Jerusalem, yan guinin Judea, yan y otro banda guiya Jordan.</span> </p></div</div></div></body></html>