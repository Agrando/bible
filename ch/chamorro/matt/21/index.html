<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/matt/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/matt">Matthew</a> &gt <strong>Chapter 21</strong></div><p><span class="verse"><a name="1">1</a>YA anae esta manjijijot guiya Jerusalem, manmato guiya Betfaye, gui egso Olibo, si Jesus jatago dos gui disipuluña,</span> <span class="verse"><a name="2">2</a>Ylegña nu sija: Janao fanmalag y sengsong sa gaegüenao gui menanmiyo, sa enseguidas inseda un bulico na magogode, sumisija yan un poyino: pula ya unchulieyo mague.</span> <span class="verse"><a name="3">3</a>Yaguin guaja jamyo sumangane jafa, alog: Y Señot janesesita; ya infanmanae enseguidas.</span> <span class="verse"><a name="4">4</a>Ya todo este jumuyong, para umacumple y sinangan y profeta ni y ilegña:</span> <span class="verse"><a name="5">5</a>Sangane y jagan Sion: Estagüe y Raymo na mato guiya jago, mamso, ya matatachong gui jilo un bulico yan un poyino, patgon bulico.</span> <span class="verse"><a name="6">6</a>Ya y disipulo sija manmapos, ya jafatinas jaftaemano y mantinago as Jesus.</span> <span class="verse"><a name="7">7</a>Ya machule y bulico, yan y poyino, ya japolo y magagunija gui jiloñija, ya matachong gui jiloñija.</span> <span class="verse"><a name="8">8</a>Ya un gosdangculo na linajyan taotao jajuto y magaguñija gui chalan; yan palo manmanutot ramas jayo, ya jajuto gui chalan;</span> <span class="verse"><a name="9">9</a>Ya y linajyan taotao ni y manmofona, yan y manatate, manaagang, ilegñiñija: Hosana y Lajin David: Dichoso y mato pot y naan y Señot; Hosana guiya jilulo.</span> <span class="verse"><a name="10">10</a>Anae jumalomgüe guiya Jerusalem, todo y siuda manatborotao, ya ilegñija: Jaye este?</span> <span class="verse"><a name="11">11</a>Ya y linajyan taotao ilegñija: Este si Jesus, y profetan Nasaret yan Galilea.</span> <span class="verse"><a name="12">12</a>¶ Ya jumalom si Jesus gui guimayuus, ya jayute juyong todo y manmanbebende, yan y manmamamajan gui guimayuus, ya janaalinquin y lamasan y manmanulalaeca salape, yan y tachong y manmanbebende paluma;</span> <span class="verse"><a name="13">13</a>Ya ilegña nu sija: Esta matugue, y guimajo, guma manaetae umafanaan; lao jamyo fumatinas y liyang y mañaque.</span> <span class="verse"><a name="14">14</a>Ya manmato guiya güiya manbachet yan mancojo, gui guimayuus, ya janafanjomlo.</span> <span class="verse"><a name="15">15</a>Lao y magas na mamale sija, yan y escriba sija, ninafalalalo anae jalie y mannamanman sija ni y jafatitinas, yan y famaguon sija ni y manaagang gui guimayuus, ya ilegñija: Hosana y Lajin David;</span> <span class="verse"><a name="16">16</a>Ya ilegñija nu güiya: Ti unjungog jafa este ilegñiñija? Si Jesus ilegña nu sija: Junggan. Taya nae untaetae: Guinin pachot y famaguon yan y mañususo, unnacabales y tinina?</span> <span class="verse"><a name="17">17</a>Ya jadingo sija, jumuyong gui siuda asta Betania; ya sumaga güije.</span> <span class="verse"><a name="18">18</a>¶ Y egaan, anae tumalo guato gui siuda, ñalang.</span> <span class="verse"><a name="19">19</a>Ya jalie un trongcon igos jijot gui chalan, ya malag ayo, lao taya sinedaña na jagonja; ya ilegña: Ti unfanogcha asta ni ngaean. Ya ti apmam y igos anglo.</span> <span class="verse"><a name="20">20</a>Anae malie este ni y disipulo sija, ninafanmanman, ya ilegñija: Nachinadeg y igos anglo!</span> <span class="verse"><a name="21">21</a>Ya maninepe as Jesus, ilegña: Magajet jusangane jamyo, na yaguin guaja jinengguenmiyo, ya ti buebuente jamyo, infatinas ti esteja ni y mafatinas gui y igos; lao yaguin insangane este na ogso ya ilegmiyo: Janao ya unyutejao gui tase, umafatinas.</span> <span class="verse"><a name="22">22</a>Sa todosija y ingagao an manmanaetae jamyo ya injenggue, infanmanresibe.</span> <span class="verse"><a name="23">23</a>Ya anae jumalom gui guimayuus, y magas na mamale sija, yan manamco na taotao sija, manmato guiya güiya, anae estaba mamananagüe, ya ilegñija: Jafa na ninasiña na unfatinas estesija? ya jayejao numae nu este na ninasiñamo?</span> <span class="verse"><a name="24">24</a>Ya maninepe as Jesus, ilegña nu sija: Guajo locue jufaesen jamyo un sinangan; yaguin insangane yo, guajo locue jusangane jamyo jafa na ninasiña muna jufatitinas este.</span> <span class="verse"><a name="25">25</a>Y tinagpangen Juan, guine mano? Guine y langet, pat y taotao sija? Ayo nae sija jajajaso gui sumanjalomñija ilegñija: Yaguin ilegmame, guine y langet; ualog nu jame: jafa nae na ti injenggue?</span> <span class="verse"><a name="26">26</a>Yaguin ilegmame: Y taotao sija; manmaañaojam ni y taotao sija; sa pineloñija todo na profeta si Juan.</span> <span class="verse"><a name="27">27</a>Ya manope ilegñija as Jesus: Ti intingo. Si Jesus locue ilegña nu sija: Ni guajo ti jusangane jamyo, pot jafa na ninasiña na jufatinas este.</span> <span class="verse"><a name="28">28</a>¶ Lao jafa pinelonmimiyo? Un taotao guaja dos lajiña, ya mato guiya y finena ya ilegña: Lajijo, janao fachocho gui fangualuan ubas.</span> <span class="verse"><a name="29">29</a>Ya manope, ilegña: Munga yo; lao despues mañotsot ya mapos.</span> <span class="verse"><a name="30">30</a>Mato guiya y otro, ya jasanganeja talo taegüije: Ya inepe ilegña: Guajo, señot, bae jujanao, lao ti jumanao.</span> <span class="verse"><a name="31">31</a>Jaye guiya sija na dos fumatinas y minalago y tata? Sija ilegñija: y finenena. Ylegña si Jesus nu sija: magajet jusangane jamyo, na y publicano sija, yan y manputa sija, ufanjalom gui raenon Yuus gui menanmiyo.</span> <span class="verse"><a name="32">32</a>Sa mato si Juan guiya jamyo gui chalan tininas, ya ti injenggue güe; ya y publicano sija, yan y manputa sija majonggue güe: lao jamyo, anae inlie, ti manmañotsot jamyo para injenggue güe.</span> <span class="verse"><a name="33">33</a>¶ Ecungog otro acomparasion: Un taotao, tatan un familia, japlanta un fangualuan ubas, y jacolat nu y trongco ni y tituca, ya jaguadog gui entalo un lagat, ya jafatinas un tore, ya janamaatquila gui manfafachocho, ya maposgüe malag otro tano.</span> <span class="verse"><a name="34">34</a>Ya anae esta jijot y tiempon y tinegcha, jatago y tentagoña sija para ayo y manfafachocho, para ujaresibe y tinegcha sija.</span> <span class="verse"><a name="35">35</a>Lao y manfafachocho jacone y tentago sija, y japanag y uno, japuno y otro, ya jatagas nu y acho y otro.</span> <span class="verse"><a name="36">36</a>Jatago talo y palo tentagoña sija, mas qui y finenana: ya manmafatinasja talo taegüije.</span> <span class="verse"><a name="37">37</a>Y uttimo jatago y lajiña, ilegña: Ufangaerespeto ni y lajijo.</span> <span class="verse"><a name="38">38</a>Lao anae malie ni y manfafachocho, na y lajiña, ilegñija gui sumanjalomñija: Estagüiya y eredero, maela ya tapuno, ya tachule y fangualuanña.</span> <span class="verse"><a name="39">39</a>Ya macone ya mayute juyong gui fangualuan, ubas, y mapuno.</span> <span class="verse"><a name="40">40</a>Anae mato y señot y fangualuan ubas, jafa umafatinas contra ayo y manfafachocho?</span> <span class="verse"><a name="41">41</a>Sija ilegñija uguefyulang y manaelaye: ya y fangualuan ubas unamaatquila gui otro manfafachocho na umapasegüe ni tinegcha gui tiempo.</span> <span class="verse"><a name="42">42</a>Se Jesus ilegña nu sija: Taya nae intaetae y Tinigue sija: Y acho ni y jarechasa y manmamatitinas y guima, esteja mapolo cuentan ulo gui esquina: este finatinas y Señot ya janafanmanman y atadogta?</span> <span class="verse"><a name="43">43</a>Enao mina jusangane jamyo, na y raenon Yuus umanajanao guiya jamyo, ya ufanmanae ayo sija na taotao y fumatinas para umegae y tinegchaña.</span> <span class="verse"><a name="44">44</a>Ya y pedong gui jilo este na acho, umayulang; ya, yaguin y jiloña nae podong, umapedasitos.</span> <span class="verse"><a name="45">45</a>Ya anae majungog ni y magas na mamale sija yan y Fariseo sija, y acomparasionña sija, jinasonñija na pot sija na jasasangan.</span> <span class="verse"><a name="46">46</a>Ya anae maaligao para umaconegüe, manmaañao ni taotao sija, sa maatangüe pot profeta.</span> </p></div</div></div></body></html>