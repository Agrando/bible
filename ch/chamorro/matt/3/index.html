<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/matt/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/matt">Matthew</a> &gt <strong>Chapter 3</strong></div><p><span class="verse"><a name="1">1</a>AYO sija na jaane, mato si Juan Bautista ya sumetmon gui desierton Judea,</span> <span class="verse"><a name="2">2</a>Ylegña: Fanmañotsot sa y raenon langet jumijijot.</span> <span class="verse"><a name="3">3</a>Sa esta güiya uje y guinin jasangan y profeta Isaias, na ilegña: Inagang ni umagang gui desierto: Famauleg y chalan y Señot, natunas y chalanña.</span> <span class="verse"><a name="4">4</a>Y magaguña si Juan y pilon cameyo yan y godeña cuero na jachaflileg gui senturaña, ya y naña y apacha sija yan y miet jalom tano.</span> <span class="verse"><a name="5">5</a>Ayo nae mapos malag para güiya, Jerusalem yan Judea yan todo y tano gui oriyan Jordan,</span> <span class="verse"><a name="6">6</a>Ya esta manmatagpange pot güiya, guiya Jordan, jasangan claro y isaoñija.</span> <span class="verse"><a name="7">7</a>¶ Ya jalie megae na Fariseo yan Saduseo sija na manmamaela para y tinagpangeña ya ilegña: Rasan culebla, jaye jamyo fumanagüe na insujaye y binibo ni mamaela?</span> <span class="verse"><a name="8">8</a>Fanmamatinas tinegcha digno ni y sinetsot.</span> <span class="verse"><a name="9">9</a>Ya chamiyo jumajaso sumangan gui sanjalommiyo, na si Abraham tatata; ya guajo sumangane jamyo, na siña si Yuus janacajulo este sija na acho famaguon gui as Abraham.</span> <span class="verse"><a name="10">10</a>Pago, esta locue y gachae gaegue na mapolo gui jale y trongcon jayo sija; ya todo y trongcon jayo ni ti manogcha mauleg, umautut ya umapolo gui guafe.</span> <span class="verse"><a name="11">11</a>Guajo magajet jutagpange jamyo nu y janom para minañotsot, lao y mamamaela gui tateco, mas guaja ninasiñaña qui guajo: y sapatosña ti mauleg yo na jupula; güiya infantinagpange ni Espiritu Santo yan y guafe.</span> <span class="verse"><a name="12">12</a>Y abanicoña gaegue gui canaeña, ya unagasgas y tablaña, ya unaetnon y triguña jalom gui jalom camalin, ya usonggue y pajan trigo gui taejinecog na guafe.</span> <span class="verse"><a name="13">13</a>¶ Anae mato si Jesus guinin Galilea, malag Jordan gui as Juan para utinagpange.</span> <span class="verse"><a name="14">14</a>Lao si Juan ti malago, ilegña: Nesesita yo matagpange pot jago, enaojao na mamaela guiya guajo?</span> <span class="verse"><a name="15">15</a>Inepe as Jesus ilegña: Diejaloja, sa taegüenao mauleg para utacumple y todo na tininas. Ayo nae pinelo.</span> <span class="verse"><a name="16">16</a>Ya si Jesus, anae munjayan matagpange, cajulo gusisija guine y janom, y langet mababa pot güiya ya malie y Espiritun Yuus tumunog calang paluma y sumaga gui jiloña.</span> <span class="verse"><a name="17">17</a>Ya estagüe, un vos guinin y langet na ilegña: Estagüiya y lajijo ni y guefyajo.</span> </p></div</div></div></body></html>