<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/matt/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/matt">Matthew</a> &gt <strong>Chapter 10</strong></div><p><span class="verse"><a name="1">1</a>AYO nae jaagang y dose na disipuluña, ya janae ninasiñañija contra y manaplacha na espiritu, para ujayute juyong; yan unafanmagong todo y chetnot, yan todo y manpinite.</span> <span class="verse"><a name="2">2</a>Ya y naan y dose apostoles sija este sija: Y finenana, si Simon na mafanaan si Pedro, yan si Andres cheluña: si Santiago, lajin Sebedeo, yan si Juan cheluña;</span> <span class="verse"><a name="3">3</a>Si Felipe, yan si Bartolome; si Tomas, yan si Mateo y publicano; si Santiago, lajin Alfeo, yan si Lebeo, na y apiyiduña si Tadeo;</span> <span class="verse"><a name="4">4</a>Si Simon Selote, yan si Judas Iscariote, ni y umintrega güe locue.</span> <span class="verse"><a name="5">5</a>Este y dose sija mantinago as Jesus na ufanjanao ya maninencatga ilegña: Chamiyo fanmalag y chalan y Gentiles; yan y siuda y Samaritano sija chamiyo fanjajalom:</span> <span class="verse"><a name="6">6</a>Lao gosmauleg para ufanmalag y malingo na quinilo gui guima Israel.</span> <span class="verse"><a name="7">7</a>Anae manjanao jamyo, setmon ya alog: Y raenon langet mato jijot.</span> <span class="verse"><a name="8">8</a>Nafanjomlo y manmalango, nafan gasgas y manategtog, nafangajulo y manmatae, nafanjanao y anite sija: pot grasia na inresibe, fanmannae pot grasia.</span> <span class="verse"><a name="9">9</a>Chamiyo fannanaetnon oro ni salape ni coble gui betsanmiyo;</span> <span class="verse"><a name="10">10</a>Ni tengguang para y chalan, ni dos na magago ni sapatos, ni baston; sa y fafáchocho jamerese y nengcanoña.</span> <span class="verse"><a name="11">11</a>Yan todo na siuda, pat songsong na manjalom jamyo, guesaligao jaye mumerese, ya fañaga güije asta qui para infanjanao.</span> <span class="verse"><a name="12">12</a>Yaguin manjalom jamyo gui guima, saluda.</span> <span class="verse"><a name="13">13</a>Yaguin y guima jamerese, y pasmiyo usaga guiya güiya; lao yaguin ti jamerese, y pasmiyo utaloja guato guiya jamyo.</span> <span class="verse"><a name="14">14</a>Ya jayeja y ti rumesibe jamyo, yan ti jaecungog y sinanganmiyo, fanjanao güije na guma pat suida, ya insacude contra sija todo y petbos gui adengmiyo.</span> <span class="verse"><a name="15">15</a>Magajet jusangane jamyo: Y mas mauleg para y tano Sodoma yan Gomora gui jaanin sentensia, qui para ayo na siuda.</span> <span class="verse"><a name="16">16</a>¶ Estagüe, na guajo jamyo tumago, calang quinilo gui entalo lobo sija; fanmalate calang y serpiente sija, yan y fanmanso calang y paluma sija.</span> <span class="verse"><a name="17">17</a>Adaje jamyo nu y taotao sija; sa infaninentrega gui inetnon ofisiat, ya infanmasaolag gui sinagogañija;</span> <span class="verse"><a name="18">18</a>Ya infanmacone guato gui menan magalaje yan ray pot y naanjo, para testimonio contra sija yan y Gentiles.</span> <span class="verse"><a name="19">19</a>Lao yaguin manmaentrega jamyo, chamiyo jumajaso jafa para insangan; so ayoja na ora infanmanae jafa para insangan.</span> <span class="verse"><a name="20">20</a>Sa ti jamyo infanguentos, lao y Espiritun y Tatanmiyo ni y cumuecuentos gui jalommiyo.</span> <span class="verse"><a name="21">21</a>Y cheloja uinentrega y cheluña para umapuno, ya y tata y lajiña: ya y famaguon ufangajulo contra tatañija, ujanamapuno.</span> <span class="verse"><a name="22">22</a>Ya todo infanchinatlie pot y naanjo; lao y sumigue asta y uttimo, güiya ucajulo gui langet.</span> <span class="verse"><a name="23">23</a>Lao yaguin manmapetsigue jamyo gui un suida, fanmalag y otro: sa magajet jusangane jamyo, na ti infanmunjayan manjanao todo gui siudan Israel, asta qui mato y Lajin taotao.</span> <span class="verse"><a name="24">24</a>Y disipulo, ti dangculoña qui y maestro, yan y tentago qui y amuña.</span> <span class="verse"><a name="25">25</a>Bastaja y disipulo yaguin parejoja y maestruña, ya y tentago yaguin parejoja y amuña. Sa yaguin y tata gui guima mafanaan Beetsebub, cuanto mas y familiana?</span> <span class="verse"><a name="26">26</a>Chamiyo fanmaañao; sa taya matatampe, para ti umalie: yan manaatog para ti umatungo.</span> <span class="verse"><a name="27">27</a>Todo sija y jusangane jamyo gui jemjom, sanganñaejon gui manana: ya todo sija y injingog gui talanga, sanganñaejon desde y jilo guma.</span> <span class="verse"><a name="28">28</a>Ya chamiyo fanmaañao ni upinino y tataotao; sa ti siña japuno y ante: lao fanmaañaoñao ni ayo y siña yumute y tataotao yan y ante guato guiya sasalaguan.</span> <span class="verse"><a name="29">29</a>Ada ti mabende dos gorrión na pájaro pot un coble? yan ni uno guiya sija upodong gui tano sin utungo si tatanmiyo.</span> <span class="verse"><a name="30">30</a>Y gaponulonmiyo locue esta todo manmatufong.</span> <span class="verse"><a name="31">31</a>Chamiyo fanmaañao; sa mas manbaliñaja jamyo qui y megae na pájaro.</span> <span class="verse"><a name="32">32</a>Jayeja y sumanganyo gui menan taotao, güajo locue jusangangüe gui menam y tatajo ni gaegue gui langet.</span> <span class="verse"><a name="33">33</a>Ya jayeja y pumuneyo gui menan taotao sija, guajo locue jupune güe gui menan y tatajo ni y gaegue gui langet.</span> <span class="verse"><a name="34">34</a>¶ Chamiyo jumajaso na mato yo para jupolo pas gui tano: ti matoyo para jupolo pas, lao espada.</span> <span class="verse"><a name="35">35</a>Sa mato yo para jupolo inaguaguat y laje contra y tataña, ya y jaga contra y nanaña, ya y yetna contra y suegraña.</span> <span class="verse"><a name="36">36</a>Ya y enemigoñija mangaegueja guiya sija.</span> <span class="verse"><a name="37">37</a>Y gumaeya y tataña pat y nanaña mas qui guajo, ti ufanmerese nu guajo; ya y gumaeya y lajiña pat y jagaña mas qui guajo, ti ufanmerese nu guajo.</span> <span class="verse"><a name="38">38</a>Ya, y ti chumule y quiluusña ya udalalagyo, ti ufanmerese nu guajo.</span> <span class="verse"><a name="39">39</a>Y sumoda y linâlâña, ufinalingaeguan; ya y finalingaeguan ni y linâlâña pot y naanjo, güiya usoda.</span> <span class="verse"><a name="40">40</a>¶ Y rumisibe jamyo, jaresibeja yo; ya y rumisibeyo, jaresibeja y tumagoyo.</span> <span class="verse"><a name="41">41</a>Y rumesibe un profeta pot y naan profeta, uresibe y premion profeta; ya y rumesibe y taotao tunas pot y naan y taotao tunas, uresibe y premion y taotao tunas.</span> <span class="verse"><a name="42">42</a>Ya masquesea jayeja y numae uno güine nu este sija y mandiquique, unoja bason janom ni y fresco, pot y naan y disipulo, magajet jusangane jamyo na ti ufalingo y premiuña.</span> </p></div</div></div></body></html>