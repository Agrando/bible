<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/matt/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/matt">Matthew</a> &gt <strong>Chapter 24</strong></div><p><span class="verse"><a name="1">1</a>YA si Jesus jumuyong gui templo ya mapos; manmato y disipuluña sija, para umafanue ni y mafatinas y templo.</span> <span class="verse"><a name="2">2</a>Si Jesus jaope sija, ilegña: Ti inlie todo estesija? Magajet jusangane jamyo, na ti umapolo güine un acho gui jilo otro acho, na ti umayulang.</span> <span class="verse"><a name="3">3</a>Ya anae matatachong güe gui sabana Olibo, manmato guiya güiya y disipulo sija, ya ilegñija: Sangane jam ngaean ufanjuyong estesija na güinaja, yan jafa taemano na señat y finatomo, yan y jinecog y tiempo?</span> <span class="verse"><a name="4">4</a>Ya maninepe as Jesus, ilegña: Adaje ya chamiyo fanmadadague ni jaye.</span> <span class="verse"><a name="5">5</a>Sa megae ufanmato pot y naanjo, ya ujaalog: Guajo si Cristo; ya megae ujadague.</span> <span class="verse"><a name="6">6</a>Ya infanmanjungog guera yan sinangan nu y guera; atan ya chamiyo ninafañachatsaga; sa nesesita na todo este ufanjuyong, lao trabia ti y jinecog.</span> <span class="verse"><a name="7">7</a>Sa ufangajulo nasion contra nasion, yan raeno contra raeno; ya uguaja ñinalang yan linao gui lugat sija.</span> <span class="verse"><a name="8">8</a>Ya todo este sija na güinaja y tutujon y pininite.</span> <span class="verse"><a name="9">9</a>Ayo nae infanmaentrega para infanmanapute, ya infanmapuno; ya infanmachatlie gui todo nasion pot y naanjo.</span> <span class="verse"><a name="10">10</a>Ya megae innafanmatompo; ya ufanaentrega unos y otros, ya ufanachatlie unos y otros.</span> <span class="verse"><a name="11">11</a>Ya megae ti manmagajet na profeta ufangajulo, ya ujadague megae.</span> <span class="verse"><a name="12">12</a>Ya pot y janamegae y tinaelaye, y güinaeyan y megae janamanenggeng.</span> <span class="verse"><a name="13">13</a>Lao y sumungon asta y jinecog, este usatba.</span> <span class="verse"><a name="14">14</a>Ya umapredica este y ebangelion y raeno gui todo y tano, para testimonio gui todo y nasion, ya ayo nae ufato y jinecog.</span> <span class="verse"><a name="15">15</a>¶ Enaomina an inlie y chinatlie y inginon na yinilang, ni y jasangan si Daniel profeta ni tumotojgue gui santos na lugat; (y tumataetae güiya utungo).</span> <span class="verse"><a name="16">16</a>Ayo nae y mangaegue guiya Judea, manmalago para y taquilo na jalomtano;</span> <span class="verse"><a name="17">17</a>Ya y gaegue gui jilo atof, ti ufanunog ya ujachule jafa gui guimaña;</span> <span class="verse"><a name="18">18</a>Ya y gaegue gui fangualuan, ti ufanalo tate ya ujachule y magagoña.</span> <span class="verse"><a name="19">19</a>Lao ay ay para y manmapotgue, yan y mannanasuso, güije na jaane!</span> <span class="verse"><a name="20">20</a>Fanmanaetae, sa y jinanaonmiyo, munga gui tiempon manenggeng ni y sabado.</span> <span class="verse"><a name="21">21</a>Sa ayo na tiempo uguaja dangculo na pininite, ya desde y tutujon y tano asta pago, taya nae guaja; ya taya mas na uguaja asta jinecog.</span> <span class="verse"><a name="22">22</a>Yaguin ayo na jaane sija ti manafangadada, ni un catne usiña ninalibre; lao pot y manmaayig, ayo sija na jaane umanafangadada.</span> <span class="verse"><a name="23">23</a>Yaguin jaye na taotao umalog nu jago: Estagüe si Cristo, pat ayo; chamo jumojonggue.</span> <span class="verse"><a name="24">24</a>Sa ufangajulo y ti manmagajet na Cristo yan ti manmagajet na profeta sija; ya ufanmamanue dangculo na señat sija, yan mannamanman, ya, yaguin siña, ujadagueja asta y manmaayig.</span> <span class="verse"><a name="25">25</a>Estagüe na jusangane jamyo antes.</span> <span class="verse"><a name="26">26</a>Yaguin ilegñija nu jamyo: Estagüe na gaegue güi desierto, chamo jumajanao; pat, Estagüe, na gaegue gui sanjalom gui cuatto, chamo jumojonggue.</span> <span class="verse"><a name="27">27</a>Sa calang y lamlam ni y jumuyong gui sancatan, ya manina gui sanlichan, taegüijija locue y minamaela y Lajin taotao.</span> <span class="verse"><a name="28">28</a>Sa manoja nae mañaga y tataotao y matae, ayo locue nae ufandaña y aguila sija.</span> <span class="verse"><a name="29">29</a>¶ Ti apmam despues di y pininiten ayo sija na jaane, y atdao ujomjom, ya y pilan ti ufanina; ya y pution sija ufamodong guine y langet; ya y nina siñan y langet ufanmayengyong.</span> <span class="verse"><a name="30">30</a>Ayo nae uanog señat y Lajin taotao gui langet; yan ayo nae ufanugung todo y tribu sija gui tano; ya ujalie y Lajin taotao na mamamaela gui jilo y mapagajes sija gui langet, yan y ninasiñaña yan y dangculon minalagña.</span> <span class="verse"><a name="31">31</a>Ya utago y angetña sija yan y dangculo na catin y trompeta ya ujanadaña y inayigñija guine y cuatro manglo, desde y un punta gui langet asta y otro.</span> <span class="verse"><a name="32">32</a>¶ Tingo y acomparasion y trongcon igos. Yanguin y ramasña mañaña ya manjagon, intingo na jijot y fañomnagan.</span> <span class="verse"><a name="33">33</a>Taegüenaoja locue jamyo, yaguin inlie todo este sija na güinaja, intingoja na esta jijot gui petta sija.</span> <span class="verse"><a name="34">34</a>Magajet jusangane jamyo, na ti ufanmalofan este na generasion, asta qui todo este sija na güinaja manmacumple.</span> <span class="verse"><a name="35">35</a>Y langet yan y tano ufanmalofan; lao y sinanganjo sija ti ufanmalofan.</span> <span class="verse"><a name="36">36</a>¶ Lao ayo na jaane yan ayo na ora, taya tumungo, ni y angjet sija gui langet ni y Lajiña, na y Tatajoja.</span> <span class="verse"><a name="37">37</a>Lao calang y jaanin Noe, taegüijija locue y minamaela y Lajin taotao.</span> <span class="verse"><a name="38">38</a>Sa ayo na jaane sija y antes di y dilubio, estaba mañochocho yan manguiguimen, ya manasagua, yan manafanaasagua, asta ayo na jaane anae jumalom si Noe gui atca,</span> <span class="verse"><a name="39">39</a>Ya ti jatungo asta qui mato y dilubio, ya manchinile todos sija; taegüijija locue y minamaelan y Lajin taotao.</span> <span class="verse"><a name="40">40</a>Ya ayo na jaane uguaja dos gui fangualuan; y uno umacone, ya y otro umapolo:</span> <span class="verse"><a name="41">41</a>Dos palaoan manguguleg gui mitate; y uno umacone, y ya otro umapolo.</span> <span class="verse"><a name="42">42</a>¶ Fanbela sa ti intingo jafa na jaane nae ufato y Señotmiyo.</span> <span class="verse"><a name="43">43</a>Tingo este na yaguin y gaeguima jatungo ngaean nae ufato y saque, ubelagüe, sa ti upolo na umayulangguan ni iyasija.</span> <span class="verse"><a name="44">44</a>Enao mina jamyo locue fanlisto, sa y Lajin taotao ufato güije na ora gui anae ti injajaso.</span> <span class="verse"><a name="45">45</a>Jaye y tifáfababa yan y malate na tentago, ni y señotña ninamagasgüe gui guimaña, para uninanae sija nañija gui tiempo?</span> <span class="verse"><a name="46">46</a>Dichoso ayo na tentago, yaguin mato y amuña ya sineda jafatitinas taegüije.</span> <span class="verse"><a name="47">47</a>Magajet jusangane jamyo, na uninamagasgüe todo gui iyoña.</span> <span class="verse"><a name="48">48</a>Lao yaguin ayo y taelaye na tentago ilegña gui corasonña: Y amujo ufato atrasao;</span> <span class="verse"><a name="49">49</a>Ya sigue di janafanlamen y mangachongña, y chumochocho yan gumiguimen yan y manbeglacho:</span> <span class="verse"><a name="50">50</a>Y señot ayo na tentago ufato güije na jaane gui anae ti jananangga yan y ora ni ti jatungo,</span> <span class="verse"><a name="51">51</a>Ya uyenajo güe ni latigo yan ufinanue ni y patteña yan hipocrita sija ayo nae uguaja tumanges, yan chegcheg nifen.</span> </p></div</div></div></body></html>