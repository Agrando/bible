<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/john">John</a> &gt <strong>Chapter 2</strong></div><p><span class="verse"><a name="1">1</a>Y mina tres na jaane, mafatinas y guipot umasagua, gui Cana, siudan Galilea, ya y nanaña si Jesus gaegue güije.</span> <span class="verse"><a name="2">2</a>Ya si Jesus yan y disipuluña maagange locue para y guipot umasagua.</span> <span class="verse"><a name="3">3</a>Anae taya y bino, y nanaña si Jesus ilegña nu güiya: Taya binoñija.</span> <span class="verse"><a name="4">4</a>Ya ilegña nu güiya si Jesus: Pot jafayo na juentalo nu jago, palaoan? trabia ti mafato y orajo.</span> <span class="verse"><a name="5">5</a>Si nanaña ilegña ni manmañeñetbe: Fatinas todo y tinagoña.</span> <span class="verse"><a name="6">6</a>Y estaba güije saes lauyan acho, parejoja yan y guinasgasñija y Judios, na manulat, cada uno, dos pat tres cantaro.</span> <span class="verse"><a name="7">7</a>Ylegña si Jesus nu sija: Nafanbula este sija lauyan janom. Ya manafanbula asta y pachot.</span> <span class="verse"><a name="8">8</a>Ya ilegña nu sija: Chile pago ya innae y maestrosala; ya machule.</span> <span class="verse"><a name="9">9</a>Ya anae y maestrosala jachague y janom na mafatimas bino, ya ti jatungo guine mano: (lao y manmañeñetbe tumungo, na jachule y janom), y maestrosala jaagange y nobio;</span> <span class="verse"><a name="10">10</a>Ya ilegña nu güiya: Todo y taotao janafofona y mauleg na bino; ya yaguin esta manjaspog, ayo nae y mas manaelaye: lao jago unnanana y mauleg na bino asta pago.</span> <span class="verse"><a name="11">11</a>Este na tutujon y señatña sija, jafatinas si Jesus, guiya Cana suidan Galilea, ya janamatungo y minalagña; ya y disipuluña sija majonggue güe.</span> <span class="verse"><a name="12">12</a>Despues di este tumunog guiya Capernaum, güiya yan y mañeluña yan y disipuluña sija, ya mañaga güije ti megae na jaane.</span> <span class="verse"><a name="13">13</a>¶ Y estaba güije jijot y pascuan y Judios, ya si Jesus cajulo guiya Jerusalem.</span> <span class="verse"><a name="14">14</a>Ya jasoda gui guimayuus manmanbebende y nubiyo yan y quinilo, yan y paluma, yan y manmanulalaeca manmatatachong:</span> <span class="verse"><a name="15">15</a>Ya mañaolag ni tale, ya janafanmalago todo gui guimayuus, yan y quinilo, yan y nubiyo; yan y machapon y salape y manmanulalaeca, yan manaalinquin y lamasa,</span> <span class="verse"><a name="16">16</a>Ya ilegña ni manmanbebende ni paluma: Nafanjanao güine este sija na güinaja, ya chamiyo fumatitinas y guima tata, guima namajan.</span> <span class="verse"><a name="17">17</a>Entonses manmanjaso y disipuluña ni estaba matugue: Ynigo y guimamo cumano yo.</span> <span class="verse"><a name="18">18</a>¶ Y Judio sija manmanope ya ilegñija; Jafa na señat unfanuejam taegüije ayo, sa jago unfatinas este sija na güinaja?</span> <span class="verse"><a name="19">19</a>Si Jesus manope ya ilegña: Yulang este na gumayuus, ya y tres na jaane; junacajulo talo.</span> <span class="verse"><a name="20">20</a>Ayonae y Judio sija ilegñija: Gui cuarentaisaes años manacajulo este na gumayuus, ya jago, gui tres na jaane, unacajulo?</span> <span class="verse"><a name="21">21</a>Lao güiya umadingan ni guima tataotaoña.</span> <span class="verse"><a name="22">22</a>Enao mina anae cajulo guine manmatae, y disipuluña jajaso na munjayan jasangane este, ya manmanjonggue ni tinigue sija yan y sinangan ni jasangan si Jesus.</span> <span class="verse"><a name="23">23</a>¶ Ya, güiya gaegue guiya Jerusalem gui pascua, y jaane ni guipot, ya megae manmanjonggue ni naanña, anae malie sija y señatña sija ni jafatinas.</span> <span class="verse"><a name="24">24</a>Lao si Jesus namaesa, ti jaangoco güe guiya sija, sa güiya jatungo todo taotao,</span> <span class="verse"><a name="25">25</a>Ya taya nesesida na jaye unae testimonio ni taotao, sa güiya tumungo y guaja gui jalom taotao.</span> </p></div</div></div></body></html>