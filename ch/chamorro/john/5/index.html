<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/john/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/john">John</a> &gt <strong>Chapter 5</strong></div><p><span class="verse"><a name="1">1</a>DESPUES di manmalofan este sija, guaja gupot y Judio sija ya si Jesus cajulo guiya Jerusalem.</span> <span class="verse"><a name="2">2</a>Ya iya Jerusalem, jijot gui petta quinilo sija, guaja un tangque janom na mafananaan gui fino Hebreo, Betesda, na guaja sinco potta.</span> <span class="verse"><a name="3">3</a>Ya manestaba güije megagae na manmalango: bachet, mangojo, yan mansogsog.</span> <span class="verse"><a name="4">4</a>Ya gaegue güije un taotao na esta malofan treinta y ocho años na malango.</span> <span class="verse"><a name="5">5</a>Linie as Jesus na umaason, ya anae jatungo na amam na tiempo, ilegña nu güiya: Malago jao na umagong?</span> <span class="verse"><a name="6">6</a>Ynepe güe ni y malango: Señot, taya jaye yo unninajalom gui tangque y tiempo nae y janom sigue ni calalamten, ya anae jumajanaoyo, otro tumunog antes qui guajo.</span> <span class="verse"><a name="7">7</a>Sinanangane as Jesus: Cajulojao, jatsa y camamo ya unjanao!</span> <span class="verse"><a name="8">8</a>Ya enseguidas magong y chetnot ayo na taotao, ya jajatsa y camaña ya mapos. Lao ayo na jaane sabado.</span> <span class="verse"><a name="9">9</a>¶ Ylegñija y Judio sija nu y manamagong: Sabado, este na jaane, ti tunas unchule y camamo!</span> <span class="verse"><a name="10">10</a>Manope güe: Ayo y munamagong yo, güiya namaesa sumangane yo: jatsa y camamo ya unjanao.</span> <span class="verse"><a name="11">11</a>Entonses mafaesen güe: Jaye enao na taotao y sumangane jao, na unjatsa y camamo yan unjanao?</span> <span class="verse"><a name="12">12</a>Ayo y guinin minamagong güe, ti jatungo jaye; sa si Jesus esta mapos, sa gaegue güije na lugat, un linajyan taotao.</span> <span class="verse"><a name="13">13</a>Sineda güe despues as Jesus, gui templo, ya ilegña: Estagüe esta magong jao; chamo umiisao talo no sea na taelayeña qui este ufato guiya jago.</span> <span class="verse"><a name="14">14</a>Ayo na taotao mapos, ya jasangane Judio sija na si Jesus ninamagong y chetnotña.</span> <span class="verse"><a name="15">15</a>Ya pot este na rason, y Judio sija madulalag si Jesus, sa y jafatinas este na güinaja gui sabado na jaane.</span> <span class="verse"><a name="16">16</a>Entonses si Jesus maninepe: Si tatajo jafatitinas asta pago, yan guajo locue jufatitinas.</span> <span class="verse"><a name="17">17</a>Ya pot este na rason y Judio sija japrocura mas dangculo para ujapuno, say ti janainaleja y sabado na jaane, lao pot y jasangan locue na si Yuus güiya y tataña; jafatitinas güiyaja parejo yan si Yuus.</span> <span class="verse"><a name="18">18</a>¶ Entonses si Jesus manope ilegña nu sija: Magajet ya magajet jusangane jamyo: Ti siña y Lajiña jafatinas jafa pot güiya namaesa, lao jafa y jalie finatinas y tata; sa todo y finatinasña, taemanoja y Lajiña locue fumatinas.</span> <span class="verse"><a name="19">19</a>Sa y Tata yaña y Lajiña ya jafanue nu güiya todo ni jafatitinas; ya jafanue nu güiya y checho ni mandangculo, ya jamyo unfanmanman.</span> <span class="verse"><a name="20">20</a>Sa taegüenao si Tata janafangajulo y manmatae ya jananae linâlâñija, taegüije locue y Lajiña janae y linâlâ, jaye malagoña.</span> <span class="verse"><a name="21">21</a>Sa y Tata taya jaye jajujusga, lao todo y juisio, janae y Lajiña.</span> <span class="verse"><a name="22">22</a>Para todo ufanmanonra ni Lajiña jaf taemanoja jaonra y Tata. Ya y ti umonra y Lajiña, ti jaonra si Tata ni tumago güe.</span> <span class="verse"><a name="23">23</a>Magajet ya magajet jusangane jamyo: Y jumungog y sinanganjo, ya jumonggue ayo y tumago yo, guaja linâlâfia taejinecog; ya ti ufato gui sinapet; lao esta malofan guine y finatae para y linâlâ.</span> <span class="verse"><a name="24">24</a>Magajet ya magajet jusangane jamyo: Y ora mamamaela, ya pago esta; na y manmatae sija ujajungog y inagang Lajin Yuus; ya ayo sija y jumungog, ufanlâlâ.</span> <span class="verse"><a name="25">25</a>Sa taegüine y Tata guaja linâlâfia guiya güiyaja; taegüineja janae locue y Lajiña, para uguaja linâlâña guiya güiyaja:</span> <span class="verse"><a name="26">26</a>Ya janae locue ninasiñaña para ufatinas juisio, sa güiya y Lajin taotao.</span> <span class="verse"><a name="27">27</a>Chamiyo ninafanmamanman ni este: sa y ora mamamaela, na todo ayo sija y mangaegue gui naftan, umajungog y inagangña,</span> <span class="verse"><a name="28">28</a>Ya jumanao juyong; y fumatinas mauleg, ufanjuyong gui quinajulo para linâlâ; ya ayo sija y fumatinas taelaye, y quinajulo para sinapit.</span> <span class="verse"><a name="29">29</a>¶ Ti siña yo namaesa mamatinas jafa: taemanoja y jiningogco, ayoja jujusga, sa y juisioco tunas, sa ti jualiligao y minalagojo; lao y minalago y tata ni tumago yo.</span> <span class="verse"><a name="30">30</a>Yaguin mannae yo testimonio nu guajo namaesa, y testimoniojo ti magajet.</span> <span class="verse"><a name="31">31</a>Guaja otro na mannanae testimonio. nu guajo; ya guajo jutungo na y testimonioña, ni y ninaiña pot guajo, magajet.</span> <span class="verse"><a name="32">32</a>Jamyo manmatago para as Juan, ya güiya mannae testimonio ni magajet;</span> <span class="verse"><a name="33">33</a>Lao y testimonio ni juresibe, ti guinin y taotao: lao jusangane estesija, para jamyo infanlibre.</span> <span class="verse"><a name="34">34</a>Güiya y lámpara ni masonggue ya maniina; ya jamyo infanmalago manmagof didide na tiempo gui candetña.</span> <span class="verse"><a name="35">35</a>Ya y testimonio ni gaegue guiya guajo mas dangculo qui y gaegue gui as Juan; sa y finatinas ni y Tata numaeyo para umacumple, ayo na finatinas na guajo jufatinas; este jatestifica nu guajo, nu y Tata tumago yo.</span> <span class="verse"><a name="36">36</a>Si Tata locue ni y tumago yo, güiya namaesa mannae y testimonio nu guajo. Jamyo tat nae injingog bosña, ni locue ti inlie jechuraña.</span> <span class="verse"><a name="37">37</a>Ya taya sinanganña sumaga guiya jamyo; sa ti injenggue na güiya manago.</span> <span class="verse"><a name="38">38</a>Aligao y tinigue sija sa y jinasonmiyo iya güiya nae inguaja y linâlâ na taejinecog; ya sija todo ufanmannae testimonio nu guajo,</span> <span class="verse"><a name="39">39</a>Ti manmalago jamyo manmamaela guiya guajo, para uguaja linâlâ.</span> <span class="verse"><a name="40">40</a>Ynenra y taotao sija, guajo ti juresibe.</span> <span class="verse"><a name="41">41</a>Lao guajo jutungo jamyo na taya y güinaeyan Yuus ni y gaegueja guiya jamyo.</span> <span class="verse"><a name="42">42</a>Guajo mato yo pot y naan Tatajo, ya ti inresibe yo; yaguin otro mato pot y naanña namaesa, ayo inresibe.</span> <span class="verse"><a name="43">43</a>Jafa muna siña injenggue jamyo ni y rumesibe inenra uno sija yan otro, ya ti inaligao y inenraja na mato guine as Yuus na unoja?</span> <span class="verse"><a name="44">44</a>Ti injaso na jufaaela jamyo gui as Tata: ya y fumaaela jamyo si y Moises, ayo nae gaegue ininangganmiyo.</span> <span class="verse"><a name="45">45</a>Pues yaguin injenggue si y Moises, injenggue yo locue: sa iya guajo nae manugue si Moises.</span> <span class="verse"><a name="46">46</a>Lao yaguin tinigueña sija ti injenggue, jafa muna injenggue y sinanganjo?</span> </p></div</div></div></body></html>