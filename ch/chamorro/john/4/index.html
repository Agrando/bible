<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/john/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/john">John</a> &gt <strong>Chapter 4</strong></div><p><span class="verse"><a name="1">1</a>ANAE y Señot jatungo, na Fariseo sija manmanjungog, na si Jesus jafatinas disipuluña ya jatagpange megaeña qui si Juan.</span> <span class="verse"><a name="2">2</a>(Achogja ti si Jesus namaesa matagpange, lao y disipuluñaja),</span> <span class="verse"><a name="3">3</a>Jadingo guiya Judea, ya mapos talo malag Galilea.</span> <span class="verse"><a name="4">4</a>Ya janesesita na umalofan inanaco Samaria.</span> <span class="verse"><a name="5">5</a>Mato pues gui un siudan Samaria, na mafanaan Sicar, jijot gui fangualuan na si Jacob janae si José, lagiña.</span> <span class="verse"><a name="6">6</a>Ya gaegue güine y tipo Jacob. Enaomina si Jesus, sa yayas güe guinin y chalan, matachong gui oriyan y tipo. Güenao na ora cana a las saes.</span> <span class="verse"><a name="7">7</a>Mato un palaoan Samaria para ufanlupog janom; ya si Jesus ilegña nu güiya: Naeyo ya juguinem.</span> <span class="verse"><a name="8">8</a>Sa y disipuluña manmapos para y siuda, para ufanmamajan nengcano.</span> <span class="verse"><a name="9">9</a>Ylegña nu güiya y palaoan Samaria: Jaftaemano na jago y Judio jao, ya untagojit najunaguinemjao, ya guajo palaoan Samaria? (Sa y Judio sija ti manatungo yan y taotao Samaria).</span> <span class="verse"><a name="10">10</a>Manope si Jesus, ya ilegña nu güiya: Yaguin untungo y ninaeña si Yuus yan jaye güe y sumangane jao, naeyo ya juguinem: jago ungagao güe ya güiya unninae janom lalâlâ.</span> <span class="verse"><a name="11">11</a>Ya y palaoan ilegña nu güiya: Señot, taya siña unlupog, sa y tipo tadong: amano pues nae guaja jao ni y janom lalâlâ.</span> <span class="verse"><a name="12">12</a>Ada dangculoña jao qui y tatanmame as Jacob, ni y numaejam nu este na tupo, ya güiya gumiguinem yan famaguonña, yan y gaña gâgâ sija?</span> <span class="verse"><a name="13">13</a>Manope si Jesus, ya ilegña nu güiya: Jaye y guminem nu este na janom, güiya umajo talo.</span> <span class="verse"><a name="14">14</a>Lao ayo y guminem uje na janom y junae güe, para todo y tiempo ti umajo; ya ayo na janom y guajo junae güe, güiya y janom tupo, ni jumuyong para linâlâ na taejinecog.</span> <span class="verse"><a name="15">15</a>Ylegña nu güiya y palaoan: Señot, naeyo nu este na janom para ti siñayo majo, ni jutalo mague para jufanlupog.</span> <span class="verse"><a name="16">16</a>Si Jesus ilegña nu güiya: Janao agange y asaguamo, ya unmamaela güine mague.</span> <span class="verse"><a name="17">17</a>Manope y palaoan ya ilegña nu güiya: Taya asaguajo. Ylegña nu güiya si Jesus: Mauleg sinanganmo na ilegmo. Taya asaguajo.</span> <span class="verse"><a name="18">18</a>Sa sinco jagas asaguamo; ya pago y gaegue guiya jago, ti güiya y asaguamo: este unsangan pot minagajet.</span> <span class="verse"><a name="19">19</a>Ya ilegña nu güiya y palaoan: Señot, pineloco nu jago, profeta jao.</span> <span class="verse"><a name="20">20</a>Y tatanmame manmanadodora güine gui jalomtano, ya jamyo ilegmiyo, na iya Jerusalem, ayo na lugat, siempre nae umafatinas y adorasion.</span> <span class="verse"><a name="21">21</a>Ylegña nu güiya si Jesus: Palaoan, jonggue yo sa ufato y ora, na ti este na jalomtano, ni iya Jerusalem, inadora jamyo si Yuus Tata.</span> <span class="verse"><a name="22">22</a>Jamyo inadora ti intingo. Jame inadora y tiningomame, sa y satbasion y Judio sija güiya.</span> <span class="verse"><a name="23">23</a>Lao y jaane umamaela, ya güiya güe pago, nae y magajet na manmanadododora, uje adodora si Yuus Tata gui espiritu yan y minagajet; sa si Yuus Tata, locue jaaliligao ayo sija y umadodora güe.</span> <span class="verse"><a name="24">24</a>Si Yuus, güiya Espiritu, ya y umadora güe, siempre jaadora güe y espiritu yan y minagajet.</span> <span class="verse"><a name="25">25</a>Ylegña nu güiya y palaoan: Guajo jutungo na y Mesias umamaela (ayo y naanña si Cristo); yaguin mato güe, güiya ufanagüejit todo.</span> <span class="verse"><a name="26">26</a>Ylegña nu güiya si Jesus: Guajoyo, ni umadingangane jao.</span> <span class="verse"><a name="27">27</a>¶ Ya pot este manmato y disipuluña ya ninafanmanman pot y umadingan yan y palaoan: ya ni uno siña umalog: Jafa finaesesenmo? pat, pot jafa uncuentutuse güe?</span> <span class="verse"><a name="28">28</a>Taegüenao y palaoan japolo y batdeña, ya mapos malag y siuda, jasangane y taotao sija ya ilegña:</span> <span class="verse"><a name="29">29</a>Fanmamaela ya inlie un taotao ni sumangane yo todo y finatinaso! Güiya buente si Cristo?</span> <span class="verse"><a name="30">30</a>Manmapos gui siuda, ya manmalag as Jesus.</span> <span class="verse"><a name="31">31</a>Ayo na tiempo magagagao güe ni disipulo sija, ilegñija: Rabi, chocho!</span> <span class="verse"><a name="32">32</a>Ya güiya ilegña na sija: Guaja najo nengcano na jamyo ti intingo.</span> <span class="verse"><a name="33">33</a>Enaomina y disipulo sija ilegñija entre sija: Buente guaja chumulilie naña?</span> <span class="verse"><a name="34">34</a>Si Jesus ilegña nu sija: Y nengcanojo y jufatinas y minalago ayo y tumago yo, ya magpo chechoña.</span> <span class="verse"><a name="35">35</a>Ya ti ilegmiyo: Guaja trabia cuatro na meses nae ufato y quineco? Estagüe na jusangane jamyo: Fanalagquilo y matanmiyo ya inatan y fangualuan sija, sa esta manapaca para quineco.</span> <span class="verse"><a name="36">36</a>Ya y mangoco uresibe y apasña, ya uchule y tinegcha para taejinecog na linâlâ; para ayo y mangoco, ya ayo y manananom mandaña gui minagof.</span> <span class="verse"><a name="37">37</a>Ya pot este macumple y sinangan: uno manananom ya y otro mangongoco.</span> <span class="verse"><a name="38">38</a>Guajo jamyo tumago para infanmangoco ya ti jamyo chumogüe; otro manmachocho ya jamyo manjalom gui chechoñija.</span> <span class="verse"><a name="39">39</a>¶ Ya megae na taotao Samaria, taotao güije na siuda, manmanjonggue nu güiya pot y sinangan y palaoan, sa manae testimonio na ilegña: Jasangane yo todo ni y finatinasjo.</span> <span class="verse"><a name="40">40</a>Enao mina anae y taotao Samaria manmato guiya güiya, magagao na usaga ya ufandaña; ya güiya sumaga güije dos na jaane.</span> <span class="verse"><a name="41">41</a>Ya y manmanjonggue nu güiya gofmegae pot y sinanganña.</span> <span class="verse"><a name="42">42</a>Ya ilegñija nu y palaoan: Pago ti pot y finomo na injenggue; sa jame mismo injingog güe, ya intingo na este, güiya y magajet na Salvadot y tano.</span> <span class="verse"><a name="43">43</a>¶ Ya depues di dos na jaane, jumanao güije ya malag Galilea.</span> <span class="verse"><a name="44">44</a>Potjafa na si Jesus mismo manae testimonio, na y profeta gui tanoña taya onraña.</span> <span class="verse"><a name="45">45</a>Ya pot este anae malag Galilea, y taotao Galilea maresibe güe sa malie todo y finatinasña guiya Jerusalem, na jafatinas gui tiempo y guipot; sa sija locue manmalag y guipot.</span> <span class="verse"><a name="46">46</a>¶ Mato, otro biaje, si Jesus, guiya Cana siuda guiya Galilea, nae y jafatinas bino y janom: ya guaja güije un magalaje na y lajiña malango guiya Capernaum.</span> <span class="verse"><a name="47">47</a>Ya anae jajungog na si Jesus, jumanao gui Juda ya tumunog para Galilea, mapos güe malag as Jesus, ya jagagao na utunog guiya Capernaum, ya uamte y lajiña, sa esta cumequematae.</span> <span class="verse"><a name="48">48</a>Enao mina si Jesus ilegña nu güiya: Yaguin ti inlie señat sija, yan y ninamanman sija, ti injenggue.</span> <span class="verse"><a name="49">49</a>Ya ilegña y magalage nu güiya: Señot, tunog lasajyao, antes qui umatae y lajijo!</span> <span class="verse"><a name="50">50</a>Ylegña si Jesus nu güiya: Janao, sa y lajimo lâlâ! Jajonggue y taotao y sinangan Jesus ni y sinangane güe, ya mapos.</span> <span class="verse"><a name="51">51</a>Ya anae güiya tumutunog, y familiaña matagam güe ya masangane na ilegñija, Na y lajimo lâlâ!</span> <span class="verse"><a name="52">52</a>Mamaesen jafa na ora y lajiña na mumauleg, ya ilegñija: Nigap gui las siete na ora pinelo ni calenturaña.</span> <span class="verse"><a name="53">53</a>Jatungo y tataña enao na ora nae sinangane güe as Jesus, Y lajimo lâlâ; ya güiya namaesa jajonggue yan todo y familiaña!</span> <span class="verse"><a name="54">54</a>Este y mina dos na señat, na jafatinas si Jesus, anae jinanaoña guiya Judea, para Galilea.</span> </p></div</div></div></body></html>