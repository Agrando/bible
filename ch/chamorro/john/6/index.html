<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/john/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/john">John</a> &gt <strong>Chapter 6</strong></div><p><span class="verse"><a name="1">1</a>DESPUES di manmalofan estesija, mapos si Jesus malag y otro banda y tasen Galilea, na ayo y tasen Tiberias.</span> <span class="verse"><a name="2">2</a>Ya madalalag güe ni y dangculo na linajyan taotao sa jalie sija y megaegae na señat ni jafatinas gui manmalango.</span> <span class="verse"><a name="3">3</a>Ya cajulo si Jesus gui un ogso, ya matachong güije yan y disipuluña sija.</span> <span class="verse"><a name="4">4</a>Ya jijot y guipot pascua, guipot y Judio sija.</span> <span class="verse"><a name="5">5</a>Ya anae tumalag jilo si Jesus, jalie na guaja mamamaela para iya güiya, un linajyan na taotao, ilegña as Felipe: Manu nae tafanmamajan pan para ufañocho este sija?</span> <span class="verse"><a name="6">6</a>Jasangan este para uchague güe; sa güiya tumungo jafa ufatinas.</span> <span class="verse"><a name="7">7</a>Manope si Felipe: Dosiento na denario na pan, ti ufannajong para cada uno guiya sija ufañule didide.</span> <span class="verse"><a name="8">8</a>Ylegña nu güiya, uno gui disipuluña sija, Andres, chelun Simon Pedro:</span> <span class="verse"><a name="9">9</a>Un patgon gaegue güine na guaja sinco pan sebada yan dos güijan na diquique: Lao jafa na estesija, gui entalo y este na minegae?</span> <span class="verse"><a name="10">10</a>Ylegña si Jesus: Nafanason y taotao. Ya megae na chaguan gaegue güije na lugat, ya manason y taotao, cana sinco mil na lalaje.</span> <span class="verse"><a name="11">11</a>Ya jachule si Jesus ayo sija na pan ya anae janae si Yuus grasias, jaipie todo ayo y manaason; taegüijija locue ni y güijan sija, jaf taemanoja y minalagoñija.</span> <span class="verse"><a name="12">12</a>Ya anae manjaspog ilegña ni disipuluña sija: Joca todo y dinidide ni y tetenjan, sa munga guaja malingo.</span> <span class="verse"><a name="13">13</a>Ya jajoca todo, ya janabula dose na canastran dangculo ni y dinidide, dinididin y sincoja na pan sebada, y tejnan ayo sija y mañocho.</span> <span class="verse"><a name="14">14</a>Ayo sija na taotao, anae jalie y señat ni jafatinas si Jesus, ilegñija: Este senmagajet na güiya y profeta ni para umamaela gui tano.</span> <span class="verse"><a name="15">15</a>¶ Ayo na tiempo jatungo si Jesus, na ufanmamaela para umacone pot minetgot, ya jafatinas y ray, tumalo guato gui un jalomtano güigüiyaja namaesa.</span> <span class="verse"><a name="16">16</a>Anae esta pupuenge manunog y disipuluña sija gui tase.</span> <span class="verse"><a name="17">17</a>Ya manjalom gui un sajyan, ya manchinichile ni tase para Capernaum. Ya pago jomjom, ya si Jesus ti manfinatotoe sija.</span> <span class="verse"><a name="18">18</a>Ya cajulo dangculo na napon pot rason un dangculo na manglo na manguaefe.</span> <span class="verse"><a name="19">19</a>Ya anae esta manmamogsae gui tase calang bente sinco pot trenta estadio, malie si Jesus na mamomocat gui jilo y tase ya lumalajijot guato gui sajyan: ya manmaañao sija.</span> <span class="verse"><a name="20">20</a>Lao güiya ilegña nu sija: Guajoyo; chamiyo fanmaañao!</span> <span class="verse"><a name="21">21</a>Manmagof anae maresibe gui sajyan; ya ensiguidas mato y sajyan gui tano ni y jajananao güe.</span> <span class="verse"><a name="22">22</a>¶ Y inagpaña na jaane, y linajyan taotao ni gaegue gui otro bandan tase, jalilie na taya güije mas na unoja na sajyan diquique, ya jatungo na si Jesus ti jumalom gui sajyan yan y disipuloña sija, lao y disipuloña sija esta manmapos sijaja;</span> <span class="verse"><a name="23">23</a>(Ya manmato sija y sajyan diquique guine Tiberias, jijot güije na lugat anae mañocho ni pan, despues di y Señot janae si Yuus grasias.)</span> <span class="verse"><a name="24">24</a>Ya anae jalie y linajyan taotao sija na si Jesus taegüe güije, ni y disipuluña sija; manjalom sija locue gui sajyan diquique, ya manmapos para Capernaum, maaliligao si Jesus.</span> <span class="verse"><a name="25">25</a>Ya anae masoda gui otro bandan tase, ilegñija nu güiya: Rabi Ngaean nae mato jao güine?</span> <span class="verse"><a name="26">26</a>Maninepe as Jesus ilegña: Magajet ya magajet jusangane jamyo; na inaliligao yo, ti pot y liniimiyo ni señat sija; lao pot y quinanomiyo ni pan, y ninafanjaspog jamyo.</span> <span class="verse"><a name="27">27</a>Fanmachocho, munga para ayo y fafalingo na nengcano, lao ayo na nengcano y sumaga taejinecog na linâlâ, ni y Lajin taotao numae jamyo; sa güiya sineyo ni Tata, si Yuus.</span> <span class="verse"><a name="28">28</a>Enao mina ilegñija nu güiya: Jafa tafatinas, para utafatinas y checho Yuus?</span> <span class="verse"><a name="29">29</a>Si Jesus manope ilegña nu sija: Este y checho Yuus, na injenggue ayo y jatago.</span> <span class="verse"><a name="30">30</a>Entonses ilegñija nu güiya: Jafa na señat unfatinas para inlie, ya injenggue jao? Jafa chechomo?</span> <span class="verse"><a name="31">31</a>Si tatanmame jacano y mana gui desierto, taemanoja y munjayan matugue; pan guine y langet manmanae para u jacano.</span> <span class="verse"><a name="32">32</a>Ya ilegña si Jesus nu sija: Magajet ya magajet jusangane jamyo, na ti si Moises numae jamyo ni pan guine y langet, si Tatajo janae jamyo ni magajet na pan guine y langet.</span> <span class="verse"><a name="33">33</a>Sa y pan Yuus ayo y tumunog guine y langet, ya jananae linâlâ y tano.</span> <span class="verse"><a name="34">34</a>Ayo nae ilegñija nu güiya: Señot naejam siempre ni este na pan!</span> <span class="verse"><a name="35">35</a>Si Jesus ilegña nu sija: Guajo y pan lalâlâ; y mato guiya guajo, ti uñalang; ya y jumonggue yo, ti umajo para taejinecog.</span> <span class="verse"><a name="36">36</a>Lao jusangane jamyo; na este inlie yo ya ti injenggue.</span> <span class="verse"><a name="37">37</a>Todo y janae yo si Tata, ufato guiya guajo; ya ayo y ufanmato guiya guajo, gosmagajet na guajo ti siña juyute güe juyong.</span> <span class="verse"><a name="38">38</a>Sa tumunog yo guine y langet ti para jufatinas y minalagojo, lao y minalagoña ayo y tumago yo.</span> <span class="verse"><a name="39">39</a>Ya este y minalagoña ayo y tumago yo, na todo y janae yo ti siña junafalingo taya, lao junacajulo güe gui uttimo na jaane.</span> <span class="verse"><a name="40">40</a>Ya este y minalagon Tata, na todo ayo y jalie y Lajiña ya jinenggue guiya güiya, uguaja linâlâña taejinecog; ya junacajulo güe gui uttimo na jaane.</span> <span class="verse"><a name="41">41</a>¶ Enaomina y Judio sija mamofea güe anae jasangan: Guajo y pan ni tumunog guine y langet.</span> <span class="verse"><a name="42">42</a>Ya ilegñija: Ada ti güiya este as Jesus lajin José? si tataña, yan nanaña tatungoja? Jafa pues muna ilegña: Guajo tumunog guine y langet?</span> <span class="verse"><a name="43">43</a>Si Jesus manope ya ilegña nu sija: Chamiyo fanmanmofefea entre jamyo.</span> <span class="verse"><a name="44">44</a>Taya siña mato guiya guajo yaguin si Tata, ni tumago yo, ti quinene güe; ya guajo junacajulo güe gui uttimo na jaane.</span> <span class="verse"><a name="45">45</a>Matugue esta gui profeta sija: Ya todo ayo sija ufanmafanagüe finanagüen Yuus. Enaomina cada uno ni jumungog y Tata ya jatungo y mafanagüeña, ufato guiya guajo.</span> <span class="verse"><a name="46">46</a>Munga yo na jusangan na guaja na taotao y esta jalie si Tata, lao ayo y mamaela guinin as Yuus, güiyaja jalie si Tata.</span> <span class="verse"><a name="47">47</a>Magajet ya magajet jusangane jamyo: Ayo y jumonggue yo guaja linâlâña na taejinecog,</span> <span class="verse"><a name="48">48</a>Guajo y pan y linâlâ.</span> <span class="verse"><a name="49">49</a>Si tatanmiyo, jacano y mana gui jalomtano ya manmatae.</span> <span class="verse"><a name="50">50</a>Estagüiya y pan ni tumunog guine y langet, para jaye y cumano güe, ti umatae.</span> <span class="verse"><a name="51">51</a>Guajo y lalâlâ na pan ni tumunog guine y langet: yaguin guaja cumano este na pan, ulâlâ para todo y tiempo; junggan ya y pan ni guajo mannae, guiya mismo catneco, na junae para linâlâ y tano.</span> <span class="verse"><a name="52">52</a>¶ Managuaguat entre sija y Judio sija, ilegñija: Jafa muna usiña este na taotao unaejit ni catneña para utacano?</span> <span class="verse"><a name="53">53</a>Si Jesus pot anão ilegña nu sija: Magajet ya magajet jusangane jamyo: Yaguin ti incano y catnen y Lajin taotao, ya ti inguimen y jâgâña, taya linâlâ guiya jamyo.</span> <span class="verse"><a name="54">54</a>Y cumano y catneco, ya jaguimen y jâgâjo, guaja linâlâña taejinecog, ya junacajulo güe gui uttimo na jaane.</span> <span class="verse"><a name="55">55</a>Sa y catneco, güiya y magajet na nengcano; ya y jâgâjo, güiya y magajet na guimen.</span> <span class="verse"><a name="56">56</a>Ayo y cumano y catneco, y jaguimen y jâgâjo, sumaga guiya guajo, ya guajo guiya güiya.</span> <span class="verse"><a name="57">57</a>Taegüine y Tata, ni lalâlâ, janamamaela yo, ya guajo lalâlâ pot si Tata; taegüineja locue y cumano yo, güiya locue ulâlâ pot guajo.</span> <span class="verse"><a name="58">58</a>Estagüiya y pan ni tumunog guine y langet; ti parejo yan y tatanmiyo ni cumano y mana ya manmatae: y cumano este na pan ulâlâ para taejinecog.</span> <span class="verse"><a name="59">59</a>Este sija jasangan guiya sunagoga, parejoja yan anae mamanagüe guiya Capernaum.</span> <span class="verse"><a name="60">60</a>¶ Enaomina megae gui disipuluña sija anae majungog este, ilegñija: Majetog na sinangan este; jaye siña umecungog?</span> <span class="verse"><a name="61">61</a>Si Jesus jatungo pot güiyaja namaesa, na y disipuluña sija mangogonggong pot este, ya ilegña nu sija: Ninafañatsaga jamyo nu este?</span> <span class="verse"><a name="62">62</a>Jafa yaguin inlie y Lajin taotao cajulo anae gaegue antes?</span> <span class="verse"><a name="63">63</a>Y espiritu mannanae linâlâ; y catne taya probechoña: y sinangan sija ni jusangane jamyo, ayo espiritu, yan ayo linâlâ.</span> <span class="verse"><a name="64">64</a>Lao guajo palo guiya jamyo na ti manmanjonggue. Sa si Jesus desde y finenana jatungoja jaye sija y ti ufanmanjonggue, yan jaye y uinentrega güe.</span> <span class="verse"><a name="65">65</a>Ya ilegña: Pot este na rason jusangane jamyo: na taya siña mato guiya guajo, yaguin ti ninae ni Tatajo.</span> <span class="verse"><a name="66">66</a>¶ Ayo nae, megae gui disipoluña sija manalo tate, ya ti mañija talo manjanao yan güiya.</span> <span class="verse"><a name="67">67</a>Ayo nae ilegña si Jesus ni dose: Manmalago jamyo manjanao locue?</span> <span class="verse"><a name="68">68</a>Ynepe as Simon Pedro: Señot, jayejam injanao güe? Jago nae guaja sija y sinangan ni taejinecog na linâlâ.</span> <span class="verse"><a name="69">69</a>Ya jame injenggue, ya intingo na jago Ayo na Santos na guine as Yuus.</span> <span class="verse"><a name="70">70</a>Si Jesus jaope sija: Ti juayig jamyo dose, ya y uno guiya jamyo anite?</span> <span class="verse"><a name="71">71</a>Ya jasangan pot si Judas Iscariote, lajin Simon: sa este y para uinentrega gae, uno gui dose.</span> </p></div</div></div></body></html>