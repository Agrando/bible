<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/john/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/john">John</a> &gt <strong>Chapter 12</strong></div><p><span class="verse"><a name="1">1</a>AYO na tiempo, saes na jaane antes de pascua, si Jesus malag Betania anae estaba si Lasaro, ayo y guinin matee, ya si Jesus munacajulo guine y entelo manmatae.</span> <span class="verse"><a name="2">2</a>Ya manmanmatinas güije un sena, ya si Marta mañeñetbe; ya si Lasaro, güiya uno gui entalo sija na manmatatachong gui lamasa yan güiya.</span> <span class="verse"><a name="3">3</a>Ayo nae si Maria jachule un libra na inggüente, gasgas na natda, guefguaguan, ya japalae y adeng Jesus, ya jasaosao y adengña nu gaponuluña; ya bula y guima ni pao inggüente.</span> <span class="verse"><a name="4">4</a>Ayo nae ilegña uno gui disipuluña, si Judas Iscariote lajin Simon, ayo y umintrega güe,</span> <span class="verse"><a name="5">5</a>Jafa mina ti mabende este na inggüente pot tres siento denario na salape, ya unumae y mamobble?</span> <span class="verse"><a name="6">6</a>Este ilegña, ti pot inadajiña ni mamobble; lao pot guiya y saque, ya guaja y betsaña, ya jachuchule ayo y sinajguanña.</span> <span class="verse"><a name="7">7</a>Enaomina ilegña si Jesus, Polo güe, para ayo na jaane nae majafot yo, na uadaje este.</span> <span class="verse"><a name="8">8</a>Sa y mamobble siempre gagaegue guiya jamyo; lao guajo taegüeyo guiya jamyo.</span> <span class="verse"><a name="9">9</a>¶ Entonses, dangculo na linajyan taotao, gui Judio sija, jatungo na gaegue güe güije, ya manmato, ti pot causan si Jesusja, lao locue para umalie si Lasaro ni guinin janacajulo guine y entelo manmatae.</span> <span class="verse"><a name="10">10</a>Ya manafaesen entre sija, manmagas y mamale sija, para umapuno locue si Lasaro.</span> <span class="verse"><a name="11">11</a>Sa pot causa di güiya, megae na Judio sija manmalag ayo ya manmanjonggue gui as Jesus.</span> <span class="verse"><a name="12">12</a>¶ Ynagpaña na jaane, dangculo na linajyan taotao, y manmato gui guipot, anae majungog na si Jesus mato guiya Jerusalem,</span> <span class="verse"><a name="13">13</a>Manmañule ni y ramas y trongcon palma ya manmapos para umaresibe güe ya manaagang: Osana! Dichoso güe ni mamamaela ni y naan y Señot, y Ray Israel!</span> <span class="verse"><a name="14">14</a>Ya anae jasoda si Jesus un patgon na bulico, matachong gui jiloña; taegüije y matugue:</span> <span class="verse"><a name="15">15</a>Chamo maañao, jago jagan Sion! estagüe y Raymo na mato, matatachong gui jilo un patgon bulico.</span> <span class="verse"><a name="16">16</a>Y finenana, y disipuloña ti jatungo estesija; lao y tiempo anae si Jesus esta cumajulo gui langet, entonses manmajaso na estesija este matugue nu güiya, ya sija guinin manmafatinas este sija yan güiya.</span> <span class="verse"><a name="17">17</a>Y linajyan taotao na estaba mañisija, anae jaagang juyong si Lasaro gui naftan, ya janacajulo gui entalo manmatae, janae testimonio nu güiya.</span> <span class="verse"><a name="18">18</a>Pot enao locue y linajyan taotao manmato ya maresibe güe, sa majungog na munjayan jafatinas este na señat.</span> <span class="verse"><a name="19">19</a>Pot enao Fariseo sija ilegñija entre sija: Lie na taya probechonmiyo: Estagüe na todo gui jilo y tano manjanao ya dalalag güe.</span> <span class="verse"><a name="20">20</a>¶ Ya guaja sija na taotao Griego ni gui ayo sija na mangajulo para uadodora gui guipot:</span> <span class="verse"><a name="21">21</a>Ayo sija manmato gui as Felipe taotao Betsaida guiya Galilea, ya magagao güe, ilegñija: Señot, manmalagojam inlie si Jesus!</span> <span class="verse"><a name="22">22</a>Mato si Felipe ya jasangane si Andres; ya mamaela si Andres yan si Felipe masangane si Jesus.</span> <span class="verse"><a name="23">23</a>¶ Ya si Jesus maninepe ilegña: Y ora mato na y Lajin taotao uresibe y minalagña.</span> <span class="verse"><a name="24">24</a>Magajet ya magajet jusangane jamyo, na y granon trigo ni ti upodong gui tano, ya umatae, güiya namaesa sumaga; yaguin matae megae na tinegcha uchule.</span> <span class="verse"><a name="25">25</a>Y gumaeya y linâlâña ufinalaguaejon; y chumatlie y linâlâña güine gui tano, pinipilanja y taejinecog na jaane.</span> <span class="verse"><a name="26">26</a>Yaguin guaja y somesetbe yo, udalalag yo; ya mano nae gaegue yo, ayo locue nae ugaegue y somesetbe yo. Yaguin guaja y somesetbe yo, si Tata uenenra güe.</span> <span class="verse"><a name="27">27</a>Pago lebog y antijo: Ya jafa quentosjo? Tata nalibre yo pago na ora! Lao pot este mato yo güine na ora.</span> <span class="verse"><a name="28">28</a>Tata, namalag y naanmo! Pot enao mato guine y langet un inagang, ilegña: Estaba junamalag, ya bae junamalag otro biaje.</span> <span class="verse"><a name="29">29</a>Y linajyan taotao na mangaegue ya injingog ilegñija: guinin julo este. Palo ilegñija: Un angjet sumangane güe.</span> <span class="verse"><a name="30">30</a>Ynepe as Jesus ya ilegña: Ti mato este na inagang pot y causaco lao pot y causanmiyo.</span> <span class="verse"><a name="31">31</a>Pago gaegue y juisio nu este na tano. Pago y magas este na tano umayute juyong.</span> <span class="verse"><a name="32">32</a>Ya guajo, yaguin guajo umajatsayo guine y tano, jucone todo para guajoja.</span> <span class="verse"><a name="33">33</a>Ya este masangan para umatungo jafa na finatae nae umatae.</span> <span class="verse"><a name="34">34</a>Ynepeña y linajyan taotao: Jame injingog y lay na si Cristo ugaegue para todo y tiempo. Jafa mina unsangan: Na y Lajin taotao nesesita umajatsa? Jaye güe este Lajin taotao?</span> <span class="verse"><a name="35">35</a>Ayo nae si Jesus ilegña nu sija: Didide na tiempo y candet ugaegue gui entalonmiyo. Fanmamocat mientras guaguaja y candet para jamyo, sa no sea infanguinacha ni y jemjom; sa y jumajanao gui jemjom, ti jatungo para mano nae y jinanaoña.</span> <span class="verse"><a name="36">36</a>Mientras guaguaja y candet para jamyo, fanmanjonggue ni y candet, para unfamaguon y candet jamyo. Estesija jasangan si Jesus, ya mapos ya umatog pot sija.</span> <span class="verse"><a name="37">37</a>¶ Lao achogja jafatinas megae na señat gui menanñija ti majonggue güe.</span> <span class="verse"><a name="38">38</a>Para umacumple y sinangan ni ilegña si Isaias profeta: Señot, jaye jumonggue y sinanganta? Ya y canae y Señot, jaye guinin munamalie?</span> <span class="verse"><a name="39">39</a>Pot este mina ti siña sija majonggue, sa tomalo jasangan si Isaias:</span> <span class="verse"><a name="40">40</a>Janafanbachet y atadogñija, ya janamajetog y corasoñija: Sa ti manmalie ni y atadogñija, ni ujatungo ni y corasonñija, ya sigue mamañotsot, ya guajo juamte sija.</span> <span class="verse"><a name="41">41</a>Estesija jasangan si Isaias, anae jalie minalagña ya inadingane.</span> <span class="verse"><a name="42">42</a>¶ Pago na tiempo achogja megae na taotao senmagas, jumonggue gue; lao pot causa y Fariseo sija, ti masangan claro, na no sea mayute gui sinagoga.</span> <span class="verse"><a name="43">43</a>Pot jafa muna manmalago sija y inenra y taotao, qui y inenra guine as Yuus.</span> <span class="verse"><a name="44">44</a>¶ Si Jesus umagang ilegña: Y jumonggue yo, guajoja, ti jajonggue lao ayo y tumago yo.</span> <span class="verse"><a name="45">45</a>Y umatan yo, güiya umatan y tumago yo.</span> <span class="verse"><a name="46">46</a>Mato yo gui jilo y tano parejoja y candet, para todo ayo y jumonggue yo, ti sumaga gui jemjom.</span> <span class="verse"><a name="47">47</a>Y jumungog y sinanganjo ya ti jajonggue, guajo ti jujusga; sa ti mato yo para jufanjusga gui tano, lao para junafanlibre y tano.</span> <span class="verse"><a name="48">48</a>Ya y rumechasa yo ya ti rumesibe y sinanganjo, guaja ujinisga güe: Y sinangan ni jusangan, güiya ufanjusga güije uttimo na jaane.</span> <span class="verse"><a name="49">49</a>Sa ti guinin juadingan namaesa; lao si Tata ni tumago yo, güiya numae yo tinago ni para jusangan yan y para jucuentos.</span> <span class="verse"><a name="50">50</a>Ya jutungo na y tinagoña, güiya linâlâ taejinecog: enaomina ayo sija jusangan; taegüije si Tata guinin jasangane yo, taegüijeja jusasangan.</span> </p></div</div></div></body></html>