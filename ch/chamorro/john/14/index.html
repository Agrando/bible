<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/john/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/john">John</a> &gt <strong>Chapter 14</strong></div><p><span class="verse"><a name="1">1</a>CHAMIYO ninafañachatsaga corasonmiyo: injenggue si Yuus, jenggue yo locue.</span> <span class="verse"><a name="2">2</a>Y guima Tatajo nae guaja megae na sagayan: yaguin ti utaegüine mojon jagas jusagane jamyo. Bae jujanao ya jufamauleg y saga para jamyo.</span> <span class="verse"><a name="3">3</a>Yaguin jumanao yo ya jufamauleg y saga para jamyo, jumamaela talo mague ya jucone jamyo yan guajo; sa manoja yo nae sumaga, ayoja locue jamyo.</span> <span class="verse"><a name="4">4</a>Ya mano yo guato, intingo y chalan.</span> <span class="verse"><a name="5">5</a>Ylegña nu güiya si Tomas: Señot, ti intingo para mano jao; ya jafa taemano tungomame nu y chalan?</span> <span class="verse"><a name="6">6</a>Ylegña nu güiya si Jesus: Guajo y chalan, yan y minagajet, yan y linâlâ; taya malag y Tata, yan ti pot guajo.</span> <span class="verse"><a name="7">7</a>Yaguin guinin intingoyo, mojon intingo locue y Tatajo; ya desde pago intingo güe ya inlie güe.</span> <span class="verse"><a name="8">8</a>Ylegña nu guiya si Felipe: Señot, fanue jam nu y Tata ya basta para jame.</span> <span class="verse"><a name="9">9</a>Ylegña nu güiya si Jesus: Megae na tiempo na manjita, ya asta pago ti untungo yo Felipe? Y lumiiyo, jaliija y Tata. Ya jafa muna ilegmo: Fanue jam nu y Tata?</span> <span class="verse"><a name="10">10</a>Ti unjonggue na guajo gaegue gui as Tata, ya y Tata gaegue guiya guajo? Sa y finijo nu y jusasangan, ti jusasangan pot guajoja; lao y Tata nu y sumasasaga guiya guajo, ayo fumatinas y chechoña sija.</span> <span class="verse"><a name="11">11</a>Jenggue na gaegue yo gui as Tata, ya y Tata gaegue guiya guajo: yaguin ti pot este, jenggueyo pot y checho sija.</span> <span class="verse"><a name="12">12</a>Magajet ya magajet y jusangane jamyo: Y jumonggueyo, y checo nu y juchogüe, güiya chumogüe locue; ya mas dangculo na chocho qui este jachogüe; sa jujanao para as Tata.</span> <span class="verse"><a name="13">13</a>Ya todo y ingagao pot y naanjo, bae jufatinas, sa y Tata uresibe minalagña nu y Lajiña.</span> <span class="verse"><a name="14">14</a>Jafaja y ingagaoyo pot y naanjo, bae jufatinas ayo.</span> <span class="verse"><a name="15">15</a>Yaguin inguaeya yo, inadaje y tinagojo.</span> <span class="verse"><a name="16">16</a>Sa bae jutayuyut si Tata ya infanninae otro Consoladot para ugaegue guiya jamyo na taejinecog.</span> <span class="verse"><a name="17">17</a>Güiya y Espiritun minagajet nu y tano ti siña umaresibe; sa ti malie güe, ya ti matungo güe; lao jamyo intingo güe; sa sumaga yan jamyo, ya ugaegue guiya jamyo.</span> <span class="verse"><a name="18">18</a>Ti judingo jamyo güetfano: jumamaela guiya jamyo.</span> <span class="verse"><a name="19">19</a>Dididija talo, y tano ti uliiyo; lao jamyo inliija yo; sa lâlâyo, ya infanlâlâja locue.</span> <span class="verse"><a name="20">20</a>Güije na jaane umasusede na intingo na gaegueyo gui as Tata, ya jamyo guiya guajo ya guajo guiya jamyo.</span> <span class="verse"><a name="21">21</a>Y guaja y tinagojo ya jaadadaje, ayo yo gumaeya; ya y gumaeya yo, ugüinaeya as Tata, ya juguaeya güe; ya jufanuegüe nu guajo mamaesa.</span> <span class="verse"><a name="22">22</a>Ylegña nu güiya si Judas, ti si Iscariote: Señot, jafa muna unfanue jam nu jago namaesa ya ti unfanue y tano?</span> <span class="verse"><a name="23">23</a>Inepe as Jesus ya ilegña nu güiya: Jaye yo y gumaeya, uadaje y sinanganjo; ya ugüinaeya as Tata, ya jame infatoigüe güe ya insagaye güe.</span> <span class="verse"><a name="24">24</a>Y ti gumaeya yo, ti jaadaje y sinanganjo; ya y sinangan nu y injingog, ti sinanganjo, lao iyon y Tata ni tumago yo.</span> <span class="verse"><a name="25">25</a>Estesija jusagane jamyo anae manjijita.</span> <span class="verse"><a name="26">26</a>Lao ayo y Consoladat y Espiritu Santo; nu si Tata utinago pot y naanjo, güiya infanfinanagüe todosija, ya inninafanjajasoja todo y jusangane jamyo.</span> <span class="verse"><a name="27">27</a>Pas jupoluye jamyo; y pasjo junae jamyo; ti taegüine y ninaen y tano na ninaejo. Chamiyo ninafañachatsaga corasonmiyo ni infanmaañao.</span> <span class="verse"><a name="28">28</a>Jamyo jagas injingogja jafa y jusagane jamyo, bae jujano, ya jutalo güine mague guiya jamyo. Yaguin inguaeya yo, magajet infanmagof, sa bae jujanao ya jufalag as Tata; sa si Tata dangculoña qui guajo.</span> <span class="verse"><a name="29">29</a>Pago jagas jusangane jamyo antes qui umasusede, para yanguin jasusede, jamyo injenggue.</span> <span class="verse"><a name="30">30</a>Desde pago na tiempo ti jucuentuse jamyo megae, sa y magalagen este na tano ufato, ya taya iyoña guiya guajo;</span> <span class="verse"><a name="31">31</a>Lao y tano ujatungo na juguaeya si Tata, ya jaftaemanoja si Tata jasangane yo, ayo muna jufatinas. Fangajulo ya nije tafanjanao.</span> </p></div</div></div></body></html>