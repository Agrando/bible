<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/john/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/john">John</a> &gt <strong>Chapter 1</strong></div><p><span class="verse"><a name="1">1</a>Y tutujonña gaegue y Finijo, ya y Finijo güiya yan si Yuus; ya y Finijo güiya si Yuus.</span> <span class="verse"><a name="2">2</a>Güiya gaegue gui tutujonña yan si Yuus.</span> <span class="verse"><a name="3">3</a>Todo y güinaja sija manmafatinas pot güiya; yaguin ti pot güiya, taya ni esta mafatinas, nu y gaegue gui finatinas sija.</span> <span class="verse"><a name="4">4</a>Y linâlâ gaegue guiya güiya, ya y linâlâ, güiya y candet y taotao sija.</span> <span class="verse"><a name="5">5</a>Ya y candet gui jalom jomjom maniina, ya y jemjom ti matungo.</span> <span class="verse"><a name="6">6</a>Y un taotao ni manafato guine as Yuus, y naanña si Juan.</span> <span class="verse"><a name="7">7</a>Güiya mamaela para testimonio, para ufannae testimonio nu y candet, para ufanmanjonggue todo y taotao pot güiya.</span> <span class="verse"><a name="8">8</a>Güiya ti y candet, lao mamaela para ufannae testimonio nu y candet.</span> <span class="verse"><a name="9">9</a>Ayo y magajet na candet ni maniina y todo taotao, na mamamaela güine gui tano.</span> <span class="verse"><a name="10">10</a>Güiya gaegue gui tano, ya y tano mafatinas pot güiya, ya y tano ti matungo güe.</span> <span class="verse"><a name="11">11</a>Güiya mato gui iyoña ya iyoña ti marisibe güe.</span> <span class="verse"><a name="12">12</a>Lao todo y rumesibe güe, güiya janae ninasiñanñija para ufamaguon Yuus; junggan, para todo ni y jumonggue y naanña.</span> <span class="verse"><a name="13">13</a>Sija manmalilis ti guinin y jâgâ, ya ti guinin y minagof y catne, ya ti guinin minagof y taotao, lao guinin as Yuus.</span> <span class="verse"><a name="14">14</a>Ya ayo na Finijo mamacatne ya sumaga guiya jita (ya talie y minalagña, ayo na minalag taegüije y linilisja gui tata), bula y grasia yan y minagajet.</span> <span class="verse"><a name="15">15</a>Si Juan manae testimonio nu güiya ya umagang ya ilegña: Güiya ayo y jusasangan: y mamaela gui tateco, güiya dangculoña qui guajo, sa güiya finenena qui guajo.</span> <span class="verse"><a name="16">16</a>Gui binilaña manmañulijit todo, yan y grasia pot y grasia.</span> <span class="verse"><a name="17">17</a>Sa y tinago sija pot si Moises esta manae, lao y grasia yan y minagajet, pot si Jesucristo namanmato.</span> <span class="verse"><a name="18">18</a>Si Yuus, taya taotao lumie, taya na tiempo, ayo na Lajiña, y linilisja, na gaegue san jalom y pechon tata, güiya jafanue jit nu güiya.</span> <span class="verse"><a name="19">19</a>Ya este y testimonien Juan, anae y Judio sija manafanmato nu y mamale yan Lebita sija, guine Jerusalem, ni manmafasen: Jago, jaye jao?</span> <span class="verse"><a name="20">20</a>Güiya jaconfesatñaejon ya ti japune, lao jaconfesatñaejon, ilegña: Guajo ti Jesucristo yo.</span> <span class="verse"><a name="21">21</a>Ya mafaesen: Jafa nae? Jago si Elias? Ya ilegña: Ti guajo yo. Jago ayo na profeta? Ya manope: Aje.</span> <span class="verse"><a name="22">22</a>Enaomina ilegñija nu güiya: Jaye jao? para siñajam infanmanope ni y tumago jam. Jafa ilelegmo nu jago namaesa?</span> <span class="verse"><a name="23">23</a>Ylegña: Guajo inagang yo nu y umaagang gui desierto; natunas y chalan señot, taegüije ilegña si Esaias profeta.</span> <span class="verse"><a name="24">24</a>Ya ayo sija ni namanmato ni y guinin Fariseo sija.</span> <span class="verse"><a name="25">25</a>Ya mafafaesen güe ya ilegñija nu güiya: Sajafa na managpangejao, yaguin ti jago si Jesucristo, ni si Elias, ni y ayo na profeta?</span> <span class="verse"><a name="26">26</a>Si Juan manope ilelegña: Guajo managpagpange an janom; mas y entalo miyo, guaja uno na ti intingo.</span> <span class="verse"><a name="27">27</a>Este uje y mamaela gui tateco, y mas dangculo qui guajo, ya guajo ti dignoyo na jupula ni y coreas y sapatosña.</span> <span class="verse"><a name="28">28</a>Este sija finatinas guiya Betania y otra banda gui Jordan, anae managpagpange si Juan.</span> <span class="verse"><a name="29">29</a>¶ Y siguiente na jaane jalie si Juan si Jesus na mamaela para iya güiya ya ilegña: Estagüe y corderon Yuus na janajanao y isao gui tano.</span> <span class="verse"><a name="30">30</a>Este yuje ileo, na y tateco mamamaela un laje y dangculoña qui guajo, sa güiya finenena qui guajo.</span> <span class="verse"><a name="31">31</a>Ya guajo ti jutungo; lao para umafanue y Israel nu güiya, enao mina mato yo yan managpagpange yo an janom.</span> <span class="verse"><a name="32">32</a>Si Juan manae testiomonio ilegña: Julie y Espiritu ni tumutunog guinin y langet, taegüije y paluma ya sumaga gui jiloña.</span> <span class="verse"><a name="33">33</a>Ya guajo ti jutungo güe, lao y munamamaela yo para ufanagpange an janom, ayo sumangane yo: Sobre ayo na unlie na tumunog y Espiritu ya sumaga guiya güiya, este uje y managpagpange ni Espiritu Santo.</span> <span class="verse"><a name="34">34</a>Ya guajo julie ya manae yo testimonio nu y güiya y Lajin Yuus.</span> <span class="verse"><a name="35">35</a>¶ Y siguiente na jaane tumalo manmatojgue si Juan yan dos gui disipuluña.</span> <span class="verse"><a name="36">36</a>¶ Ya Jaatan si Jesus ni mamomocat güije, ya ilegña: Estagüe y Corderon Yuus.</span> <span class="verse"><a name="37">37</a>Ya majungog ni dos na disipuluña comequentosña yan madalalag si Jesus.</span> <span class="verse"><a name="38">38</a>Ya jabira güe si Jesus ya jalie na madadalalag güe nu sija ya ilegña nu sija: Jafa inaliligao? Ya sija ilegñija: Rabi (este finijo comequeilegña, gui chamorro, Maestro) manu sagamo?</span> <span class="verse"><a name="39">39</a>Ylegña: mamaela ya unlie. Manmamaela ya jalie manu nae sumaga ya mañagaja yan güiya, güije na jaane, sa jijut y ora y mina dies.</span> <span class="verse"><a name="40">40</a>Si Andres y chelun Simon Pedro, güiya uno gui dos y jumungog umadingan an Juan, yan madalalag güe.</span> <span class="verse"><a name="41">41</a>Güiya jasoda finena y cheluña as Simon, ya ilegña nu güiya: Tasoda y Mesias (ni y cumequeilegña: güiya si Cristo).</span> <span class="verse"><a name="42">42</a>Ya macone guato as Jesus; anae inatan as Jesus ilegña: Jago Simon, patgon Jonas: jago mafanaan Sefas (cumequeilegña: acho).</span> <span class="verse"><a name="43">43</a>Y siguiente na jaane, malago si Jesus malag Galilea, ya jasoda si Felipe, taotao Betsaida, gui siudan Andres yan Pedro.</span> <span class="verse"><a name="44">44</a>Si Felipe jasoda si Nataniel ya ilegña nu güiya: Esta tasoda ayo y jatugue si Moises gui tinago yan y profeta, Jesus, taotao Nasaret y patgon José.</span> <span class="verse"><a name="45">45</a>Ya ilegña si Nataniel: Guinin Nasaret siña jumuyong minauleg? Ylegña si Felipe: maela ya unlie.</span> <span class="verse"><a name="46">46</a>Si Jesus jalie mamaela para iya güiya, si Nataniel, ya ilegña nu güiya: Estagüe senmagajet iyon Israel, na taya finababa guiya güiya.</span> <span class="verse"><a name="47">47</a>Ylegña nu güiya si Nataniel: Guine manu na untungo yo? Manope si Jesus ya ilegña nu güiya: Antes di si Felipe uninagang, na gaegue jao gui papa y ygos, guajo julie jao.</span> <span class="verse"><a name="48">48</a>Manope si Nataniel ya ilegña: Rabi, jago uje y lajin Yuus, jago uje y ray guiya Israel.</span> <span class="verse"><a name="49">49</a>Manope si Jesus ya ilegña nu güiya: Sa jusangane jao, na julie jao gui papa y ygos, ya unjonggue? Jago unlie mandangculoña na güinaja qui este.</span> <span class="verse"><a name="50">50</a>Ylegña nu güiya: Magajet ya magajet jusangane jao, y mamaela na tiempo nae unlie y langet mababa ya y angjet sija guine as Yuus mangajujulo yan manututunog gui jilo y Lajin taotao.</span> </p></div</div></div></body></html>