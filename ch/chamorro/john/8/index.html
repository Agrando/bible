<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/john/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/john">John</a> &gt <strong>Chapter 8</strong></div><p><span class="verse"><a name="1">1</a>SI Jesus malag y egso Olibo.</span> <span class="verse"><a name="2">2</a>Ya y taftaf gui egaan, tumalo guato gui templo ya todo y taotao sija manmato guiya güiya; ya güiya matachong güije ya mamanagüe nu sija.</span> <span class="verse"><a name="3">3</a>Entonses y escriba yan y Fariseo sija, macocona un palaoan na masoda gui adulterio, ya mapolo güe gui entalo,</span> <span class="verse"><a name="4">4</a>Ylegñija nu güiya: Maestro, estagüe na palaoan, guine masoda gui adulterio, anae jafatinasja.</span> <span class="verse"><a name="5">5</a>Y tinago Moises jatagojam na infagas ni y acho enao sija. Jago, jafa unsangan?</span> <span class="verse"><a name="6">6</a>Este ilegñija, intienta güe para siña mafaaelagüe. Lao si Jesus dumilog papa, manugue gui tano ni y calolotña.</span> <span class="verse"><a name="7">7</a>Ya como sisigue mafaesen, manatunasgüe ya ilegña nu sija: Yaguin uno guiya jamyo taeisao, fumagas nu y güiya, y finenana na acho.</span> <span class="verse"><a name="8">8</a>Ya dumilog talo papa ya manugue gui tano ni y calolotña.</span> <span class="verse"><a name="9">9</a>Ya anae manjungog sija, manjajanao juyong uno yan uno, matutujon gui mansenbijo asta y manuttimo; ya si Jesus sumaga yan y palaoan ni y gaegue gui entalo.</span> <span class="verse"><a name="10">10</a>Ya cajulo si Jesus, ya ilegña nu güiya: Palaoan, mano nae mangaegue sija? taya ni uno nientensia jao?</span> <span class="verse"><a name="11">11</a>Ya ilegña: Taya uno Señot. Ya ilegña si Jesus: Guajo locue ti jusentensia jao: janao ya chamo unisao talo.</span> <span class="verse"><a name="12">12</a>¶ Mansinangane as Jesus talo ilegña nu sija: Guajo candet y tano: y dumalalag yo ti ufamocat gui jemjon; ya guajaja candet y linâlâ.</span> <span class="verse"><a name="13">13</a>Enaomina y Fariseo sija ilegñija nu güiya: Jago guiya jagoja mananae testimonio lao ti magajet na testimoniomo.</span> <span class="verse"><a name="14">14</a>Manope si Jesus, ilegña nu sija: Achoja guajoja manae testimonio nu guajo, magajet na testimoniojo; sa jutungo guine mano yo, yan para mano yo; lao jamyo ti intingo guine mano yo, yan para mano yo.</span> <span class="verse"><a name="15">15</a>Jamyo pot y catne injisga; lao guajo ti jumusga ni jaye.</span> <span class="verse"><a name="16">16</a>Yaguin guajo jumusga, y juisioco, güiya magajet; sa ti guajoja; lao guajo yan Tata ni tumago yo.</span> <span class="verse"><a name="17">17</a>Junggan, ya esta matugue gui tinagomiyo na y testimonio y dos taotao, güiya magajet.</span> <span class="verse"><a name="18">18</a>Guajo manae testimomio pot guajoja, yan manae yo testimonio si Tata ni tumago yo.</span> <span class="verse"><a name="19">19</a>Entonses ilegñija nu guiya: Mano nae gaegue si Tatamo? Manope si Jesus: Ti intingo yo yan ti intingo y Tatajo; yaguin intingo yo, y Tatajo locue intingo.</span> <span class="verse"><a name="20">20</a>Este na finijo jasangan si Jesus gui tesoro mamanagüe gui templo; ya taya cumone güe; sa asta pago ti mafato y oraño.</span> <span class="verse"><a name="21">21</a>¶ Ya ilegña talo nu sija si Jesus: Guajo bae janao, ya inaligao yo, ya y isaomiyo nae infanmatae; mano yo guato, jamyo ti siña manmamaela.</span> <span class="verse"><a name="22">22</a>Ylegñija entonses y Judio sija; Upuno maesa güe? sa ilegña mano yo guato, jamyo ti siña manmamaela.</span> <span class="verse"><a name="23">23</a>Ya ilegña nu sija: Jamyo iyon sampapa, guajo iyon sanjilo; jamyo iyon este na tano; guajo ti iyon este na tano.</span> <span class="verse"><a name="24">24</a>Pot enao jusangane jamyo na infanmatae gui isaomiyo; sa yaguin ti injenggue na guajo yo; y isaomiyo nae infanmatae.</span> <span class="verse"><a name="25">25</a>Enao muna ilegñija nu güiya? Jago, jayejao? Si Jesus ilegña nu sija: Nae matutujon jusangane jamyo locue.</span> <span class="verse"><a name="26">26</a>Megae na güinaja yo, para jusangane jamyo ya injisga jamyo: ya y tumago yo, güiya magajet; ya jafa y jiningogco guiya güiya, ayo sija jusangan gui tano.</span> <span class="verse"><a name="27">27</a>Lao sija ti matungo na güiya y jacuentuse sija ni pot Tata.</span> <span class="verse"><a name="28">28</a>Enaomina ilegña si Jesus: Ngaean nae infangajulo jamyo y Lajin taotao, ayo nae intingo na guajo yo, ya taya jufatitinas pot guajoja; lao jaftaemano si Tata fumanagüe yo taegüine jusangan.</span> <span class="verse"><a name="29">29</a>Ya y tumagoyo, güiya gaegue guiya guajo; ti jadingo yo maesaja sa jufatitinas siempre minagofña.</span> <span class="verse"><a name="30">30</a>Anae jasasangan este sija na güinaja megae jumongguegüe.</span> <span class="verse"><a name="31">31</a>¶ Ayo nae ilegña si Jesus ni Judio sija ni y jumonggue güe: Yaguin jamyo insisique y sumaga gui sinanganjo, jamyo manmagajet disipulujo;</span> <span class="verse"><a name="32">32</a>Ya intingo y minagajet ya y minagajet inninafanlibre jamyo.</span> <span class="verse"><a name="33">33</a>Manmanope as Jesus: Jame semiyan Abraham, ya ti infanmañetbe ni jaye; jafa muna ilegmo: Jamyo unafanlibre?</span> <span class="verse"><a name="34">34</a>Maninepe as Jesus: Magajet ya magajet jusangane jamyo, na todo ayo y fumatinas y isao, güiya tentago y isao.</span> <span class="verse"><a name="35">35</a>Ya y tentago ti usago gui guima para todo tiempo; lao y lajiña sumaga para todo y tiempo.</span> <span class="verse"><a name="36">36</a>Yaguin y Lajin Yuus munafanlibre jamyo, entonses magajet na manlibre jamyo.</span> <span class="verse"><a name="37">37</a>Guajo jutungo na jamyo semiyan Abraham; lao manmalago jamyo para inpino yo; sa y sinanganjo ti omlat guiya jamyo.</span> <span class="verse"><a name="38">38</a>Guajo y liniijo gui as Tata jusasangan, ya jamyo y jiningogmiyo gui as tatanmiyo infatitinas.</span> <span class="verse"><a name="39">39</a>Manmanope ya ilegñija nu güiya: Si Abraham tatata. Si Jesus ilegña nu sija: Yaguin famaguon Abraham jamyo; y chechon Abraham infatinas jamyo.</span> <span class="verse"><a name="40">40</a>Lao manmalago jamyo pago para inpino yo, taotao na jagas jusangane jamyo ni magajet, ayo y jujungog gui as Yuus; si Abraham ti fumatinas este.</span> <span class="verse"><a name="41">41</a>Jamyo infatitinas y finatinas tatanmiyo. Ylegñija nu güiya: Jame ti finañagon ábale; un tataja guajajit, si Yuusja.</span> <span class="verse"><a name="42">42</a>Ylegña si Jesus nu sija: Yaguin si Yuus tatanmiyo, magajet na inguflie yo; sa guajo jumuyong yan mato yo guinin as Yuus; ti jumuyong yo guinin guajoja, lao güiya tumago yo.</span> <span class="verse"><a name="43">43</a>Jafa muna ti intingo y sinanganjo? Sa ti siña injingog y finojo.</span> <span class="verse"><a name="44">44</a>Jamyo iyon tatanmiyo anite: jamyo ya y guinâumabale y tatanmiyo intatanga na infatinas. Güiya y mamuno desde y tutujoña; ya ti sumaga gui minagajet, sa taya minagajet gaegue guiya güiya. Yaguin jasangan mandague, y iyoña jasangan; sa dacon güe, ya tatan dacon güe.</span> <span class="verse"><a name="45">45</a>Ya ti injenggue yo, sa jusangane jamyo ni magajet.</span> <span class="verse"><a name="46">46</a>Jaye guiya jamyo ucombense yo ni y isao? Yaguin jusangan y magajet, pot jafa muna jamyo ti injenggue yo?</span> <span class="verse"><a name="47">47</a>Y iyon Yuus, y sinangan Yuus jajungog; ya pot este na rason jamyo ti injijingog, sa ti iyon Yuus jamyo.</span> <span class="verse"><a name="48">48</a>Manmanope entonses y Judio sija, ya ilegñija nu guiya: Ti mauleg y sinanganmame, na jago taotao Samaria, ya gaeanite jao?</span> <span class="verse"><a name="49">49</a>Manope si Jesus: Guajo tae anite yo; lao juonra si Tata, ya jamyo indesonra yo.</span> <span class="verse"><a name="50">50</a>Ya guajo ti umaliligao inenrajo; guaja ayo na umaliligao ya jajujusga.</span> <span class="verse"><a name="51">51</a>Magajet y magajet jusangane jamyo: Yaguin y taotao jaadaje y sinanganjo, ti ulie finatae para taejinecog.</span> <span class="verse"><a name="52">52</a>Entonses y Judio sija ilegñija nu güiya. Pago nae intingo na gaeanite jao. Si Abraham matae yan y profeta sija; ya jago sumangan: Yanguin y taotao jaadaje y sinanganjo, ti ulie finatae para taejinecog.</span> <span class="verse"><a name="53">53</a>Jago dangculoña qui si tatanmame as Abraham ni esta matae? Yan y profeta manmatae. Jaye jao fumatinas namaesa?</span> <span class="verse"><a name="54">54</a>Manope si Jesus: Yaguin junamalagyo maesa, y minalagjo taya guaja; güiya si Tata y numanamalag yo: ya ilegmiyo na güiya si Yuusmiyo.</span> <span class="verse"><a name="55">55</a>Ya ti intingo güe, lao guajo tumungo güe; yaguin ilegco na ti jutungo güe, dacon yo parejo yan jamyo mandacon: lao jutungo güe yan juadaje y sinanganña.</span> <span class="verse"><a name="56">56</a>Si Abraham, tatanmiyo mumagof sa jalie y jaanijo; ya anae jalie ninamagof.</span> <span class="verse"><a name="57">57</a>Pot este ilegñija nu güiya y Judio sija: Asta pago taya jao sincuenta años, ya unlie si Abraham?</span> <span class="verse"><a name="58">58</a>Ylegña nu sija si Jesus: Magajet ya magajet jusagane jamyo, antes qui si Abraham, esta guajo.</span> <span class="verse"><a name="59">59</a>Manmañule entonses acho, para umadagas güe: lao si Jesus mapos gui templo, ti matungo.</span> </p></div</div></div></body></html>