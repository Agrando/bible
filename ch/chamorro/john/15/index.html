<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/john/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/john">John</a> &gt <strong>Chapter 15</strong></div><p><span class="verse"><a name="1">1</a>GUAJO y magajet na trongconubas ya si Tatajo güiya y magas y fangualuan.</span> <span class="verse"><a name="2">2</a>Todo y ramas guiya guajo nu y taetinegcha, janajanao; ya todo ayo y ramas nu y gaetinegcha, janagasgas, para umegae tinegchaña.</span> <span class="verse"><a name="3">3</a>Pago nae jamyo mangasgas pot y finijo nu y jusangane jamyo.</span> <span class="verse"><a name="4">4</a>Fañaga guiya guajo, ya guajo guiya jamyo. Taegüije y ramas ti siña mañogcha güiya namaesa, yaguin ti sumaga gui trongconubas, parejoja yan jamyo yaguin ti infañaga guiya guajo.</span> <span class="verse"><a name="5">5</a>Guajo y trongconubas, jamyo y ramas. Y sumaga guiya guajo, ya guajo guiya güiya, güiya ufañogcha megae; sa apatte di guajo taya siña infatinas.</span> <span class="verse"><a name="6">6</a>Yaguin un taotao ti sumaga guiya guajo, umanajanao güe parejoja yan y ramas, ya umalayo, ya jajojoca, ya japopolo gui guafe, ya ufanmasonggue.</span> <span class="verse"><a name="7">7</a>Yaguin mañaga jamyo guiya guajo, ya y finojo sumaga guiya jamyo, infanmangagao todo y malagomiyo ya jufatinas para jamyo.</span> <span class="verse"><a name="8">8</a>Este uninamalag si Tatajo, ya infanmanogcha megae; ya taegüenao jamyo y udisipulojo.</span> <span class="verse"><a name="9">9</a>Taegüenao si Tata jaguaeya yo, guajo parejoja juguaeya jamyo locue; ya fañaga jamyo gui güinaeyaco.</span> <span class="verse"><a name="10">10</a>Yaguin inadadaje y tinagojo sija, jamyo infañañaga gui güinaeyaco; parejoja yan guajo juadadaje y tinago y Tatajo ya sumasasaga yo gui güinaeyaña.</span> <span class="verse"><a name="11">11</a>Estesija jusangane jamyo, para minagofjo usaga guiya jamyo, ya y minagofmiyo ubula.</span> <span class="verse"><a name="12">12</a>Este y tinagojo, na infanguaeya entre jamyo uno yan otro, calang y juguaeya jamyo.</span> <span class="verse"><a name="13">13</a>Taya uno guaja güinaeyaña mas dangculo qui este, na y taotao japolo y linâlâfia pot y amiguña sija.</span> <span class="verse"><a name="14">14</a>Jamyo y amigujo sija, yaguin infatinas jafa y jutago jamyo.</span> <span class="verse"><a name="15">15</a>Ti jagasja jufanaan jamyo tentago sija, sa y tentago ti jatungo jafa checho y magasña; lao jufanaan jamyo amigo sija; sa todosija ni jujungog gui as Tata, junatungoja jamyo.</span> <span class="verse"><a name="16">16</a>Ti jamyo umayig yo, lao guajo jamyo umayig ya jutago jamyo, na infanjanao ya infanmanogcha, ya y tinegchanmiyo usaga; sa todosija y ingagao si Tata pot y naanjo, güiya infanninae.</span> <span class="verse"><a name="17">17</a>Estesija jutago jamyo, na infanaguaeya entre jamyo uno yan otro.</span> <span class="verse"><a name="18">18</a>Yaguin manchinatlie jamyo nu y tano, intingoja na guajo finena chinatlie antes qui jamyo.</span> <span class="verse"><a name="19">19</a>Yaguin iyon y tano jamyo y tano uguaeya iyoña: lao ti iyon y tano jamyo, ya guajo jamyo umayig gui tano, ayo muna manchinatlie jamyo nu y tano.</span> <span class="verse"><a name="20">20</a>Jaso jamyo y sinangan ni munjayan jusangane jamyo: Y tentago ti dangculoña qui y magasña. Yaguin mapetsigue yo, infanmapetsigue jamyo locue; yaguin manadaje y sinanganjo, umanadaje y sinanganmiyo locue.</span> <span class="verse"><a name="21">21</a>Lao todo estesija umafatinas guiya jamyo pot causan y naanjo; sa ti matungo ayo y tumagoyo.</span> <span class="verse"><a name="22">22</a>Yaguin ti matoyo, ya ti jusangane sija, taya isaoñija; lao pago taya escusañija pot y isaoñija.</span> <span class="verse"><a name="23">23</a>Ayo y chumatlie yo, güiya chumatlie si Tata locue.</span> <span class="verse"><a name="24">24</a>Yaguin ti jufatinas gui entaloñija chochosija na taya ni uno fumatinas, taya isaoñija; lao pago esta jalie ya jachatlie yo yan si Tata.</span> <span class="verse"><a name="25">25</a>Lao este ususede, sa para umacumple y sinangan nu y matugue gui tinagoñija: sija chumatlie yo, sin jafa.</span> <span class="verse"><a name="26">26</a>Lao yaguin mato y Consoladot, ni y junamamaela guinin as Tata, y Espiritu y minagajet nu y mamaela guinin as Tata, güiya infanninae testimonio pot guajo.</span> <span class="verse"><a name="27">27</a>Ya jamyo locue infanmannae testimonio, sa guinin manjijita desde y tutujonña.</span> </p></div</div></div></body></html>