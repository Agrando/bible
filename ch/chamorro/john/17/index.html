<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/john/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/john">John</a> &gt <strong>Chapter 17</strong></div><p><span class="verse"><a name="1">1</a>ESTESIJA jasangan si Jesus ya tumalag jilo gui langet, ya ilegña: Tata, esta mato y ora; namalag y Lajimo, sa y Lajimo unninamalag locue.</span> <span class="verse"><a name="2">2</a>Parejaja unnae güe ninasiñaña para todo y catne; ya para todosija y unnae güe, güiya numae sija taejinecog na linâlâ.</span> <span class="verse"><a name="3">3</a>Ya este yuje y taejinecog la linâlâ, na intingo jao, na unoja y magajet na Yuus; yan si Jesuscristo nu y jago tumago.</span> <span class="verse"><a name="4">4</a>Esta junamalag jao gui tano, ya munjayan y chechojo nu y unnaeyo na juchogüe.</span> <span class="verse"><a name="5">5</a>Pago, jagoja Tata, unnamalag yo yan jago na maesa ni ayo na minalag anae estaba jumijita antes di y tano.</span> <span class="verse"><a name="6">6</a>Esta jufanue nu y naanmo y taotao nu y unnae yo gui tano; sa iyomo, ya unnae yo; ya sija maadaje y sinanganmo.</span> <span class="verse"><a name="7">7</a>Pago sija matungo na todosija y unnae yo, sija iyomo.</span> <span class="verse"><a name="8">8</a>Sa y finijo sija ni y unnae yo, jusangane sija; ya jaresibe, yan jatungo magajet na mamaela yo guinin jago; ya jajonggue na jagoyo tumago.</span> <span class="verse"><a name="9">9</a>Guajo jutayuyute sija; ti y tano jutayuyute, lao sija y unnaeyo, sa sija iyomo.</span> <span class="verse"><a name="10">10</a>Ya todosija y iyomo, iyoco; ya y iyoco, iyomo; ya guajayo minalag guiya sija.</span> <span class="verse"><a name="11">11</a>Pago taegüe yo gui tano, ya este sija mangaegue gui tano; ya mato yo guiya jago. Tata Santo adaje pot y naanmo, ayo sija y unnaeyo, para ufanunoja, parejo an jita.</span> <span class="verse"><a name="12">12</a>Anae estaba yo manjajame gui tano, juadadajeja sija pot y naanmo; ayo sija ni y unnaeyo ya juadadajeja ya taya ni uno malilingo, lao unoja esta malingo, güiya patgon yinilang; para ujacumple y tinigue sija.</span> <span class="verse"><a name="13">13</a>Lao pago mato yo iya jago; ya estesija jusasangan gui tano para y minagofjo ubula guiya sija.</span> <span class="verse"><a name="14">14</a>Guajo guinin numae sija ni y sinanganmo; ya y tano manchinatlie sija; sa sija ti iyon y tano, parejoja yan guajo ti iyon y tano.</span> <span class="verse"><a name="15">15</a>Ti jutayuyut jao na unnajanao gui tano, lao unadaje sija gui tinaelaye.</span> <span class="verse"><a name="16">16</a>Sija ti iyon y tano, parejo yan guajo ti iyon y tano.</span> <span class="verse"><a name="17">17</a>Nagasgas sija pot y minagajetmo; y sinanganmo güiya minagajet.</span> <span class="verse"><a name="18">18</a>Taegüenao jago tumago yo gui tano, parejoja guajo locue munajutago sija gui tano.</span> <span class="verse"><a name="19">19</a>Ya pot sija, juconsagra yo namaesa, para sija locue ufangasgas pot y minagajet.</span> <span class="verse"><a name="20">20</a>Ta ti sijaja jutayuyute, lao ayo sija locue y jumonggue yo pot y sinanganñija.</span> <span class="verse"><a name="21">21</a>Sa para todo sija ufanunoja; parejoja yan jago, Tata, gaegue jao guiya guajo, ya guajo gaegue guiya jago; sija locue ufanunoja guiya jita; para ujonggue y tano na jago tumago yo.</span> <span class="verse"><a name="22">22</a>Ya y minalag nu y unnae yo, junae sija: para ufanunoja parejo yan jita unoja.</span> <span class="verse"><a name="23">23</a>Guajo guiya sija, ya jago guiya guajo, para ufancabales gui unoja; ya para utungo y tano, na jago tumago yo, ya ungüaeya sija, parejoja yan güinaeyamo nu guajo.</span> <span class="verse"><a name="24">24</a>Tata! ayosija y unnae yo, malago yo na manoyo nae gaegue, sija ufangaegue locue; para ujalie y minalagjo ni y unnae yo; sa unguaeya yo antes di jiniyong y tano.</span> <span class="verse"><a name="25">25</a>Tata tunas jao, y tano ti jatungo jao; lao guajo tumungo jao, ya estesija jatungo na jago tumagoyo.</span> <span class="verse"><a name="26">26</a>Ya guajo minamatungo sija y naanmo ya bae junatungo: na ayo na güinaeya ni y ungüaeya yo, ayo gaegue guiya sija, yan guajo guiya sija.</span> </p></div</div></div></body></html>