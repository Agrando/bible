<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/john/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/john">John</a> &gt <strong>Chapter 7</strong></div><p><span class="verse"><a name="1">1</a>YA despues di manmalofan estesija, si Jesus jumanao para Galilea: ya ti malago mamocat guiya Judea, sa y Judio sija maaliligao güe para umapuno.</span> <span class="verse"><a name="2">2</a>Ya estaba jijot y guipot y Judio sija, na mafanaan gupot tabetnaculo.</span> <span class="verse"><a name="3">3</a>Y mañeluña sija pot este na rason ilegñija nu güiya: Falofan güine, ya unjanao para Judea, para y disipulumo sija locue ujalie y chechomo sija ni unfatitinas.</span> <span class="verse"><a name="4">4</a>Sa taya ni uno, mamatitinas jafa na güinaja gui secreto, ya güiyaja mismo ualigao na umatungo gui publico. Yaguin unfatitinas este sija na güinaja, fanuejao gui tano.</span> <span class="verse"><a name="5">5</a>Sa mañeluña sija locue ti majonggue güe.</span> <span class="verse"><a name="6">6</a>Ayo nae si Jesus ilegña nu sija: Y tiempoco ti mafato trabia, lao y tiemponmiyo siempre esta listo.</span> <span class="verse"><a name="7">7</a>Y tano ti siña manchinatlie jamyo; lao guajo jachatlie, sa mannae yo testimonio pot güiya, na y chechoña manaelaye.</span> <span class="verse"><a name="8">8</a>Jamyo infangajulo güine na gupot; guajo ti jucajulo güine na gupot; sa y tiempoco trabia ti macumple.</span> <span class="verse"><a name="9">9</a>Ya anae munjayan jasangane estesija, sumaga trabia guiya Galilea.</span> <span class="verse"><a name="10">10</a>¶ Lao anae y mañeluña sija mangajulo; ayo nae güiya locue cumajulo gui guipot; ti gui publico, lao calang gui secreto.</span> <span class="verse"><a name="11">11</a>Ayo nae y Judio sija maaliligao güe gui guipot; ya ilegñija: Manggue güe?</span> <span class="verse"><a name="12">12</a>Ya guaja un dangculon gonggong entalo y linajyan taotao sija pot güiya; sa guaja ilegñija: Güiya mauleg na taotao; palo, ilegñija: Aje, lao jadadague y taotao sija.</span> <span class="verse"><a name="13">13</a>Lao ni uno umadingan gui publico pot güiya, sa manmaañao ni Judio sija.</span> <span class="verse"><a name="14">14</a>¶ Anae y entalo y guipot, cajulo si Jesus gui templo ya mamanagüe.</span> <span class="verse"><a name="15">15</a>Enao muna y Judio sija manamanman ya ilegñija: Jafa muna jatungo este letra na ti umeeyag?</span> <span class="verse"><a name="16">16</a>Maninepe as Jesus ilegña: Y finanagüeco, ti iyoco lao iyon ayo y tumago yo.</span> <span class="verse"><a name="17">17</a>Yaguin guaja y mumalago fumatitinas y minalagoña, güiya utumungo y finanagüeco, cao güiya iyon Yuus, pat jusangan estesija na güinaja pot guajo namaesa.</span> <span class="verse"><a name="18">18</a>Y umadingan pot güiyaja, ualiligao y minalagña namaesa; lao y umaligao y minalag iyon ayo y tumago güe, güiya magajet ya taya tinaelaye gaegue guiya güiya.</span> <span class="verse"><a name="19">19</a>Ti manninae jamyo as Moises y tinago sija, ya taya uno guiya jamyo cumumple ya tinago sija? Sajafa na inprocucura para inpino yo?</span> <span class="verse"><a name="20">20</a>Y linajyan taotao manmanope: Anite guaja guiya jago! Jaye promucucuraja pumano jao?</span> <span class="verse"><a name="21">21</a>Manope si Jesus ya ilegña: Un chocho guajo fumatinas, ya todo jamyo ninafanmanman.</span> <span class="verse"><a name="22">22</a>Pot este si Moises manninae jamyo ni y circunsision (na ti guine as Moises lao iyon y tata sija), ya asta pago gui sabado incircunsida y taotao.</span> <span class="verse"><a name="23">23</a>Yaguin y taotao resibe gui sabado y circunsision, para ti umapoca y tinagon Moises; manbubo jamyo nu guajo, sa junasenguefjomlo un taotao gui sabado na jaane?</span> <span class="verse"><a name="24">24</a>Chamiyo injisga taemanoja y liniinmiyo, lao injisga taemanoja y cabales na juisio.</span> <span class="verse"><a name="25">25</a>¶ Ylegñija locue palo gui taotao Jerusalem: Ti güiya este y manmaliligao para upuno.</span> <span class="verse"><a name="26">26</a>Ya lie na umadingan jafa malagoña, ya taya sumangan jafa nu güiya. Siña na y magalaje sija jatungo magajet, na este si Cristo?</span> <span class="verse"><a name="27">27</a>Lao jita tumungo este na taotao, guine mano güe: ya anae mato si Jesucristo, taya uno tumungo taotao mano.</span> <span class="verse"><a name="28">28</a>Si Jesus entonses umagang gui. templo anae mamananagüe ilegña: Jamyo intingo yo, jaye yo, yan intingo locue taotao mano yo; ya guajo mamaela ti pot guajoja: lao y tumago yo, güiya magajet, ya jamyo ti intingo güe.</span> <span class="verse"><a name="29">29</a>Guajo tumungo güe, sa guine güiya yo, ya güiya tumago yo!</span> <span class="verse"><a name="30">30</a>Japrocura sija para macone güe, lao taya uno mato canaeña guiya güiya, sa y oraña trabia ti mafato.</span> <span class="verse"><a name="31">31</a>Ya megae gui linajyan taotao jumonggue güe, ya ilegñija: Ada yaguin si Cristo mamaela, ujafatinas mas megae na señat qui y fumatiñas este na taotao?</span> <span class="verse"><a name="32">32</a>Y Fariseo sija jumungog na y linajyan taotao manafaesen pot estesija, ya y manmagas mamale yan y Fariseo sija manmanago ni ofisiatñija para umacone.</span> <span class="verse"><a name="33">33</a>Enaomina si Jesus ilegña: Trabia didide na tiempo gaegue yo guiya jamyo, ya despues bae falag ayo y tumago yo.</span> <span class="verse"><a name="34">34</a>Ynaligao yo, ya ti inseda yo; ya mano nae gaegue yo, jamyo ti siña manmamaela.</span> <span class="verse"><a name="35">35</a>Entonses y Judio sija ilegñija entre sijaja: Para mano este, para ti siñajit tasoda güe? Mapos buente para y manmachapon sija anae mangaegue sija gui entalo y Griego sija, ya mamnanagüe ni y Griego sija?</span> <span class="verse"><a name="36">36</a>Jafa na sinangan na ayo y esta masangan: Inaligao yo ya ti inseda yo, ya mano nae gaegue yo, jamyo ti siña manmamaela.</span> <span class="verse"><a name="37">37</a>¶ Y uttimo na jaane, dangculo na jaanin gupot, si Jesus tumojgue, ya umagang ilegña: Yaguin y taotao guaja minajo umamaela guiya guajo, ya uguinem.</span> <span class="verse"><a name="38">38</a>Ya y jumonggueyo, taegüije y sinangan y Tinigue: y sanjalomña manmimilalag y sadog janom na lalâlâ.</span> <span class="verse"><a name="39">39</a>Jasangan este na sinangan pot y Espiritu, ni para uresibe ayo sija y manmanjonggue guiya güiya: sa trabia taya mananae ni Espiritu Santo, sa si Jesus ti rumesibe y minalagña.</span> <span class="verse"><a name="40">40</a>Entonses palo gui linajyan taotao, manmanjungog nu este na sinangan, ilegñija: Sumenmagajet na este güiya y ayo na profeta.</span> <span class="verse"><a name="41">41</a>Y palo ilegñija: Este güiya si ayo na Cristo: Y palo despues ilegñija: Jafa? guinin Galilea umamaela si Cristo?</span> <span class="verse"><a name="42">42</a>Ti ilelegña y Tinigue, na si Cristo mamaela gui semiyan David, yan guinin y sengsong iya Betlehem anae sumaga si David?</span> <span class="verse"><a name="43">43</a>Ya guaja inaguguat gui entalo linajyan taotao pot güiya.</span> <span class="verse"><a name="44">44</a>Ya guaja guiya sija y manmalago na ujacone, lao taya uno siña minajalom canaeña guiya güiya.</span> <span class="verse"><a name="45">45</a>¶ Ayonae y ofisiat sija manmalag y magas na mamale yan y Fariseo sija; ya ilegñija nu sija: Sajafa muna ti inchile güe mague?</span> <span class="verse"><a name="46">46</a>Y ofisiat sija manmanope: Taya na taotao umadingan taegüine.</span> <span class="verse"><a name="47">47</a>Entonses y Fariseo sija maninepe: Jamyo locue manabag gui chalan?</span> <span class="verse"><a name="48">48</a>Ada guaja palo y jumonggue güe gui magalaje sija pat y Fariseo sija?</span> <span class="verse"><a name="49">49</a>Este sija na linajyan taotao ni ti jatungo y tinago sija, manmatdito.</span> <span class="verse"><a name="50">50</a>Ylegña nu sija si Nicodemo (ayo y mato gui as Jesus antes güiya uno guiya sija),</span> <span class="verse"><a name="51">51</a>Manjujusga un taotao y iyota na tinago, yaguin y finenana ti majungog guiya güiya ya matungo jafa y finatinasña?</span> <span class="verse"><a name="52">52</a>Manmanope ya ilegñija nu güiya: Jago locue taotao Galilea? Aligao, ya unlie, cao guine Galilea taya nae cajulo profeta.</span> <span class="verse"><a name="53">53</a>Manalo guato cada uno gui guimañija.</span> </p></div</div></div></body></html>