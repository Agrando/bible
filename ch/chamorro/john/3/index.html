<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/john/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/john">John</a> &gt <strong>Chapter 3</strong></div><p><span class="verse"><a name="1">1</a>YA guaja un taotao Fariseo na naanña si Nicodemo, prinsipe y Judiosija.</span> <span class="verse"><a name="2">2</a>Este mato gui as Jesus gui puenge ya ilegna nu güiya: Rabi, jame intingo na jago maestro guine as Yuus, sa taya siña fumatinas este sija na señat, ni unfatitinas, yaguin ti sumisija yan Yuus.</span> <span class="verse"><a name="3">3</a>Ynepe as Jesus ya ilegña nu güiya: Magajet ya magajet y jusangane jao, na y ti mafañago talo, ti siña jalie y raenon Yuus.</span> <span class="verse"><a name="4">4</a>Ylegña nu güiya si Nicodemo: Jafa muna siña y taotao mafañago yaguin este biju; siña güe jumalom dos biaje, talo gui jalom y tiyan nanaña ya umafañago?</span> <span class="verse"><a name="5">5</a>Ynepe as Jesus: Magajet ya magajet jusangane jao, na y ti mafañago ni janom yan ni iyon Espiritu, ti siña jumalom gui raenon Yuus.</span> <span class="verse"><a name="6">6</a>Todo y mafañago ni guine catne, catneja güe; ya y mafañago guine Espiritu, espirituja güe.</span> <span class="verse"><a name="7">7</a>Chamo ninamamanman ni jusangane jao: Y nesesita jamyo na mafañago talo.</span> <span class="verse"><a name="8">8</a>Y manglo manguaefe mano malagoña, ya unjungog y bengbengña, lao ti untungo guine manu mague, ni tampoco para manu guato. Taegüenao todo ayo y manmafañago guine Espiritu.</span> <span class="verse"><a name="9">9</a>Si Nicodemo manope ya ilegña: Jafa muna siña este?</span> <span class="verse"><a name="10">10</a>Ynepe as Jesus ya ilegña nu güiya: Jago un maestro guiya Israel ya ti untungo este?</span> <span class="verse"><a name="11">11</a>Magajet ya magajet jusangane jao, Y tatungo, tasangan; ya y talie tadeclara, ya ti inresibe y testimoniota.</span> <span class="verse"><a name="12">12</a>Yaguin jusangane jao güinajan tano, ya ti unjonggue, jafa taemano unjonggue yaguin jusangane jao güinajan langet?</span> <span class="verse"><a name="13">13</a>Ya taya cajulo gui langet, güiyaja y tumunog guine y langet, güiya matungo, y Lajin taotao ni y gaegue gui langet,</span> <span class="verse"><a name="14">14</a>Ya jaf taemanoja si Moises janacajulo y serpiente gui desierto, taegüijeja na nesesita na y Lajin taotao umanacajulo.</span> <span class="verse"><a name="15">15</a>Para todo ayo y jumonggue güe, ti siña malingo, ya guaja linâlâña na taejinecog.</span> <span class="verse"><a name="16">16</a>¶ Sa taegüenao na jaguaeya si Yuus y tano, janae ni linilisja Lajiña y para todo ayo y jumonggue güe, ti siña malingo, ya guaja linâlâña na taejinecog.</span> <span class="verse"><a name="17">17</a>Sa ti jatago si Yuus y Lajiña guato gui tano, para usapit y tano, lao para y tano unalibre pot güiya.</span> <span class="verse"><a name="18">18</a>Y jumonggue güe, ti umasapit; ayo y ti jumonggue güe ayo umasapit, sa ti manjonggue ni naan unoja na Lajin Yuus.</span> <span class="verse"><a name="19">19</a>Ya este na sinapit, na y inina malag y tano, ya y taotao sija gaonñija y jemjom qui y inina, sa y finatinasñija taelaye.</span> <span class="verse"><a name="20">20</a>Sa todo ayo y fumatinas y taelaye, chatlie y inina, ya ti malag y inina, sa y chechoña no sea umareprende.</span> <span class="verse"><a name="21">21</a>Ayo y fumatinas y magajet, malag y inina, para y unamatungo finatinasña, sa y finatinasña guine as Yuus.</span> <span class="verse"><a name="22">22</a>¶ Despues di estesija, mato si Jesus yan y disipuluña sija, gui un tano Judea ya gaegue güije yan sija managpange.</span> <span class="verse"><a name="23">23</a>Managpapange locue si Juan, guiya Enon, jijot guiya Salim, sa gaegue güije megae na janom: ya sija manmamaela, ya manmatagpange.</span> <span class="verse"><a name="24">24</a>Sa si Juan trabia ti mapopolo gui catset.</span> <span class="verse"><a name="25">25</a>Ya guaja un inaguaguat entre sija yan y disipulon Juan yan y Judio sija pot y guinasgas.</span> <span class="verse"><a name="26">26</a>Ya manmato gui as Juan, ya ilegñija nu güiya: Rabi, ayo y gaegue güije guinin iya jago, gui otro banda Jordan ni unnae testimonio, estagüe! na jatagpange, yan y todo y taotao manmato guiya güiya.</span> <span class="verse"><a name="27">27</a>Manope si Juan ilegña: Ti siña y taotao manresibe jafa, yaguin ti manae guine y langet.</span> <span class="verse"><a name="28">28</a>Jamyoja innae testimonio na guinin jusangan: Ti guajo si Jesucristo, lao guajo matago gui menaña.</span> <span class="verse"><a name="29">29</a>Ya guaja asaguaña, güiya y nobio locue; lao amigon nobio, ni y tomotojgue ya jajujungogja, ya magof dangculo pot y sinangan y nobio. Taegüine pues este minagofjo esta macumple.</span> <span class="verse"><a name="30">30</a>Güiya siempre, lumálamodong; ya guajo manaladiquique.</span> <span class="verse"><a name="31">31</a>¶ Y guinin jila mague, güiya mas taquilo qui todo; ya y iyon y tano, tanoja güe, ya iyon y tanoja jasasangan; ya y mamaela guine langet, güiya iyajululo.</span> <span class="verse"><a name="32">32</a>Tanae testimonio, nu y lumie ya jajungog, ya taya rumesibe y testimonioña.</span> <span class="verse"><a name="33">33</a>Ya y rumesibe y testimonioña, este sumeyo na si Yuus, güiya magajet.</span> <span class="verse"><a name="34">34</a>Sa y tinago as Yuus, y fino Yuus jasangan; sa si Yuus ti mannanae güe ni y Espiritu pot medida.</span> <span class="verse"><a name="35">35</a>Sa y tata yaña y Lajiña ya todo y güinaja japolo gui canaeña.</span> <span class="verse"><a name="36">36</a>Y jumonggue y Lajiña guaja taejinecog na linâlâ; ya ayo y ti manjonggue y Lajiña, ti ulie linâlâ, lao y binibon Yuus gaegue gui jiloña.</span> </p></div</div></div></body></html>