<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/john/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/john">John</a> &gt <strong>Chapter 16</strong></div><p><span class="verse"><a name="1">1</a>ESTESIJA jusangane jamyo para chamiyo, fanmatotompo.</span> <span class="verse"><a name="2">2</a>Infanmayute juyong gui sinagoga sija; junggan, y tiempo ufato nae jayeja y pumuno jamyo, jinasoña na jafatinas y checho Yuus.</span> <span class="verse"><a name="3">3</a>Ya estesija infanfinatinas, sa ti jatungo y Tata, ni guajo.</span> <span class="verse"><a name="4">4</a>Ya estesija guinin jusangane jamyo, na yaguin ufato ayo na ora, injaso estesija, jaftaemanoja y jusangane jamyo.</span> <span class="verse"><a name="5">5</a>Lao pago bae jujanao para ayo y tumago yo; ya taya uno guiya jamyo ufaesen yo: Para mano jao?</span> <span class="verse"><a name="6">6</a>Lao pot y jusangane jamyo nu estesija y pinite esta bula y corasonmiyo.</span> <span class="verse"><a name="7">7</a>Lao jusangane jamyo ni minagajet, na maulegñaja para jamyo na jujanao; sa yaguin ti jumanao yo, y Consoladot ti umamaela guiya jamyo; lao yaguin jumanao yo, junamamaela güe guiya jamyo.</span> <span class="verse"><a name="8">8</a>Sa yaguin ufato güe, ujusga y tano ni isao yan y tininas yan y juisio:</span> <span class="verse"><a name="9">9</a>Y isao sa sija ti majonggue yo;</span> <span class="verse"><a name="10">10</a>Y tininas sa bae jujanao para y Tata, ya jocog nae inliiyo;</span> <span class="verse"><a name="11">11</a>Y juisio sa y magas este y tano esta jajusga.</span> <span class="verse"><a name="12">12</a>Guaja yo megae na güinaja trabia para jusangane jamyo; lao ti siña jamyo insingon pago.</span> <span class="verse"><a name="13">13</a>Lao yaguin ufato ayo y Espiritun minagajet, güiya infanfinanue jamyo todo y minagajet; sa ti usangan pot güiyaja, lao todosija, jiningogña, ayosija usangan: yan ayosija y umasusede despues, inninafanmanatungo jamyo.</span> <span class="verse"><a name="14">14</a>Güiya ufannae yo minalag sa mañuñule y güinaja na guiya guajo ya ujasangane jamyo.</span> <span class="verse"><a name="15">15</a>Todosija y güinajan Tata, iyoco; ayo mina, jusangan na mañuñule y güinaja na guiya guajo ya ujasangane jamyo.</span> <span class="verse"><a name="16">16</a>Trabia dididija na tiempo, ti inlie yo talo; ya y otro biaje dididija na tiempo inlie yo.</span> <span class="verse"><a name="17">17</a>Ya y palo disipulo ilegñija entre sija uno yan otro: Jafa muna ilegña este nu jita? Dididija na tiempo ti inlie yo; ya y otro biaje, dididija na tiempo inlie yo: sa bae jujanao para as Tata?</span> <span class="verse"><a name="18">18</a>Ayo nae ilegñija: Jafa este muna ilegña? Dididija na tiempo? Ti tatungo jafa ilegña.</span> <span class="verse"><a name="19">19</a>Lao jatungoja si Jesus na manmalago na umafaesen güe, ya ilegña nu sija: Manafaesen entre jamyo jafa y ilelegco: Dididija na tiempo ya ti inlie yo; ya otro biaje, dididija na tiempo inlie yo?</span> <span class="verse"><a name="20">20</a>Magajet ya magajet y jusangane jamyo: infananges yan infanugungñaejon, lao y tano umagof; ya jamyo infantriste, lao y tristenmiyo umabira para minagof.</span> <span class="verse"><a name="21">21</a>Y palaoan yaguin para ufañago guaja pinitiña, sa mato y oraña; lao yaguin munjayan jafañago y patgon, mafeta nu y pinitiña, pot y minagofña na esta mañago un taotao gui tano.</span> <span class="verse"><a name="22">22</a>Pago jamyo locue magajet na infantriste; lao yaguin manaliijit talo, ufanmagof corasonmiyo, ya taya siña munajanao y minagofmiyo guiya jamyo.</span> <span class="verse"><a name="23">23</a>Ayo na jaane ti infaesen yo ni jafa. Magajet y magajet y jusangane jamyo, todosija y ingagao y Tata, infanninae pot y naanjo.</span> <span class="verse"><a name="24">24</a>Asta pago taya ingagagao pot y naanjo: gagao ya inresibi, ya ubula y minagofmiyo.</span> <span class="verse"><a name="25">25</a>¶ Estesija guinin jusangane jamyo gui acomparasion sija; lao ufato y ora na ti jusangane jamyo gui acomparasion sija, lao jusangane jamyo claro y güinajan Tata.</span> <span class="verse"><a name="26">26</a>Ayo na jaane infanmangagao pot y naanjo: lao ada ti jusangane jamyo na guajo jutayuyute jamyo gui Tata;</span> <span class="verse"><a name="27">27</a>Sa y Tata mangüinaeya jamyo, sa esta inguaeya yo, ya injenggue na mamaela yo guinin as Yuus.</span> <span class="verse"><a name="28">28</a>Mamaela yo guinin as Tata, ya matoyo gui tano: lao judingo talo y tano, sa bae janao para as Tata.</span> <span class="verse"><a name="29">29</a>Y disipuluña ilegñija: Estagüe, pago na unsangan claro, ya taya acomparasion unsangan.</span> <span class="verse"><a name="30">30</a>Pago intingo na jago untungo todosija; ya ti unnesesita ni jaye unfinaesenjao: pot este injenggue na jago mamaela guinin as Yuus.</span> <span class="verse"><a name="31">31</a>Maninepe sija as Jesus: Injenggue pago?</span> <span class="verse"><a name="32">32</a>Estagüe na ufato y ora, ya esta mato pago, na cada uno ujanao para y iyoña, ya indingo yo namaesaja; lao trabia ti guajoja namaesaja sa jumajame an Tata.</span> <span class="verse"><a name="33">33</a>Estesija jusangane jamyo, para infangaepas guiya guajo. Infangaemasâpet gui tano; lao mantiene y minatatnganmiyo, sa guajo esta jugana y tano.</span> </p></div</div></div></body></html>