<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/john/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/john">John</a> &gt <strong>Chapter 11</strong></div><p><span class="verse"><a name="1">1</a>ESTABA entonses malango un taotao, naanña si Lasaro, taotao Betania, un songsong iyon Maria yan si Marta cheluña.</span> <span class="verse"><a name="2">2</a>Si Maria uje y pumalae inggüente y Señot, ya jasaosao y adengña ni y gaponiluña, ya y cheluña, as Lasaro, estaba malango.</span> <span class="verse"><a name="3">3</a>Manmanago y mañeluña famalaoan guiya güiya ilegñija: Señot, estagüe, ayo y unguaeya esta malango.</span> <span class="verse"><a name="4">4</a>Ya jajungog si Jesus, ilegña: Este na chetnot ti güiya y para matae, lao para minalag gui as Yuus, para y Lajin Yuus umaonra pot güiya.</span> <span class="verse"><a name="5">5</a>Ya jaguaeya si Jesus si Marta yan y cheluña yan si Lasaro.</span> <span class="verse"><a name="6">6</a>Anae jajungog, na estaba malango, ayo na tiempo sumagagüe dos dias güije na lugat anae gaegue.</span> <span class="verse"><a name="7">7</a>Ya despues di este ilegña ni y disipuluña: Nije tafanmalag Judea talo.</span> <span class="verse"><a name="8">8</a>Ylegñija nu güiya y disipulo sija: Rabi, pago didide nae maquequechague jao ni Judio sija na unmafagas ni y acho: Ada untalo guato güije?</span> <span class="verse"><a name="9">9</a>Manope si Jesus: Taya y un jaane dose ora? y jumajanao gui jaane, ti siña matompo, sa manlilie y candet este na tano.</span> <span class="verse"><a name="10">10</a>Ya y jumajanao an puenge, matompo, sa taya candet guiya güiya.</span> <span class="verse"><a name="11">11</a>Jasangan estesija, ya despues di este ilegña nu sija: Lasaro, amigonmame maego: ya bae janao para uyayajo gui maegoña.</span> <span class="verse"><a name="12">12</a>Entonses ilegñija nu güiya y disipulosija: Señot, yaguin maego, mauleg jumuyong.</span> <span class="verse"><a name="13">13</a>Ya jasangan este si Jesus gui tinataeña: sija jajaso na umadingan na dumescansañaeñaejon gui maegoña.</span> <span class="verse"><a name="14">14</a>Ayo nae si Jesus ilegña claro nu sija: Lasaro, güiya matae.</span> <span class="verse"><a name="15">15</a>Magof yo sa taegüe yo güije, pot causa y jamyo, para injenggue; nitafanmalag y ya güiya.</span> <span class="verse"><a name="16">16</a>Si Tomas, ayo y naanña si Didimo, ilegña nu y otro disipulo sija: ufanmalagjit locue, nije tafanmatae yan güiya.</span> <span class="verse"><a name="17">17</a>Mato si Jesus ya jasoda na estaba cuatro na jaane gui naftan.</span> <span class="verse"><a name="18">18</a>Y Betania jijot guiya Jerusalem, buente quince na estadio.</span> <span class="verse"><a name="19">19</a>Ya megae na Judio sija manmato gui as Marta ya si Maria para uconsuela pot y cheluñija.</span> <span class="verse"><a name="20">20</a>Entonses si Marta, anae jajungog na si Jesus mamamaela, jajanao güe para urisibe: ya estaba si Maria matatachong gui guima.</span> <span class="verse"><a name="21">21</a>Pot enao si Marta ilegña as Jesus: Señot yaguin mojon gaeguejao güine y chelujo ti umatae.</span> <span class="verse"><a name="22">22</a>Lao jutungo pago, todo y ungagao si Yuus, ninaejao as Yuus.</span> <span class="verse"><a name="23">23</a>Ylegña si Jesus nu güiya: Ucajulo talo y chelumo.</span> <span class="verse"><a name="24">24</a>Si Marta ilegña nu güiya: Guajo jutungo na ucajulo gui quinajulon manmatae gui uttimo na jaane.</span> <span class="verse"><a name="25">25</a>Ylegña nu güiya si Jesus: Guajo y quinajulon manmatae yan y linâlâ; ayo y jumonggue yo, achogja esta matae, ulâlâ talo;</span> <span class="verse"><a name="26">26</a>Ya todo ayo y lâlâ ya jumonggue yo, ti umatae para todo y tiempo. Unjonggue este?</span> <span class="verse"><a name="27">27</a>Ylegña nu güiya: Si Señot, guinin jujonggue na jago ayo na Cristo, Lajin Yuus, güiya na para umamaela gui tano.</span> <span class="verse"><a name="28">28</a>Anae munjayan jasangan este, mapos ya jaagang gui secreto si Maria cheluña, ilegña: Si Maestro estagüe ya inagagangejao.</span> <span class="verse"><a name="29">29</a>Anae jajungog, cajulo gusisija ya jumanao asta guiya güiya.</span> <span class="verse"><a name="30">30</a>(Ya asta pago ti mafato si Jesus gui sengsong, lao gaegue güije na lugat anae si Marta jagas sineda güe.)</span> <span class="verse"><a name="31">31</a>Entonces y Judiosija na manestaba gui guima yan güiya, y maconsuela güe, anae jalie si Maria cajulo gusisija ya mapos, madalalag güe, pineloñija na ufalag y naftan para utanges güije.</span> <span class="verse"><a name="32">32</a>Ya si Maria anae mato gui lugat anae estaba si Jesus ya jalie, japodong gui adengña, ya ilegña: Señot yaguin gaeguejao güine ti umatae y chelujo.</span> <span class="verse"><a name="33">33</a>Anae si Jesus jalie na tumatanges, yan y Judio sija ni manamamamaela yan güiya manatanges, umugong gui espiritu, ya inestotba,</span> <span class="verse"><a name="34">34</a>Ya ilegña: Mano nae unpolo güe? Ilegñija nu güiya: Señot, maela ya unlie.</span> <span class="verse"><a name="35">35</a>Si Jesus tumanges.</span> <span class="verse"><a name="36">36</a>Ylegñija entonses y Judio sija: Estagüe, taegüenao jaguflie güe!</span> <span class="verse"><a name="37">37</a>Lao palo guiya sija ilegñija: Ti siña este na ubaba y atadog y bachet, fatinas ni este ti umatae?</span> <span class="verse"><a name="38">38</a>Ya si Jesus jaumugong talo guiya güiya, ya mato gui naftan. Güiya un liyang ya mapoluye un acho gui sanjiloña.</span> <span class="verse"><a name="39">39</a>Ylegña si Jesus: Najanao y acho. Si Marta, chelun y matae, ilegña nu güiya: Señot, mutong esta, sa finatae cuatro na jaane.</span> <span class="verse"><a name="40">40</a>Si Jesus ilegña nu güiya: Ti guinin jusangane jao na guin manjonggue jao, unlie y minalag Yuus.</span> <span class="verse"><a name="41">41</a>Ayo nae sija janajanao y acho, Ya si Jesus tumalag julo ya ilegña: Tata, grasias junaejao sa guinin unjungog yo.</span> <span class="verse"><a name="42">42</a>Ya guajo jutungo na siempre unjungungog yo; lao pot y linajyan taotao ni gaegue gui oriyajo, jusangan este, para ujajonggue na jagoyo tumago.</span> <span class="verse"><a name="43">43</a>Anae munjayan jasangan este, umaagang ni dangculo na inagang: Lasaro maela juyong.</span> <span class="verse"><a name="44">44</a>Entonses ayo y guine matae, jumuyong, magogode dos canaeña yan y adeng nu y bendas; ya y mataña mafalulutan nu y sudario. Ylegña nu sija si Jesus: Pula ya inpilo ya ujanao.</span> <span class="verse"><a name="45">45</a>¶ Pot este megae na Judio sija na manmato gui as Maria ya jalie y finatinas Jesus, majonggue güe.</span> <span class="verse"><a name="46">46</a>Lao guajo guiya sija na manmapos para Fariseo sija, ya jasangane sija y finatinas Jesus.</span> <span class="verse"><a name="47">47</a>¶ Ayo nae y manmagas y mamale yan y Fariseo sija, mandaña ya janaetnon y sinedrio ya ilegñija: Jafa tafatinas? Sa este na taotao mamatitinas megae na señat sija?</span> <span class="verse"><a name="48">48</a>Yaguin tapolo taegüenao, todo y taotao manmanjonggue guiya güiya: ya ufanmamaela y Romano sija ya u janajanao y sagata yan y tanota.</span> <span class="verse"><a name="49">49</a>Lao si Caefas uno guiya sija, güiya magas na pale güije na sacan, mansinangane: Jamyo ti intingo jafa!</span> <span class="verse"><a name="50">50</a>Ni injaso na mauleg para jita sa un taotao matae pot y taotao sija, para munga na todo y nasion ufanmalingo.</span> <span class="verse"><a name="51">51</a>Lao este ti jasangan guine güiyaja; lao güiya y magas na pale güije na sacan ya japrofetisa na si Jesus umatae pot y nasion.</span> <span class="verse"><a name="52">52</a>Ya ti pot ayoja na nasion; lao locue para ufandaña gui unoja y famaguon Yuus ni y jagas manmachalapon.</span> <span class="verse"><a name="53">53</a>Ya desde ayo na jaane manafaesen entre para sija umapuno.</span> <span class="verse"><a name="54">54</a>Ya si Jesus ti jumajanao gui publico gui entalo Judio sija; lao mapos güije para y tano na jijot gui jalomtano, guiya un siuda na mafananaan Efraim; ya sumaga güe güije yan y disipuluña.</span> <span class="verse"><a name="55">55</a>¶ Ya y pascuan Judio sija estaba jijot; ya megae gui tano mangajulo guiya Jerusalem antes di pascua para ujanagasgas sija.</span> <span class="verse"><a name="56">56</a>Ya manmanaligao as Jesus, ya manadingan entre sija gui templo, ya ilegñija: Jafa jinasonmiyo, nu güiya, ti umamaela gui guipot.</span> <span class="verse"><a name="57">57</a>Ya y prinsipin y mamale sija yan y Fariseo manmanae tinago na yaguin jaye tumungo mano nae gaegue, umasangan para inquene güe.</span> </p></div</div></div></body></html>