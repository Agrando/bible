<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/john/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/john">John</a> &gt <strong>Chapter 10</strong></div><p><span class="verse"><a name="1">1</a>MAGAJET ya magajet y jusangane jamyo, na ti jumalon gui pettan y guelat y quinilo sija, lao ucajulo gui otro lugat, ayo y ladron yan saque.</span> <span class="verse"><a name="2">2</a>Ya y jumalom gui petta, güiya y pastot y quinilo.</span> <span class="verse"><a name="3">3</a>Ya pot guiya güiya y magas y petta; ya y quinilo sija jajungog y inagangña: ya y gaña quinilo sija jaagang pot y naana, ya jacone sija gui san jiyong.</span> <span class="verse"><a name="4">4</a>Anae jacone mapos y todo iyoña sija, güiya jumanao gui sanmenañija: ya quinilo sija madalalag güe, sa matungo y inagangña.</span> <span class="verse"><a name="5">5</a>Lao y taotao juyong, sija ti madalalag güe, lao manmalago guato guinin menaña: sa ti jatungo y inagangña ni taotaoj uyong sija.</span> <span class="verse"><a name="6">6</a>Este na acomparasion mansinangane as Jesus: lao sija ti jatungo jafa sija mansingane sija.</span> <span class="verse"><a name="7">7</a>¶ Mantinalugua as Jesus ya ilegña nu sija: Magajet ya magajet y jusangane jamyo, na guajo pottan y quinilo sija.</span> <span class="verse"><a name="8">8</a>Todo y manmamaela antes que guajo, ladron yan saque sija: ya ti manmanjungog y quinilo sija.</span> <span class="verse"><a name="9">9</a>Guajo y petta: ya y jumalom guiya guajo, güiya umasatba, y ujalom yan ujuyong ya usoda y pasto.</span> <span class="verse"><a name="10">10</a>Y saque ti umamaela yaguin ti para ufañaque yan ufamuno, yan uyulang; guajo mamaela para uguaja linâlâñija yan para uguaja y dangculo na linâlâñija.</span> <span class="verse"><a name="11">11</a>Guajo y mauleg na pastot: ya y mauleg na pastot y linâlâña japolo pot y quinilo sija.</span> <span class="verse"><a name="12">12</a>Ya y taotao nii maapapase, ya ti pastot; ya ti gaña y quinilo sija, an jalie y lobo ni y mamaela, japolo y quinilo sija ya malago guato; ya y lobo maquinene ya manchinalapon sija quinilo:</span> <span class="verse"><a name="13">13</a>Malago guato güe sa güiya taotao nii maapapase ya taya inadajiña ni y quinilo sija.</span> <span class="verse"><a name="14">14</a>Guajo y mauleg na pastot: sa jutungo y iyoco, ya y iyoco matungo yo.</span> <span class="verse"><a name="15">15</a>Taegüije y Tata jatungo yo, taegüijija locue guajo jutungo y tata; ya jupolo y linâlâjo pot y quinilo sija.</span> <span class="verse"><a name="16">16</a>Ya guajayo palo quinilo locue ni taegüe güine na colat, ayo sija locue nesesita yo juchule, ya sija ujajungog y inagangjo; ya uguaja un manadanquinilo yan un pastot.</span> <span class="verse"><a name="17">17</a>Pot enao na jaguaeya yo si Tata, sa jupolo y linâlâjo, para uchule talo.</span> <span class="verse"><a name="18">18</a>Taya munajanao guiya guajo, lao jupolo pot guajo na maesa. Guaja yo ninasiñajo para jupolo yan guajayo ninasiñajo para jutalo chumule. Este na tinago juresibe guine y Tatajo.</span> <span class="verse"><a name="19">19</a>¶ Ya guaja inaguaguat gui entalo y Judio sija pot este na sinagan sija.</span> <span class="verse"><a name="20">20</a>Ya megae sija ilegñija: Biju guaja güe, ya babagüe; sa jafa inicungog güe?</span> <span class="verse"><a name="21">21</a>Ylegñija y palo: Este na sinagan ti sija iyon y biju: Ada siña y biju ubaba y atadog y manbachet?</span> <span class="verse"><a name="22">22</a>¶ Ya anae mafatitnas y guipot y inefresengumayuus, guiya Jerusalem, ya ayo na tiempo manenggeng.</span> <span class="verse"><a name="23">23</a>Ya si Jesus mapos malag y templo, gui corredot Salomon.</span> <span class="verse"><a name="24">24</a>Ya manetnon guato guiya güiya y Judio sija ya ilegñija nu güiya: Asta ngaean nae unnabuebuente y antita? Yaguin jago yuje na Cristo, sangan ni claro.</span> <span class="verse"><a name="25">25</a>Maninepe as Jesus: Guajo jagas jusangane jamyo ya ti injenggue: y checho ni y jufatinas gui naan Tata, estesija manmannanae testimonio nu guajo.</span> <span class="verse"><a name="26">26</a>Lao jamyo ti injenggue, sa ti jamyo quinilojo; (taegüine guinin jusangane jamyo).</span> <span class="verse"><a name="27">27</a>Y gajo quinilo sija jajungog y inagangjo; ya jutungo sija; ya sija madalalag yo.</span> <span class="verse"><a name="28">28</a>Ya guajo junae sija linâlâñija taejinecog; ya para todo y tiempo taya nae ufanmalingo ya ni jaye ufaninamot sija gui canaejo.</span> <span class="verse"><a name="29">29</a>Si Tata ni unaeyo, dangculoña qui todo; ya taya gaesisiña para uamot sija gui canae y Tatajo.</span> <span class="verse"><a name="30">30</a>Guajo yan si Tata, jame unoja.</span> <span class="verse"><a name="31">31</a>¶ Tumalo manmañule acho y Judio sija, para umafagas güe.</span> <span class="verse"><a name="32">32</a>Maninepe as Jesus: Megae manmauleg na finatinas jufanue jamyo guine as Tatajo; pot jafa na chechoña inquequefagas yo ni y acho?</span> <span class="verse"><a name="33">33</a>Maope güe ni Judio sija ilegñija: Pot y mauleg na chechomo ti infagas jao; lao pot ayo y chatfino contra si Yuus; sa jago, taotaojao, mama Yuusjao.</span> <span class="verse"><a name="34">34</a>Maninepe as Jesus: Taegüe güi tinigue gui tinagonmiyo, Guajo umalog: Yuus jamyo?</span> <span class="verse"><a name="35">35</a>Yaguin manmafanaan Yuus, sija na mamaela gui jiloñija y finijo Yuus (ya y tinigue ti siña maipe);</span> <span class="verse"><a name="36">36</a>Ylegmiyo ni ayo y jaconsagra y Tata ya matgo guato gui tano: Jago chumatfino as Yuus, sa jusangan: Guajo Lajin Yuus?</span> <span class="verse"><a name="37">37</a>Yaguin jufatitinas y ti iyon Tata, munga injenggue yo.</span> <span class="verse"><a name="38">38</a>Lao yaguin jufatinas, achogja ti injenggue yo, jenggue y checho sija: para siña jamyo intingo ya injenggue na si Tata gaegue guiya guajo, ya guajo gaegue guiya Tata.</span> <span class="verse"><a name="39">39</a>Ya japrocucura talo para umaconegüe: lao güiya mapos gui canaeñija.</span> <span class="verse"><a name="40">40</a>Tumalo guato talo gui otro bandan Jordan, ayo na lugat nae finenana managpapange si Juan; ya sumaga güije.</span> <span class="verse"><a name="41">41</a>Ya megae manmato guiya güiya ya ilegñija: Si Juan magajet na ni un señat jafatinas; ya magajet todo y sinangan Juan nu este na taotao jumuyong magajet.</span> <span class="verse"><a name="42">42</a>Ya megae manmanjonggue güije nu güiya.</span> </p></div</div></div></body></html>