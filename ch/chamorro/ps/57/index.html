<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 57</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/57"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 57</strong></div><p><span class="verse"><a name="1">1</a>GAEASE nu guajo, O Yuus, gaease nu guajo; sa y antijo guinegüe güe guiya jago: magajet, y anineng y papamo ugogüeyo asta qui manmalofan y chinatsaga.</span> <span class="verse"><a name="2">2</a>Bae juagang si Yuus Gueftaquilo; si Yuus ni y jafatinas todo y güinaja para guajo.</span> <span class="verse"><a name="3">3</a>Ufanago guinin y langet ya unalibreyo; anae jalalatde ayo y malago pumañotyo. Sila. Si Yuus utago y minaaseña yan y minagajetña.</span> <span class="verse"><a name="4">4</a>Y antijo gaegue gui entalo y león sija: ya umaasonyo gui entalo ayo sija y minañila guafe, junggan, yan y lalajin taotao sija ni y nifenñija y lansa sija, yan flecha sija, ya y jilañija malagtos na espada.</span> <span class="verse"><a name="5">5</a>Nadangculojao gui jilo y langet, O Yuus; polo y inenramo todo gui sanjilo tano.</span> <span class="verse"><a name="6">6</a>Jagas mamatinas laso, para y pinecatto; y antijo tumecon papa; jagas manmaguadog joyo gui menajo; ya sija mamodong maesaja gui taloloja. Sila.</span> <span class="verse"><a name="7">7</a>Y corasonjo, esta meton, O Yuus, y corasonjo esta meton; bae jucanta, magajetja, jucanta alabansa sija.</span> <span class="verse"><a name="8">8</a>Fagmata, inenrajo; fagmata, guitala yan atpa; guajoja na maesa magmatayo taftaf.</span> <span class="verse"><a name="9">9</a>Bae junaetjao grasias, O Jeova, gui entalo y taotao sija; jucantayejao alabansa sija gui entalo y nasion sija.</span> <span class="verse"><a name="10">10</a>Sa asta y langet, dangculo y minaasemo, yan asta y mapagajes y minagajetmo.</span> <span class="verse"><a name="11">11</a>Nadangculojao gui jilo y langet, O Yuus; polo y minalagmo todo gui sanjilo y tano.</span> </p></div</div></div></body></html>