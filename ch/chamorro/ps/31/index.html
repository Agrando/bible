<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 31</strong></div><p><span class="verse"><a name="1">1</a>YYAJAGO, O Jeova, nae juangoco: chamoyo munamamamajlao para taejinecog: nalibreyo gui tininasmo.</span> <span class="verse"><a name="2">2</a>Egueng papa guiya guajo y talangamo, nalibreyo guse: jago y para guajo acho ni y fitme, pot y guima lumijing nae para unnalibreyo.</span> <span class="verse"><a name="3">3</a>Sa jago y achojo yan y castiyujo; enao mina pot y naanmo esgaejonyo ya chachalalaneyo.</span> <span class="verse"><a name="4">4</a>Chuleyo gui lagua ni y munanaaatogyo gui ti umatungo: sa jago y seguro na sagajo.</span> <span class="verse"><a name="5">5</a>Y canaemo nae, junae ni y espiritujo: unnalibreyo, O Jeova, jago Yuus minagajet.</span> <span class="verse"><a name="6">6</a>Juchatlie ayo sija y numanangga y taebale na dinague: lao guajo si Jeova juangongoco.</span> <span class="verse"><a name="7">7</a>Jumagof ya jusenmagof gui minaasemo: sa jagas unlie y pinitijo: ya jagas untungo y antijo gui chinatsaga.</span> <span class="verse"><a name="8">8</a>Ya jago ti jumujuchomyo gui canae y enimigujo: jagas unpolo y adengjo gui dangculo na sagayan.</span> <span class="verse"><a name="9">9</a>Gaease ni guajo, O Jeova, sa estagüe yo gui chinatsaga: sa y atadogjo linachae ni y pinite, junggan, y antijo yan y tataotaojo.</span> <span class="verse"><a name="10">10</a>Sa y jaanijo linachae ni y trinestico, ya y sacanjo ni y suspiros: linalachae y minetgotto pot y tinaelayeco: ya y telangjo mananglo.</span> <span class="verse"><a name="11">11</a>Pot todo y enimigujo, jumuyongyo mamajlao, magajet na sentaegüijeja a para y tiguangjo yan y minaañao ni y manatungoyo: ya y lumiliiyo gui sanjiyong mañuja guiya guajo.</span> <span class="verse"><a name="12">12</a>Sa esta malefayo taegüije y matae ni ti manjaso: taegüijeyo y an mafag baso.</span> <span class="verse"><a name="13">13</a>Sa jujungog y dinisonran y lajyayan: minaañao sija gui todo oriya: anae manafaesen entresija contra guajo, ya majasusuye para umacone y antijo.</span> <span class="verse"><a name="14">14</a>Lao guajo, iya jago nae juangocoyo, O Jeova: ileco: Jago y Yuusso.</span> <span class="verse"><a name="15">15</a>Y canaemo nae gaegue y tiempoco: nalibre yo gui canae y enimigujo yan y pumetsisigueyo.</span> <span class="verse"><a name="16">16</a>Nafanina y matamo gui jilo y tentagomo: nalibreyo ni y güinaeyamo.</span> <span class="verse"><a name="17">17</a>O Jeova, chamo yo munamámamajlao; sa jagasja juaagangjao: polo y manaelaye ya ufanmamajlao: polo sija ya ufanmamatquilo gui naftan.</span> <span class="verse"><a name="18">18</a>Nafanmamatquilo y labios ni y manmandadague; sa manguecuentos saguat contra y manunas, yan sobetbia yan despresio.</span> <span class="verse"><a name="19">19</a>Jafa muna dangculo y minaulegmo ni unadadaje para y mumaañaogüe jao, na unfatinas para y umangocojao gui menan y famaguon y taotao.</span> <span class="verse"><a name="20">20</a>Jago nae ufanatog sija na ti umatungo gui menamo guinin y taelaye na contraton taotao; jago unadaje sija gui guima lumijing guinin y inaguaguat y jila sija.</span> <span class="verse"><a name="21">21</a>Bendito si Jeova: sa jafanueyo ninamanman gui minaaseña gui siudan manmetgot.</span> <span class="verse"><a name="22">22</a>Ya guajo ileco y nalulajo: Juutut yo gui menan atadogmo; lao magajet na jago jumungog y vos y guinagaojo anae juagangjao.</span> <span class="verse"><a name="23">23</a>Guaeya si Jeova todo jamyo mañantos; ya y manmauleg adaje si Jeova, ya apase megagae y fumatitinas ni y sobetbia.</span> <span class="verse"><a name="24">24</a>Nafanmetgot jamyo, ya inafanmatatnga y corasonmiyo, todo y numanangga si Jeova.</span> </p></div</div></div></body></html>