<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 10</strong></div><p><span class="verse"><a name="1">1</a>JAFA na tumojgue jao na chago, O Jeova? jafa na umatogjao gui tiempon chinatsaga.</span> <span class="verse"><a name="2">2</a>Sa pot sobetbia y taelaye na japetsisigue y pebble; ufanmachule gui finababa y manmajajaso.</span> <span class="verse"><a name="3">3</a>Sa enao mina jatunanmaesagüe y taelaye, ni y minalago y antiña: ya y manlagga jarechasa; junggan, jadespresia si Jeova.</span> <span class="verse"><a name="4">4</a>Y taelaye pot y sobetbia y mataña, ilegña: ti jaaliligao si Yuus: Gui todo y jinasoña, jasangan: Taya Yuus.</span> <span class="verse"><a name="5">5</a>Y chalanña chatsaga todo y tiempo; y juisiomo goschago gui linieña: ya todo y enimiguña, güiya jaguaefe sija.</span> <span class="verse"><a name="6">6</a>Ilegña gui corasonña: Ti jucalamten: gui todo y generasion sija, ti jufalag y chinatsaga.</span> <span class="verse"><a name="7">7</a>Y matdision bula y pachotña yan dinague yan chiniguit: y papa y jilaña inacacha yan tinaelaye.</span> <span class="verse"><a name="8">8</a>Gaegue matatachong y lugat ti matungo gui sengsong: ya y umatog na lugat japupuno y taeisao: y atadogña manaatanja contra y pebble.</span> <span class="verse"><a name="9">9</a>Jananangga gui lugat ti matungo, taegüije y leon gui liyangña: jananangga para ucone y pebble: jacone y pebble anae jayotte ni y lasoña.</span> <span class="verse"><a name="10">10</a>Jacojajatgüe, janatunog, megae na manaeninasiña mamodong gui gaesisiña na iyoña.</span> <span class="verse"><a name="11">11</a>Ylegña gui corasonña: Si Yuus esta malefa: janaatog y mataña; taya nae jalie.</span> <span class="verse"><a name="12">12</a>Cajulo, O Jeova; O Yuus, jatsa y canaemo: chamo malelefa ni y mamoble.</span> <span class="verse"><a name="13">13</a>Pot jafa jadespresia y taelaye si Yuus; ya ilegña gui corasonño: Jago ti ugagao.</span> <span class="verse"><a name="14">14</a>Jago lumie: sa jago umatan y inacacha yan y minattrata, para uchule gui canaemo: yya jago nae mandaña y mamoble: y manaesaena, jago umayuyuda.</span> <span class="verse"><a name="15">15</a>Yulang y canae y manaelaye: ya ayo y taelaye, aliligao jao y tinailayeña asta qui ti unsoda.</span> <span class="verse"><a name="16">16</a>Si Jeova Ray na para taejinecog yan taejinecog: ya y nasion esta manmalachae gui tanoña.</span> <span class="verse"><a name="17">17</a>Y minalago y manumitde jago jumungog, O Jeova: jago dumespopone y corasonñija, ungueguesecungog ni y talangamo:</span> <span class="verse"><a name="18">18</a>Para unjusga y manaesaena yan y mamoble: para chamo tumatalo munamaañao y taotao gui tano.</span> </p></div</div></div></body></html>