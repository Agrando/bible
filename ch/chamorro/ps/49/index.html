<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 49</strong></div><p><span class="verse"><a name="1">1</a>JINGOG este todo jamyo ni y taotao; ecungog jamyo todos ni y mañasaga. gui tano:</span> <span class="verse"><a name="2">2</a>Jamyo todo mandaña, y managpapa, y managquilo, y manrico, yan y mamoble.</span> <span class="verse"><a name="3">3</a>Y pachotto usangan y minalate; ya y jinason y corasonjo y tiningo.</span> <span class="verse"><a name="4">4</a>Bae juecungog y parabola; ya jubaba y jemjom sinanganjo gui atpa.</span> <span class="verse"><a name="5">5</a>Sajafa na maañaoyo gui jaanen y tinaelaye, anae y tinaelayen y dedegoco jaoriyayayeyo?</span> <span class="verse"><a name="6">6</a>Ayo y umangongoco sija ni y güinajañija, yan jatunanmaesaja ni y minegae y riniconñija;</span> <span class="verse"><a name="7">7</a>Taya guiya sija siña umapasiye y cheluña, ni unae si Yuus ni y rumescata güe;</span> <span class="verse"><a name="8">8</a>(Sa y ninálibre y antinñija, dangculo presiuña, ya para upolu para siempre.)</span> <span class="verse"><a name="9">9</a>Para ulâlâ asta y taejinecog, ya ti ulie minitong.</span> <span class="verse"><a name="10">10</a>Sa jalie na y manmalate na taotao sija manmamataeja, y manaejinaso yan y manbababa, manmalingo, ya japolo y güinajañija para y palo.</span> <span class="verse"><a name="11">11</a>Y jinason y sumanjalomñija, na y guimañija usaga para taejinecog, ya y anae mañasaga na lugat para y todo generasion sija; ya jafanaan y tanoñija, ni y naanñijaja.</span> <span class="verse"><a name="12">12</a>Lao y taotao ti sumaga gui onraña, parejoja yan y gâgâ na matae.</span> <span class="verse"><a name="13">13</a>Este y jinanaoñiñija, y binabanñiñijaja; ya anae esta manmapos, manmagof y taotao nu y sinanganñija. Sila.</span> <span class="verse"><a name="14">14</a>Sija ufanquinano gui naftan parejoja yan y manadan quinilo y finatae upinasto sija; ya y manunas mangaeninasiña gui jiloñija gui egaan; ya y boninituñija, para ulachae gui jalom naftan, sa taya sagaña.</span> <span class="verse"><a name="15">15</a>Lao si Yuus unalibre y antijo gui ninasiñan y naftan; sa uresibeyo. Sila.</span> <span class="verse"><a name="16">16</a>Chamo maaañao, yanguin guaja taotao urico; yanguin y güinaja, y guimaña mumémegae;</span> <span class="verse"><a name="17">17</a>Sa yanguin matae, taya uchule; y güinajaña, ti udinalalaggüe.</span> <span class="verse"><a name="18">18</a>Achogaja anae lalâlâ, dichoso y antiña; sa matutunajao ni y taotao sija, yanguin unfamauleg mamaesajao.</span> <span class="verse"><a name="19">19</a>Ujanao para y generasion tataña; ti ufanmanlie manana.</span> <span class="verse"><a name="20">20</a>Y taotao ni y maoonra, ya ti matungo; parejoja yan y gâgâ ni y umatae.</span> </p></div</div></div></body></html>