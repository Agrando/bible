<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 19</strong></div><p><span class="verse"><a name="1">1</a>Y langet munaclaro y minalag Yuus; ya y fineda mamanue y checho canaeña.</span> <span class="verse"><a name="2">2</a>Y un jaane yan y otro jaane masangang y finijo, ya y un puenge ya y otro puenge mamanue tiningo.</span> <span class="verse"><a name="3">3</a>Taya sinangan, ni finijo; ti siña umajungog y vosñija.</span> <span class="verse"><a name="4">4</a>Ya gui todo y tano jumanao y rayaña, ya asta uttimon y tano y finoña: ya japolo tabernaculo para atdao guiya sija.</span> <span class="verse"><a name="5">5</a>Ya güiya taegüije y nobio ni jumujuyong guinin y cuattoña, ya jamagof taegüije y matatnga na taotao, para ufalago gui finalago.</span> <span class="verse"><a name="6">6</a>Y jinanaoña guinin un punta gui langet, ya y linilicoña asta y uttimoña: ya taya jaye uatog ni y minaepeña.</span> <span class="verse"><a name="7">7</a>Y lay Jeova cabales, jafamauleg y ante; y testimonion Jeova seguro, janafanmalalate y manaeisao.</span> <span class="verse"><a name="8">8</a>Y finañagüe Jeova tunas, janafanmamagof y corason: y tinago Jeova claro, janafanmalag y atadogsija.</span> <span class="verse"><a name="9">9</a>Y minaañao as Jeova gasgas, sumaga para taejinecog; y sentensian Jeova magajet, ya todo tunas.</span> <span class="verse"><a name="10">10</a>Na malago mas que y oro, magajet mas que y megae na oro ni y manfino: mames mas que y miet, que y titijo gui sagan miet.</span> <span class="verse"><a name="11">11</a>Y tentagomo locue mapagat yan sija: ya yaguin jaadaje sija y uguaja dangculo na apas.</span> <span class="verse"><a name="12">12</a>Ya y linachiña jaye utiningo? ya y linache na ti jutungo, nalibreyo.</span> <span class="verse"><a name="13">13</a>Unmantiene locue y tentagomo guinin y sobetbio na isao: ya munga mangae ninasiñañija guiya guajo: ayo nae cabalesyo ya gasgas yo guinin y dangculo na quinebrantan y tinago.</span> <span class="verse"><a name="14">14</a>Polo ya y sinangang y pachotto ya y jinason y corasonjo umauleg gui menamo, O Jeova, minetgotto yan y munalilibreyo.</span> </p></div</div></div></body></html>