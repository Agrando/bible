<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 45</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/45"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 45</strong></div><p><span class="verse"><a name="1">1</a>Y corasonjo machúchuda nu y mauleg na güinaja; jusangan ayo sija y para y ray; y jilajo, calang y pluman y chadeg mangue.</span> <span class="verse"><a name="2">2</a>Guefpaguñajao qui y famaguon y taotao sija: y grasia machúchuda jalom gui labiosmo; enaomina binendisejao as Yuus, para taejinecog.</span> <span class="verse"><a name="3">3</a>Gode y espadamo gui cháchagamo, O gosbalente jao, yan y langetmo yan y minagasmo.</span> <span class="verse"><a name="4">4</a>Ya y minagasmo sigue di mumegae, sa pot y minagajet, yan y minanso, yan tininas: ya y agapa na canaemo unfinanagüe ni y mannamaañao na güinaja.</span> <span class="verse"><a name="5">5</a>Y flechamo manacadedog; mamodong y taotao gui papamo; sija gaegue gui corason y enemigon y ray.</span> <span class="verse"><a name="6">6</a>Y tronumo taejinecog, yan taejinecog, O Yuus: y bariyan y raenomo, tunas na bariya.</span> <span class="verse"><a name="7">7</a>Unguaeya y tininas, ya unchatlie y tinaelaye; enaomina si Yuus ni y Yuusmo, pinalaejao ni y lañan minagof, mas qui y mangachongmo.</span> <span class="verse"><a name="8">8</a>Todo y magagumo mamaopao ni y mira, yan y chaguan na jajatot, yan y casia; manjuyong gui palasyon matfit, anae guinatbon musica manamagofjao.</span> <span class="verse"><a name="9">9</a>Y jaga sija y ray, mangaegue gui entalo y manonrada na famalaoanmo; ya y rayna matátachong gui agapamo yan y magaguña y oron Ofir.</span> <span class="verse"><a name="10">10</a>Jungog O jaga, jaso ya tecon y talangamo; ya unmalefa ni y mañataotaomo, yan y guima tatamo.</span> <span class="verse"><a name="11">11</a>Ya ugosmalago y ray ni y bonitamo; sa güiya y Señotmo yanguin unadora güe.</span> <span class="verse"><a name="12">12</a>Ya y jagan Tiro yan y ninae ugaegue güije; asta y manrico gui entalo y taotao unmagaogao ni y fabotmo.</span> <span class="verse"><a name="13">13</a>Y jagan y ray, gui palasyo gosbonita güe: y magaguña maadotna ni y oro.</span> <span class="verse"><a name="14">14</a>Macone guato gui as ray, yan y magaguña ni y mabotda: y bitgen sija mangachongña ni y tumattitiye, sija unquinenie guato.</span> <span class="verse"><a name="15">15</a>Sija machulilie guato yan minagof yan alegria: ufanjalom gui palasyon y ray.</span> <span class="verse"><a name="16">16</a>Gui lugat si tatamo, y ugaegae y famaguonmo; unnafanprinsipe gui todo y tano.</span> <span class="verse"><a name="17">17</a>Guajo junamajaso y naanmo gui todo y generasion sija: enaomina y taotao sija mannaejao grasias para taejinecog yan taejinecog.</span> </p></div</div></div></body></html>