<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 60</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/60"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 60</strong></div><p><span class="verse"><a name="1">1</a>O Yuus, jago yumutejam, jago gumapotjam papa; guinin lalalojao; O, natalojam guato.</span> <span class="verse"><a name="2">2</a>Jago jagasja munamayengyong y tano; jago yumulang; nafanjomlo y yinilangña sija, sa manmayeyengyong.</span> <span class="verse"><a name="3">3</a>Unfanue y taotaomo sija ni y manmajetog na güinaja; unnafanguimenjam ni y binon na matulalaejon.</span> <span class="verse"><a name="4">4</a>Unnae ayo sija ni y manmaañao nu jago, un bandera para ujatsa pot y minagajet. Sila.</span> <span class="verse"><a name="5">5</a>Sa para ufanlibre y güinaeyamo; satba ni y agapa na canaemo, yan opejam.</span> <span class="verse"><a name="6">6</a>Si Yuus sumangan y sinantosña; siempre jumagof; ya siempre judibide iya Siquem, ya jumide y bayen Sucot.</span> <span class="verse"><a name="7">7</a>Iyoco Galaad, ya iyoco Manases: Efraim y guinegüe y ilujo; Juda y baston minagasso.</span> <span class="verse"><a name="8">8</a>Moab, y palanggana para jufagagaseyo; y jilo Edom nae juyute y sapatosso: Filistia, agangjao pot guajo.</span> <span class="verse"><a name="9">9</a>Jaye uchinileyo guato gui fitme na siuda? jaye uesgaejonyo guato Edom?</span> <span class="verse"><a name="10">10</a>Mungajao, O Yuus, ni y guinin yumutejam? yan jago, O Yuus, ti jumanao yan y inetnon sendalonmame.</span> <span class="verse"><a name="11">11</a>Naejam inayuda contra y contrario gui chinatsaga; sa taebale y inayudan taotao.</span> <span class="verse"><a name="12">12</a>Guinin as Yuus nae infatinas y minatatnga; sa güiyaja ni ugacha papa y contrarionmame.</span> </p></div</div></div></body></html>