<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 69</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/69"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 69</strong></div><p><span class="verse"><a name="1">1</a>NALIBREYO, O Yuus; sa y janom manjalom asta y antijo.</span> <span class="verse"><a name="2">2</a>Magñoyo gui tadong na luño; anae ti siñayo tumojgue: guajo mato y jalom tadong na janom anae y milag malofan gui jilojo.</span> <span class="verse"><a name="3">3</a>Yayasyo ni y inagangjo: y agagajo ninaanglo: y atadogco linálachae mientras junanangga si Yuusso.</span> <span class="verse"><a name="4">4</a>Ayosija y chumatliiyo pot taya, megaeña qui y gapotulo gui ilujo: ayosija y manmalago umututyo nii enemigujo sin jafa na linache, mangaeninasiña: ayo nae guajo junatalo guato ayo y taya nae juchuleguan.</span> <span class="verse"><a name="5">5</a>O Yuus, jago tumungo y taetiningojo: yan y isaojo sija ti junaatog guiya jago.</span> <span class="verse"><a name="6">6</a>Chamo ayo sija y numananggajao munafanmamamajlao pot guajo, O Jeova, Yuus y inetnon sendalo: chamo ayo sija y umaliligaojao umadesonra pot guajo, O Yuus Israel.</span> <span class="verse"><a name="7">7</a>Sa pot jago jupadese y linalatde: minamajlao tumampe y matajo.</span> <span class="verse"><a name="8">8</a>Guinin manataotao juyong yo nii mañelujo; yan taotao juyongyo gui famaguon nanajo.</span> <span class="verse"><a name="9">9</a>Sa y inigo y guimamo cumanoyo: ya y linalatdeñija y ayo sija nii lumalatde jao manbasnag guiya guajo.</span> <span class="verse"><a name="10">10</a>Anae tumangesyo ya junamajalang y antijo pot ti chumocho, este y para malalatdeco.</span> <span class="verse"><a name="11">11</a>Anae jufatinas y luto para magagujo, jumuyongyo un cuentos nu sija.</span> <span class="verse"><a name="12">12</a>Ya ayo y manmatatachong gui petta, manadingan contra guajo: ya guajo y cantasionñija anae mangacanta y manbulacho.</span> <span class="verse"><a name="13">13</a>Lao guajoja, y tinaetaejo guiya jago, O Jeova, gui tiempon y finaboresemo: O Yuus, pot y minegae y minaasemo opeyo gui minagajet y satbasionmo.</span> <span class="verse"><a name="14">14</a>Nalibreyo gui liño ya chajo mamagño: polo ya ulibreyo güije sija nii chumatliiyo, yan gui y tinadong y janom sija.</span> <span class="verse"><a name="15">15</a>Chamo pumopolo y minilalag na janom na ufalofan gui jilojo, ni unpolo y tinadong na upañotyo; chamo pumopolo y joyo na ujuchom y pachotña gui jilojo.</span> <span class="verse"><a name="16">16</a>Opeyo, O Jeova; sa y minaasemo gosmauleg: taemanoja y minegae y minaasemo, birajao guiya guajo.</span> <span class="verse"><a name="17">17</a>Chamo na aatog y matamo gui tentagomo; sa gaegue yo gui chinatsaga: opeyo guse.</span> <span class="verse"><a name="18">18</a>Najijot jao gui antijo ya unnalibre: rescatayo sa juguaja y enimigujo sija.</span> <span class="verse"><a name="19">19</a>Jago tumungo y malalatdeco, yan y minamajlaojo yan y madesonraco: y contrariojo mangaegue todo gui menamo.</span> <span class="verse"><a name="20">20</a>Y linalatde yumulang y corasonjo: yan bulayo y pinite: ya manaliligaoyo jaye upinite, lao taya ni uno: yan y numamagofyo lao ti jusoda ni uno.</span> <span class="verse"><a name="21">21</a>Sija numaeyo locue lalaet para nengcanojo: yan anae majoyo, sija numaeyo binagle para juguimen.</span> <span class="verse"><a name="22">22</a>Polo ya lamasañija mamalaso gui menanñija: polo ya yaguin gaegue sija gui pas, este para ocodo.</span> <span class="verse"><a name="23">23</a>Polo ya ujomjom y atadogñija para chañija fanmalilie; yan janayeyengyong nii sinturanñija para todo y tiempo.</span> <span class="verse"><a name="24">24</a>Basija gui jiloñija y binibumo, ya polo y dangculon linalalomo ya ufanjeniguif sija.</span> <span class="verse"><a name="25">25</a>Polo y sagañija ya umayulang: yan taya ni uno siña sumaga gui tiendañija.</span> <span class="verse"><a name="26">26</a>Sa sija pumetsigue ayo sija y sinaolagmo: ya sija sumangan y pinitinja ni y ninafanlamenmo.</span> <span class="verse"><a name="27">27</a>Naye mas taelaye y tinaelayeñija, ya chamo munafanjajalom gui tininasmo.</span> <span class="verse"><a name="28">28</a>Palo ya umafunas sija gui leblon linâlâ: ya munga manmatugue sija yan y manunas.</span> <span class="verse"><a name="29">29</a>Lao guajo pobleyo yan tristeyo: polo y satbasionmo, O Yuus, ya upoloyo guiya jululo.</span> <span class="verse"><a name="30">30</a>Guajo bae jualaba y naan Yuus nu y cantasion, ya junadangculo güe nu y inefresen grasias.</span> <span class="verse"><a name="31">31</a>Ya este munaguefmagof si Jeova mas qui y nobiyo, pat y toro nii mangaecángjilon yan papaquis.</span> <span class="verse"><a name="32">32</a>Y manmanso, jalie este ya ninafanmagof: ya y corasonmiyo ufanlâlâ y unaaliligao si Yuus.</span> <span class="verse"><a name="33">33</a>Sa si Jeova jajungog y mannesesitao ya ti jachatlie y prenesuña sija.</span> <span class="verse"><a name="34">34</a>Polo y langet yan tano ya umaalaba güe, yan y tase sija yan todo y güinaja nii mangalalamten gui sanjalomña.</span> <span class="verse"><a name="35">35</a>Sa si Yuus ujasatba y Sion yan ujafatinas y siuda sija guiya Juda: para usiña sija mañaga güije yan uguaja para y iyonñija.</span> <span class="verse"><a name="36">36</a>Ya y semiya locue gui tentagoña uereda ni ayo: ya ayo sija y gumaeya y naanña unafañaga güije.</span> </p></div</div></div></body></html>