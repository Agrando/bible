<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 140</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/140"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 140</strong></div><p><span class="verse"><a name="1">1</a>Y Salmon David. NALIBREYO O Jeova gui taelaye na taotao: adajeyo gui fette na taotao:</span> <span class="verse"><a name="2">2</a>Ni y manmanjaso taelaye gui corasonñija: cada jaane mandaña para y guera.</span> <span class="verse"><a name="3">3</a>Janafanmalagtos y jilañija taegüije y serpiente; binenon y culebbla guaja gui jalom y labiosñija. Sila.</span> <span class="verse"><a name="4">4</a>Adajeyo O Jeova, gui canae y taelaye; adajeyo gui fette na taotao: ni y manmadetetmina para unasuja y pinecatto.</span> <span class="verse"><a name="5">5</a>Y sobetbio sija janaatog y laso yan y cuetdas para guajo: matiende y lagua gui oriyan chalan; manmanplanta ocodo para guajo. Sila.</span> <span class="verse"><a name="6">6</a>Ilegco as Jeova: Jago y Yuusso: ecungog y inagang y tinayuyutto, O Jeova.</span> <span class="verse"><a name="7">7</a>O Yuus, Jeova, ni y minetgot y satbasionjo, jago tumampe y ilujo gui jaanin y guera.</span> <span class="verse"><a name="8">8</a>Chamo numanae y taelaye ni y dineseaña, O Jeova; chamo umayuyuda y taelaye jinasoña; na noseaja unafannaquilo maesa sija. Sila.</span> <span class="verse"><a name="9">9</a>Ya y ilun ayo sija y umoriyayeyo, polo ya utinampe sija ni y taelayen labiosñija.</span> <span class="verse"><a name="10">10</a>Polo ya ufamodog y pinigan guafe gui jiloñija: polo ya ufanmayute sija guato gui jalom guafe; y jalom y tadong na joyo ya chañija fangajujulo talo.</span> <span class="verse"><a name="11">11</a>Ti ufitme gui tano y cumuecuentos ni y taelaye: y tinaelaye jaaliligao y taelaye na taotao para uninaatlibes güe.</span> <span class="verse"><a name="12">12</a>Jutungo na si Jeova umantiene y causan y manpinite, yan y tininas y pebble.</span> <span class="verse"><a name="13">13</a>Magajet na umanae grasia y naanmo, ni y manunas: y manunas ufañaga gui menamo.</span> </p></div</div></div></body></html>