<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 115</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/115"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 115</strong></div><p><span class="verse"><a name="1">1</a>AJE ti iyajame, O Jeova, aje ti iyajame, lao iya naanmo, nae uminalag pot y minaasemo, yan pot y minagajetmo.</span> <span class="verse"><a name="2">2</a>Pot jafa mojon y nasion ilegñija: Mangue pago y Yuusñija?</span> <span class="verse"><a name="3">3</a>Lao si Yuusmame gaegue gui langet: guinin jafatinas jafaja y minalagoña.</span> <span class="verse"><a name="4">4</a>Y idolosñija sija salape yan oro, finatinas y canae y taotao sija.</span> <span class="verse"><a name="5">5</a>Guaja pachotñija lao ti manguecuentos: guaja atadogñija lao ti manmanlilie;</span> <span class="verse"><a name="6">6</a>Guaja talangañija lao ti manmanjujungog: guaja güiengñija lao ti manmannginginge:</span> <span class="verse"><a name="7">7</a>Guaja canaeñija lao ti manmangogote: guaja adengñija lao ti manmamomocat: ni ufanguentos ni y güetgüeroñija.</span> <span class="verse"><a name="8">8</a>Ya ayo y fumatinas sija manparejoja yan sija: magajet na jayeja y umangoco güe guiya sija,</span> <span class="verse"><a name="9">9</a>O Israel, angoco si Jeova: sa güiya y ayudañija yan y patangñija.</span> <span class="verse"><a name="10">10</a>O guma Aaron, angoco si Jeova: sa güiya y ayudañija yan y patangñija.</span> <span class="verse"><a name="11">11</a>Jamyo ni y manmaañao as Jeova, angoco si Jeova: sa güiya y ayudañija yan y patangñija.</span> <span class="verse"><a name="12">12</a>Si Jeova guinin jajaso jita: guiya bumendisijit; güiya bumendise y guima Israel; güiya bumendise y guima Aaron.</span> <span class="verse"><a name="13">13</a>Güiya bumendise ayo sija y manmaañao as Jeova, todo y mandiquique yan y mandangculo.</span> <span class="verse"><a name="14">14</a>Si Jeova unninamegae mas yan mas, jago yan y famaguonñija.</span> <span class="verse"><a name="15">15</a>Jamyo manbinendise as Jeova ni y fumatinas y langet yan y tano.</span> <span class="verse"><a name="16">16</a>Y langet sija ni y langet Jeova sija: lao y tano mannae para y famaguon y taotao sija.</span> <span class="verse"><a name="17">17</a>Y manmatae ti manmanalaba as Jeova, ni jaye güije gui manjajanao papa gui jalom y manmamatquiquiloja.</span> <span class="verse"><a name="18">18</a>Lao jita, tabendise si Jeova, desde pago na tiempo mona yan para taejinecog. Fanmanalaba jamyo as Jeova.</span> </p></div</div></div></body></html>