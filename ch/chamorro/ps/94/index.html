<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 94</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/94"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 94</strong></div><p><span class="verse"><a name="1">1</a>O Jeova, Yuus Jao, ni y inemog iyomo; O Yuus Jao, ni y inemog iyomo, famanuen maesajao ni y minalag.</span> <span class="verse"><a name="2">2</a>Jatsa jao julo, jago y jues y tano: nae ni y apasñija y mansobetbio.</span> <span class="verse"><a name="3">3</a>Jeova, asta ngaean y manaelaye, asta ngaean y manaelaye nae ufanmagana?</span> <span class="verse"><a name="4">4</a>Sija manmefno, sija sumangan sinaguat yan todo y chumochogüe y tinaelaye manbanidoso.</span> <span class="verse"><a name="5">5</a>Sa sija yumamag ya japedasitos y taotaomo, O Jeova, yan janafanpinite y erensiamo.</span> <span class="verse"><a name="6">6</a>Sija pumuno y biuda yan taotao juyong, yan japuno y manaetata.</span> <span class="verse"><a name="7">7</a>Sa ilegñija: Si Jeova ti ujalie, ni si Yuus Jacob ti ufanatituye.</span> <span class="verse"><a name="8">8</a>Fanatituye, jamyo managuaguat gui taotao: yan jamyo mangaduco, ngaean nae infanmalate?</span> <span class="verse"><a name="9">9</a>Ya ayo y plumanta y talanga, ada ti ujungog? ya ayo y fumatinas y atadog, ada ti ulie?</span> <span class="verse"><a name="10">10</a>Ya ayo y cumastiga y taotao sija ada ti ujanafanunas? ayoja y fumanagüe y taotao ni y tiningo?</span> <span class="verse"><a name="11">11</a>Si Jeova jatungo y jinason y taotao, na sija puro jinaja.</span> <span class="verse"><a name="12">12</a>Dichoso y taotao ni y unnaregla güe, O Jeova, yan ufanagüe güe ni y tinagomo;</span> <span class="verse"><a name="13">13</a>Sa jago siña numae gui descanso guinin y jaanin y chinatsaga, asta qui y joyo maguadog para y manaelaye.</span> <span class="verse"><a name="14">14</a>Sa si Jeova ti janasuja y taotaoña, ni ti udingo y erensiaña.</span> <span class="verse"><a name="15">15</a>Lao y jinisga utalo guato gui tininas: yan todo y manunas na corason ujadalalag.</span> <span class="verse"><a name="16">16</a>Jaye malago cajulo para guajo contra y chumochogüe y daño? Jaye malago tumojgue julo para guajo contra y chumochogüe y taelaye?</span> <span class="verse"><a name="17">17</a>Yanguin si Jeova guinin ti umayudayo, y antijo gusija guinin sumaga gui finatquilo.</span> <span class="verse"><a name="18">18</a>Anae ileco: Sulong y adengjo: y minaasemo, O Jeova, mumantieneyo.</span> <span class="verse"><a name="19">19</a>Anae juguaja y manadan jinasoco gui sanjalomjo, y quinensuelamo sija ninasenmagof y antijo.</span> <span class="verse"><a name="20">20</a>Y tronon tinaelaye uguaja comunion yan jago, ni y fumatinas daño pot y tinago?</span> <span class="verse"><a name="21">21</a>Sija mandaña contra y anten y manunas, yan ja sentensia y jâgâ y taeisao.</span> <span class="verse"><a name="22">22</a>Lao si Jeova guinin y leca na torijo: yan Yuusso y achon y guinegüeco.</span> <span class="verse"><a name="23">23</a>Ya güiya chumule gui jiloñija y isaoñija, yan ujautut sija gui dañoñijaja; ya si Jeova, ni y Yuusta, umutut sija.</span> </p></div</div></div></body></html>