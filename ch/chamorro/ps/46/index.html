<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 46</strong></div><p><span class="verse"><a name="1">1</a>SI Yuus, güiya y guinegüeta yan y minetgotta, enseguidas manayuda gui chinatsaga.</span> <span class="verse"><a name="2">2</a>Enaomina mungajit manmaañao, achogaja ucalamten y tano, yan y egso umachule asta y talo gui tase sija;</span> <span class="verse"><a name="3">3</a>Achogaja manapangpang y janom ya chatsaga; achogaja umayeyengyong y egso sija, pot causa y minatatgaña. Sila.</span> <span class="verse"><a name="4">4</a>Ayogüeja y sadog yan y minilalagña sija janamamagof y siuda Yuus; y santos na sagan y tabetnaculo guiya Gueftaquilo.</span> <span class="verse"><a name="5">5</a>Si Yuus gaegue gui entaloña; ti ucalamten; si Yuus uinayuda y ininan y egaan.</span> <span class="verse"><a name="6">6</a>Manlalalo y nasion sija, ya mangalamten y raeno sija; umagang, ya maderite y tano.</span> <span class="verse"><a name="7">7</a>Manjijita yan y Señot y inetnon sendalo. Y Yuus Jacob, güiya y guinegüeta. Sila.</span> <span class="verse"><a name="8">8</a>Maela ya inlie y checho Jeova; Jafa na yinilang jafatinas gui jilo tano?</span> <span class="verse"><a name="9">9</a>Güiya munabasta y guera, asta y uttimon y tano; jayulang y atcos, ya jautut y lansa; güiya sumonggue y caretan guera gui guafe.</span> <span class="verse"><a name="10">10</a>Quieto, ya untungo na guajo si Yuus: jutaquilo gui entalo y nasion sija, jutaquilo gui tano.</span> <span class="verse"><a name="11">11</a>Manjijita yan y Señot y inetnon sendalo. Y Yuus Jacob, güiya y guinegüeta. Sila.</span> </p></div</div></div></body></html>