<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 78</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/78"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 78</strong></div><p><span class="verse"><a name="1">1</a>ECUNGOG, O taotaojo, y tinagojo: na inecungog ni y talanganmo y sinangan y pachotto.</span> <span class="verse"><a name="2">2</a>Bae jubaba y pachotto gui acomparasion: bae jusangan sinangan na gui jemjom gui ampmam na tiempo.</span> <span class="verse"><a name="3">3</a>Ayosija ni y injingog yan y intingo, yan y tatanmame ni jasanganejam.</span> <span class="verse"><a name="4">4</a>Ti innafanatog sija guinin y famaguonñija, masangangane y generasion ni y manmamamaela ni y tinina sija gui Señot, yan y minetgotña yan y mannamanman na chechoña ni y jachogüe.</span> <span class="verse"><a name="5">5</a>Sa güiya munacajulo y testimonio gui as Jacob, yan japolo tinago guiya Israel, ni y janatungo sija y famaguonñija.</span> <span class="verse"><a name="6">6</a>Para ujatungo y generasion ni y manmamamaela, y famaguonja ni y finañagonñija; ni y ufangajulo ya ujasangane y famaguonñija.</span> <span class="verse"><a name="7">7</a>Para usiña japolo y ninanggañija gui as Yuus, ya ti ufanmalefa ni y checho Yuus, lao jaadaje y tinagoña sija.</span> <span class="verse"><a name="8">8</a>Ya chañija fanaegüigüije y tatañija; un generasion ni managuaguat yan ti manmalago manmanosgue: y generasion ni y ti japolo y corasonñija gui tinas, yan ayo na espirituñija y ti manfitme gui as Yuus.</span> <span class="verse"><a name="9">9</a>Y famaguon Efraim, guaja atmas yan manmañule y atcos sija, manalo tate gui jaanen y guera.</span> <span class="verse"><a name="10">10</a>Ti jaadaje y traton Yuus, ya ti manmalago na ufanmamocat gui tinagoña.</span> <span class="verse"><a name="11">11</a>Ya manmalefa ni y chechoña, yan y ninamanmanña ni y manfinanue sija.</span> <span class="verse"><a name="12">12</a>Namanman na güinaja finatinasña gui menan y tatañija, gui tano Egipto, gui fangualuan Soan.</span> <span class="verse"><a name="13">13</a>Jadebide y tase ya janafanmalofan gui inanaco sija todo; yan janafañaga y janom taegüije y monton.</span> <span class="verse"><a name="14">14</a>Ya y jaane janafanenesgaegaejonja ni y mapagajes; yan todo puenge y finañila y guafe.</span> <span class="verse"><a name="15">15</a>Japanag y acho gue desierto, ya janae sija na ufanguinem taegüije na jumuyong guinin y dangculon tinadong.</span> <span class="verse"><a name="16">16</a>Ya mañule minilalag locue guinin y acho, yan janafalalago y janom taegüije y sadog.</span> <span class="verse"><a name="17">17</a>Lao trabia sisigueja mas isagüegüe, ya manmanembeste contra Gueftaquilo gui desierto.</span> <span class="verse"><a name="18">18</a>Ya sija jatienta si Yuus gui corasonñija, yan mangagagao catne pot y güinaeyañija.</span> <span class="verse"><a name="19">19</a>Magajet na sija manguentos contra si Yuus; ilegñija: Ada siña si Yuus jafamaulequejit lamasa gui desierto?</span> <span class="verse"><a name="20">20</a>Sa, estagüe, na anae japanag y acho, manjuyong y janom, ya y minilalag manmachuchuda. Ada siña güe manae pan locue? umafamauleg catne para y taotaoña?</span> <span class="verse"><a name="21">21</a>Enao mina anae jajungog este, y Señot ninabubo: ya umasonggue y guafe contra as Jacob, yan y linalalo locue cajulo contra Israel;</span> <span class="verse"><a name="22">22</a>Sa ti jajonggue si Yuus, yan ti jaangoco sija gui satbasionña.</span> <span class="verse"><a name="23">23</a>Lao güiya tumago y mapagajes guinin y sanjilo; yan jababa y pettan langet.</span> <span class="verse"><a name="24">24</a>Yan janauchan papa y mana gui jiloñija para ujacano, yan janae sija ni y maies y langet.</span> <span class="verse"><a name="25">25</a>Y taotao cumano y na y manmetgot: güiya numae sija catne para ufanjaspog.</span> <span class="verse"><a name="26">26</a>Jatago y manglo sancatan na ufanguaefe gui jalom y langet: yan pot y ninasiñaña jachachalane y manglo sanjaya.</span> <span class="verse"><a name="27">27</a>Janauchan catne locue gui jiloñija taegüije y petbos; yan y pajaro ni gaepapa taegüije inae gui tase;</span> <span class="verse"><a name="28">28</a>Ya japolo ayo sija na ufanbasnag gui entalo y campoñija, ya gui oriyan y sagañija.</span> <span class="verse"><a name="29">29</a>Ya sija jacano, ya mangosjaspog sija; sa güiya numae sija ni y tinangañiñija.</span> <span class="verse"><a name="30">30</a>Lao ti janajanao guiya sija y tinangañija; lao estabaja trabia y catneñija gui jalom y pachotñija,</span> <span class="verse"><a name="31">31</a>Ya y binibon Yuus mato gui jiloñija, ya japuno y mas manyomog guiya sija, yan jayute papa y patgon na taotao sija guiya Israel.</span> <span class="verse"><a name="32">32</a>Lao contodo este, sigueja di maaiisao trabia: yan ti majonggue y mamnamanman na chochoña.</span> <span class="verse"><a name="33">33</a>Ya pot este na y jaaneñija janafanlinachae ni y banidá; yan y sacanñija gui minaañao.</span> <span class="verse"><a name="34">34</a>Ya anae japuno sija, ayo nae manafaesen pot güiya yan jabira sija ya maaligao guse si Yuus.</span> <span class="verse"><a name="35">35</a>Yan jajaso na si Yuus y achoñija, yan y Gueftaquilo na Yuus y Satbadotñija.</span> <span class="verse"><a name="36">36</a>Achogja ujafaande güe ni y pachotñija yan ujadague ni y jilañija.</span> <span class="verse"><a name="37">37</a>Sa y corasonñija ti tunas guiya güiya: ni ufanfitme gui tratuña.</span> <span class="verse"><a name="38">38</a>Lao güiya, bula minaase jaasie ni y tinaelayeñija, yan ti jayuyulang sija: magajet, megae na tiempo nae jabira y linalaloña, yan ti jajatsa julo y binibuña.</span> <span class="verse"><a name="39">39</a>Sa jajaso na sija catneja; y manglo na malofan ya mapos ya ti mamaela talo.</span> <span class="verse"><a name="40">40</a>Cuanto biaje manmanembeste contra güiya gui jalomtano yan manatriste güe gui desierto!</span> <span class="verse"><a name="41">41</a>Ya manalo tate ya matienta si Yuus; ya macase y Santosgüe guiya Israel.</span> <span class="verse"><a name="42">42</a>Ya ti jajaso y canaeña; ni jaane anae ninafanlibre gui contrario.</span> <span class="verse"><a name="43">43</a>Ni y pineloña na señatña guiya Egipto: yan y ninamanmanña gui fangualuan Soan:</span> <span class="verse"><a name="44">44</a>Yan jatulaeca y Sadog janajâgâ; yan y minilalag para chañija fanguiguimen.</span> <span class="verse"><a name="45">45</a>Janae megae na lalo para ufanquinano; yan rana sija para ufanyinilang.</span> <span class="verse"><a name="46">46</a>Janae y ilo oruga ni y aumentan tano; ya y finachochoñija y apacha.</span> <span class="verse"><a name="47">47</a>Jayulang y fangualuanñija ubas ni y ichan grano; yan y trongco igos sija ni y hielo.</span> <span class="verse"><a name="48">48</a>Japolo y gañija gâgâ locue gui papa y ichan grano, ya y manadan gañija gui minaepen lamlam.</span> <span class="verse"><a name="49">49</a>Jayute gui jiloñija y fijom na binibuña; binibo, linalalo, yan chinatsaga; y manadan manaelaye na angjet sija.</span> <span class="verse"><a name="50">50</a>Mamatinas chalan para y linalaloña; ya ti jachoma y antiñija guinin y finatae, lao japolo y linâlâñija gui peste.</span> <span class="verse"><a name="51">51</a>Ya japuno todo y finenena na finañagon guiya Egipto, y mas magas naminetgotñija gui jalom y tiendan Cam!</span> <span class="verse"><a name="52">52</a>Lao chalane juyong y taotaoña taegüije y quinilo sija, yan jaesgagaejon sija gui desierto taegüije y manadan, gâgâ.</span> <span class="verse"><a name="53">53</a>Ya jachule sija gui seguro, ya sija ti manmaañao: lao y tase tumampe y enimigoñija.</span> <span class="verse"><a name="54">54</a>Ya jacone sija asta y oriyan y sinantos na sagaña, güineja na ogso ni y guinanan y agapa na canaeña.</span> <span class="verse"><a name="55">55</a>Jayute juyong y nasion locue gui menañija, yan jafacae guiya sija y erensiañija ya jaraya, ya janafañaga y tribon Israel gui jalom y tiendañija.</span> <span class="verse"><a name="56">56</a>Lao sija trabia jatietentaja, yan manmanembebesteja contra y Gueftaquilo na Yuus, yan ti jaadaje y tinagoña.</span> <span class="verse"><a name="57">57</a>Lao manalo tate, yan manmafatinas dinague taegüije y tatañija: ya manmabira sija gui un banda taegüije y dacon na atco.</span> <span class="verse"><a name="58">58</a>Sa macase güe ya mannalalalo pot y sagañija ni taquilo ya masuog güe ya manafanugo ni y imageñija ni tinaga.</span> <span class="verse"><a name="59">59</a>Anae jajungog este si Yuus, ninabubo, yan jagoschatlie iya Israel.</span> <span class="verse"><a name="60">60</a>Ya pot ayo na jadingo y tabetnaculo guiya Silo, yan y tienda ni y japolo gui entalo taotao sija.</span> <span class="verse"><a name="61">61</a>Ya janae ni y minetgotña y cautibo, ya y minalagña gui canae y contrario.</span> <span class="verse"><a name="62">62</a>Janae y espada ni y taotaoña: yan ninabubo ni y erensiaña.</span> <span class="verse"><a name="63">63</a>Linachae ni y guafe y manpatgon na lalaje; ya y manpatgon na famalaoan taya cantan umasagua.</span> <span class="verse"><a name="64">64</a>Ya y mamaleñija manmodong gui espada; ya y manbiuda sija ti ninafantriste.</span> <span class="verse"><a name="65">65</a>Ya y Señot magmata taegüije y uno ni y guinin mamaego, yan taegüije y matatñga na taotao ni y ninaaagang pot rason di y bino.</span> <span class="verse"><a name="66">66</a>Ya japuno y enimiguña sija ni y mañasaga gui santate: yan japolo sija güi taejinecog na minamajlao.</span> <span class="verse"><a name="67">67</a>Ademas jarechasa y tabetnaculo gui as José, ya ti jaayeg y tribon Efraim.</span> <span class="verse"><a name="68">68</a>Lao jaayeg tribon Juda, ayo ogso Sion ni y güinaeyaña.</span> <span class="verse"><a name="69">69</a>Ya jafatinas y sinantos na sagaña taegüije y manaquilo na sagayan sija, taegüije y tano na japlanta para taejinecog.</span> <span class="verse"><a name="70">70</a>Jaayeg si David locue na tentagoña, yan jacone güe guinin y quelat y quinilo,</span> <span class="verse"><a name="71">71</a>Chinile güe ni guinin jatatitiye y manmanago na quinilo ya jacone para unafañocho y taotaoña gui as Jacob yan y erensiaña guiya Israel.</span> <span class="verse"><a name="72">72</a>Ya taegüije janafañocho sija segun y tininas y corasonña; yan jaesgaejon sija pot y tiningon y canaeña.</span> </p></div</div></div></body></html>