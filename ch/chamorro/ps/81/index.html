<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 81</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/81"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 81</strong></div><p><span class="verse"><a name="1">1</a>FANGANTA agang gui as Yuus ni y minetgotta: fatinas y magof na boruca gui as Yuus Jacob.</span> <span class="verse"><a name="2">2</a>Entona y salmo, yan chule mague y pandireta; yan y magof na atpa yan y guitala.</span> <span class="verse"><a name="3">3</a>Guaefe y trompeta gui tiempo y nuebo na pulan, gui tiempon gualafon na pulan, gui jaanen y guipot magas.</span> <span class="verse"><a name="4">4</a>Sa este lay guiya Israel: yan y tinago Yuus Jacob.</span> <span class="verse"><a name="5">5</a>Jafatinas este as José para untestimonio anae jumanao juyong gui inanaco y tano Egipto: anae jujungog y finijo na ti siña jutungo.</span> <span class="verse"><a name="6">6</a>Janajanao y apagaña guinin y catga: yan y canaeña manalibre guinin y lauya.</span> <span class="verse"><a name="7">7</a>Jago umaagan gui chinatsaga, ya guajo munalibrejao: guajo umopejao gui umatog na sagayan julo: ya juchaguejao gui oriyan janom guiya Meriba. Sila.</span> <span class="verse"><a name="8">8</a>Jungog, O taotaojo, ya guajo junae jao testimonio, O Israel, yaguin malagojao unecungogyo!</span> <span class="verse"><a name="9">9</a>Munga otro yuus, guiya jago; ni unadora otro yuus.</span> <span class="verse"><a name="10">10</a>Sa guajo y Jeova Yuusmo, ni y chumule jao juyong gui tano Egipto: baba y pachotmo, ya bae nabula.</span> <span class="verse"><a name="11">11</a>Lao y taotaojo ti jajungog y inagangjo; ya iya Israel ti malago ni guajo.</span> <span class="verse"><a name="12">12</a>Ayo nae jupolo sija ya jumanao ni y minajetog y corasonñija: para ufanmamomocat ni y pinagatñija.</span> <span class="verse"><a name="13">13</a>O yaguin y taotaojo majungog yo, ya iya Israel manmamocat gui chalanjo!</span> <span class="verse"><a name="14">14</a>Siña guse juchoma y enimigoñija, ya jubira y canaejo contra y contrarioñija.</span> <span class="verse"><a name="15">15</a>Ya y umanmachatlie ni y Jeova, mojon mansujeto sija guiya güiya: y tiempoñija usaga para taejinecog.</span> <span class="verse"><a name="16">16</a>Güiya unafañocho sija locue ni y mas mauleg na trigo: yan y miet ni jumujuyong gui acho anae junajaspog jao.</span> </p></div</div></div></body></html>