<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 106</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/106"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 106</strong></div><p><span class="verse"><a name="1">1</a>ALABA jamyo si Jeova. O nae grasias si Jeova; sa güiya mauleg: sa y minaaseña gagaegueja para taejinecog.</span> <span class="verse"><a name="2">2</a>Jaye siña sumangan y gaesisiñan y checho Jeova? pot mamanue todo ni y alabansaña?</span> <span class="verse"><a name="3">3</a>Dichoso ayo sija y umadadaje y juisio, yan ayo y fumatitinas y tininas todo y tiempo.</span> <span class="verse"><a name="4">4</a>Jasoyo, O Jeova, nu y finaborese ni y unnae y taotaomo; O bisitayo nu y satbasionmo;</span> <span class="verse"><a name="5">5</a>Para jusiña lumie y minauleg gui inayegmo, para jusiña mumagof gui minagof y nasionmo, para jusiña mumalag gui erensiamo.</span> <span class="verse"><a name="6">6</a>Guinin manisaojam yan y tatanmame, infatinas y tinaelaye yan inchegüe y inechong.</span> <span class="verse"><a name="7">7</a>Y tatanmame ti jatungo y ninamanmanmo guiya Egipto; ti jajaso y manadan y minaasemo; lao manmanembeste gui tase, junggan gui Tasen Agaga.</span> <span class="verse"><a name="8">8</a>Lao jasatbaja sija pot y naanña, para usiña janamatungo y dangculon y ninasiñaña.</span> <span class="verse"><a name="9">9</a>Jalalatde y Tasen Agaga locue yan janaanglo: lao jaesgaejon sija inanaco y todo gui tinadong, taegüije todo inanaco y desierto.</span> <span class="verse"><a name="10">10</a>Yan janafanlibre sija guinin y canae ayo y chumatlie sija, yan jarescata sija guinin y canae y enimigo.</span> <span class="verse"><a name="11">11</a>Yan y janom sija tumampe y contrarioñija: ya taya ni uno guiya sija sebla.</span> <span class="verse"><a name="12">12</a>Ayo nae jajonggue y sinanganña sija; jacanta y tininaña.</span> <span class="verse"><a name="13">13</a>Ya guse manmalefa ni y chechoña: ti janangga y pinagatña:</span> <span class="verse"><a name="14">14</a>Lao manmalago megae gui jalomtano, yan matienta si Yuus gui desierto.</span> <span class="verse"><a name="15">15</a>Ya güiya numae sija ni y guinagaoñija; lao janamanae ni y minasogsog gui jalom y anteñija.</span> <span class="verse"><a name="16">16</a>Ya manmanugo as Moises gui fangualuan; yan si Aaron ni y santos Jeova.</span> <span class="verse"><a name="17">17</a>Y tano mababa ya pinañot si Datan, yan mantinampe y mangachong Abirom.</span> <span class="verse"><a name="18">18</a>Yan y guafe manafañila gui mangachongñija; ya y mañila sumonggue y manaelaye.</span> <span class="verse"><a name="19">19</a>Ya manmamatinas tatnero guiya Horeb, yan maadora y diniriten y imagen.</span> <span class="verse"><a name="20">20</a>Taegüije, jatulaeca y minalagñija para nu jechuran guaca ni y chumochocho chaguan.</span> <span class="verse"><a name="21">21</a>Manmalefa as Yuus ni y satbadotñija, ni y fumatinas y mandangculo na güinaja guiya Egipto;</span> <span class="verse"><a name="22">22</a>Mannamanman na checho gui tano Cam, yan mannamaañao na güinaja gui Tasen Agaga.</span> <span class="verse"><a name="23">23</a>Enao mina ilegña güiya, na uyunilang sija, yaguin ti si Moises ni y inayegña ti tumogue gui menaña gui finapetta, para ubira y binibuña para chaña yumuyulang sija.</span> <span class="verse"><a name="24">24</a>Magajet na jachatlie y güaeyayon na tano, ya ti jajonggue y finoña.</span> <span class="verse"><a name="25">25</a>Lao mangonggong gui sa tiendañíja; ya ti jaecungog y inagang Jeova.</span> <span class="verse"><a name="26">26</a>Enao mina jajatsa y canaeña contra sija; para uyute sija gui jalom y desierto:</span> <span class="verse"><a name="27">27</a>Para uyute y semiyañija locue gui nasion sija, yan para uchalapon sija gui jalom y tano sija.</span> <span class="verse"><a name="28">28</a>Ya mandaña sija gui Baal-peor; ya jacano y inefresen y manmatae.</span> <span class="verse"><a name="29">29</a>Taegüine sija mannalalalo güe nu y chechoñija: ya derepente mato gui jiloñija sija chetnot.</span> <span class="verse"><a name="30">30</a>Ya janatojgue julo si Finees, ya jafatinas y juisio: ya y chetnot pumara.</span> <span class="verse"><a name="31">31</a>Yan ayo nae jatufong iya güiya y tininas, gui todo y generasion sija para taejinecog.</span> <span class="verse"><a name="32">32</a>Ya sija mannalalalo güe locue gui janom guiya Meriba: ya jumuyong daño para si Moises pot causañija.</span> <span class="verse"><a name="33">33</a>Sa sija chumoma y espirituña; sa jasangan sin jinaso pot labiosña.</span> <span class="verse"><a name="34">34</a>Ya ti jayulang y nasion sija, taegüije si Jeova ni y mantinago sija.</span> <span class="verse"><a name="35">35</a>Lao mandaña sija yan y nasion sija, yan jaeyag y chechoñija:</span> <span class="verse"><a name="36">36</a>Yan jasetbe y idolosñija: jumuyong un laso para sija.</span> <span class="verse"><a name="37">37</a>Magajet na jaofrese y lajeñija yan y jagañija gui anite,</span> <span class="verse"><a name="38">38</a>Yan jachuda y jâgâ y manaeisao, magajet na y jâgâ y lajeñija yan y jagañija ni jaofrese gui idolos guiya Cananea: yan y tano ni y ninaáplacha ni y jâgâ.</span> <span class="verse"><a name="39">39</a>Ya taegüije munafanáplacha pot y chechoñijaja, yan ninafanábale ni y finatinasñija.</span> <span class="verse"><a name="40">40</a>Enao mina y binibon Jeova sinenggue contra y taotaoña, ya jaguefchatlie y erensiañija.</span> <span class="verse"><a name="41">41</a>Ya janae nu sija gui canae y nasion sija; yan ayo y chumatlie sija janafanmagas gui jiloñija.</span> <span class="verse"><a name="42">42</a>Ya y enimigoñija locue chumiguet sija, yan sija chumule asta y jalom inesgue gui papa y canaeñija.</span> <span class="verse"><a name="43">43</a>Megae na biaje nae janafanlibre sija; lao sija maembeste güe ni y pinagatñija, yan manmachile papa gui tatpapa ni y tinaelayeñija.</span> <span class="verse"><a name="44">44</a>Lao jaatan y pinitiñija, anae jajungog y inagangñija.</span> <span class="verse"><a name="45">45</a>Ya jajaso para sija y tratuña, yan ninafanmañotsot según y minegae y minaaseña.</span> <span class="verse"><a name="46">46</a>Janafangaease locue ni ayo y cumone sija preso.</span> <span class="verse"><a name="47">47</a>Nafanlibrejam, O Jeova, Yuusmame, yan nafandañajam gui entalo y nasion sija, para unae grasias y santos na naanmo, yan ufangana gui alabansamo.</span> <span class="verse"><a name="48">48</a>Bendito si Jeova ni Yuus Israel guinin y taejinecog para y taejinecog. Polo ya todo taotao ilegñija. Amen. Alaba jamyo si Jeova.</span> </p></div</div></div></body></html>