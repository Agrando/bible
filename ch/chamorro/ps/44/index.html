<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 44</strong></div><p><span class="verse"><a name="1">1</a>JAME injingog ni y talanganmame, O Yuus, na jasanganejam y tantanmane, ni y finatinasmo gui tiemponñija, gui antiguo na tiempo.</span> <span class="verse"><a name="2">2</a>Nu y canaemoja unyute y nasion, ya unpolo sija; unnafantriste y taotao sija, ya unnafanjanao.</span> <span class="verse"><a name="3">3</a>Sa ti inchile y tano pot espadanñija para iyonñija, ni ti unnafanlibre pot y canaeñija; lao y agapa na canaemo yan y canaemo, yan y minalag y matamo, sa unguaeya sija.</span> <span class="verse"><a name="4">4</a>Jago y Rayjo, O Yuus: fanago linibre para si Jacob.</span> <span class="verse"><a name="5">5</a>Pot jago na inyite papa y enemigonmame: pot y naanmo, na ingacha y mangajulo contra jame.</span> <span class="verse"><a name="6">6</a>Sa ti juangocoyo ni y flechaco, ni y espadajo ti ulibreyo.</span> <span class="verse"><a name="7">7</a>Sa jago umadadajejam gui enemigonmame; ya y chumatliijam unnafanmamajlao.</span> <span class="verse"><a name="8">8</a>Ya gui as Yuus tatunanmaesa jit todot dia; ya para taejinecog, intina y naanmo.</span> <span class="verse"><a name="9">9</a>Lao pago unyute jam, ya unnafanmamajlaojam; ya ti jumanaojao yan y inetnon sendalonmame.</span> <span class="verse"><a name="10">10</a>Unbirajam tate guinin y enemigonmame; ya ayo sija y chumatliijam, manmañaque para sija namaesa.</span> <span class="verse"><a name="11">11</a>Unpolojam taegüije y quinilo ni y para umacano; ya janafanmachalaponjam gui entalo y nasion.</span> <span class="verse"><a name="12">12</a>Unbende y taotaomo pot taya; ya ti mumegae y güinajamo pot y balenñija.</span> <span class="verse"><a name="13">13</a>Unnafanmamajlaojam ni y tiguangmame; pot y manmanmofefea, yan manmanbotlelea ni y mangaegue gui oriyanmame.</span> <span class="verse"><a name="14">14</a>Unnafanmafa y sinanganjam gui entalo y nasion, pot y yinengyong y ilonñija gui entalo y taotao sija.</span> <span class="verse"><a name="15">15</a>Y desenrajo gaegueja gui menajo todot dia; ya y minamajlao y matajo jatampe yo.</span> <span class="verse"><a name="16">16</a>Sa y inagang ayo y numanamamajlao, yan y chumatfino contra si Yuus; pot y enemigo yan y taotao ni y maneemog.</span> <span class="verse"><a name="17">17</a>Todo este manmato guiya jame; lao ti manmalelefajam nu jago, ni ti manmatinasjam mandague ni y tratumo.</span> <span class="verse"><a name="18">18</a>Y corasonmame ti inbira tate; ni y pinecatmame ti sumuja gui chalanmo.</span> <span class="verse"><a name="19">19</a>Masqueseaja unyamagjam gui sagan y jacal sija, ya untampejam ni y aninen y finatae.</span> <span class="verse"><a name="20">20</a>Yanguin manmalefajam ni y naan Yuusmame, ya inestira y canaemame pot y otro Yuus;</span> <span class="verse"><a name="21">21</a>Ada ti ualigaojam si Yuus? Sa jatungoja y secreton y corason.</span> <span class="verse"><a name="22">22</a>Junggan, pot y jago manmapunojam todo y inanaco y jaane; manmatufongjam taegüije y quinilo ni y para umapuno.</span> <span class="verse"><a name="23">23</a>Fagmata, jafajao na mamaego, Señot? Cajulo, chamojam yumuyute para siempre.</span> <span class="verse"><a name="24">24</a>Pot jafa nae unnaatog y matamo, ya malefajao ni y pinitenmame yan y chiniguitmame.</span> <span class="verse"><a name="25">25</a>Y antenmame esta dumilog gui petbos; ya y tiyanmame cheton papa gui tano.</span> <span class="verse"><a name="26">26</a>Cajulo ya unayudajam, ya unnafanlibrejam gui minaasemo.</span> </p></div</div></div></body></html>