<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 71</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/71"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 71</strong></div><p><span class="verse"><a name="1">1</a>YYAJAGO, O Jeova, nae jupolo y inangococo: ya chajo mamámajlao para taejinecog.</span> <span class="verse"><a name="2">2</a>Nalibreyo, nii tininasmo ya rescatayo: naapo y talangamo guiya guajo ya unsatbayo.</span> <span class="verse"><a name="3">3</a>Jago y acho y saga para guajo, anae mafatoyo todo y tiempo: jago mannae tinago na jumasatbayo: sa jago y finitmeco yan y castiyujo.</span> <span class="verse"><a name="4">4</a>Rescatayo, O Yuusso, juyong gui canae y manaelaye yan y canae y ti manunas yan y manrecto na taotao.</span> <span class="verse"><a name="5">5</a>Sa jago y ninanggaco, O Jeova Yuus: jago y inangococo desde y pinatgonjo.</span> <span class="verse"><a name="6">6</a>Sa jago mumantieneyo desde y jalom tuyan, jago chumuleyo juyong guinin y tiyan nana: ya y tininajo todo y tiempo guiya jago.</span> <span class="verse"><a name="7">7</a>Guajo taegüije y ninamanman gui linajyan; lao jago y megot na guinegüeco.</span> <span class="verse"><a name="8">8</a>Y pachotto ubula nii tininamo, an y inenramo todot dia.</span> <span class="verse"><a name="9">9</a>Chamoyo yumuyute gui tiempo y inamcojo: yaguin minetgotto esta jocog chamoyo dumidingo.</span> <span class="verse"><a name="10">10</a>Sa y enimigujo manadingan contra guajo; yan ayo sija y numanangga y antijo, manafaesen entre sija.</span> <span class="verse"><a name="11">11</a>Ylegñija: Diningogüe as Yuus: petsigue ya enchilegüe; sa taya para ulinibregüe.</span> <span class="verse"><a name="12">12</a>O Yuus, chamo chachago guiya guajo; Yuusso, nachadig yan para unayudayo.</span> <span class="verse"><a name="13">13</a>Polo sija ya ufanmamajlao yan ufanlinachae, ayo y contrarion y antijo; polo sija ya ufantinampe nii minamajlao yan y sinala, y umaliligao y dañujo.</span> <span class="verse"><a name="14">14</a>Lao guajo juananangga todo y tiempo, yan junalala megae y tininajo guiya jago.</span> <span class="verse"><a name="15">15</a>Y pachotto usinangan y tininasmo, yan y satbasionmo todot dia: sa ti jutungo y minegaeña.</span> <span class="verse"><a name="16">16</a>Bae jufalag y minetgot gui as Yuus, Jeova; ya jusangan y tininasmo, magajet, iyomoja namaesa.</span> <span class="verse"><a name="17">17</a>O Yuus, jago jagasja fumanagüe yo desde y pinatgonjo; yan asta pago jusangan claro nii ninamanman y chechomo.</span> <span class="verse"><a name="18">18</a>Pago locue anae estayo bijo ya chungeyo, O Yuus chamoyo dumidingo: asta que jusangan claro nii minetgotmo y manmámamaela na generasion, yan y ninasiñamo cada uno ni ayo y ufanmato.</span> <span class="verse"><a name="19">19</a>Yan y tinasmo locue, O Yuus, sumentaquilo; jagasja unfatinas y mandangculo na güinaja sija: O Yuus, jaye uparejumo?</span> <span class="verse"><a name="20">20</a>Sa jago y fumanuejam mandangculo na pinite yan chinatsaga, siempre unnalâlâjam talo, yan unchulejam talo julo guinin y tinadong y tano.</span> <span class="verse"><a name="21">21</a>Aumenta y dinangculoco; yan birajao ya unamamagofyo.</span> <span class="verse"><a name="22">22</a>Ya guajo locue bae jualaba jao yan y guitala: magajet, y minagajetmo, O Yuusso: yyajago nae jucantaye yan y atpa, O jagoja na Santos guiya Israel.</span> <span class="verse"><a name="23">23</a>Y labiosso sendangculo minagofña anae jucantayejao tinina; yan y antijo ni jago munalilibre.</span> <span class="verse"><a name="24">24</a>Y jilajo locue jasasangan y tininasmo todot dia: sa innafanmamajlao yan innafaninestotba ayo y umaliligao y dañujo.</span> </p></div</div></div></body></html>