<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 73</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/73"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 73</strong></div><p><span class="verse"><a name="1">1</a>SENMAGAJET si Yuus na mauleg para Israel, ni ayo sija y mangasgas na corason.</span> <span class="verse"><a name="2">2</a>Ya guajo cánaja sumuja y adengjo; didideja tentenjan sulon y pinecatta.</span> <span class="verse"><a name="3">3</a>Sa jumalatgue y mangaduco, anae julie y minauleg y manaelaye.</span> <span class="verse"><a name="4">4</a>Sa taya pinite gui finataeñija: lao y minetgotñija fitme.</span> <span class="verse"><a name="5">5</a>Taya chinatsagañija taegüije y otro taotao sija; ni ufanmasapet taegüije y palo na taotao sija.</span> <span class="verse"><a name="6">6</a>Enaomina na sobetbia y cadena nii lisayon y cueyoñija; y finijom tumampe sija taegüije y magago.</span> <span class="verse"><a name="7">7</a>Y atadogñija mamachom ni y yinemog; guajañija mas qui y corason siña umalatgue.</span> <span class="verse"><a name="8">8</a>Sija manmanbotlelea, yan jasasangan chiniguit gui tinaelaye: jasasangan y mansentaquilo.</span> <span class="verse"><a name="9">9</a>Japolo y pachotñija gui langet, yan y jilañija janafanmamocat gui inanaco y tano.</span> <span class="verse"><a name="10">10</a>Enao mina y taotaoña manalo mague: yan y binilan y janom gui posuelo umafugo nu sija.</span> <span class="verse"><a name="11">11</a>Ya ilegñija: Jaftaemano tungoña si Yuus? Ada guaja tiningo gui Gueftaquilo?</span> <span class="verse"><a name="12">12</a>Sa estagüe ya sija y manaelaye; ya sija manmegae gui tano, sa taya chinatsagañija todo y jaane.</span> <span class="verse"><a name="13">13</a>Senmagajet na taebale y junagasgas y corasonjo: yan jufagase y canaejo gui guinasgas.</span> <span class="verse"><a name="14">14</a>Sa todo y inanaco y jaane chatsagayo, yan y castigojo cada ogaan.</span> <span class="verse"><a name="15">15</a>Yaguin jagasja jualog, bae jusangan este; este na jagasja judague y generasion: y famaguonmo.</span> <span class="verse"><a name="16">16</a>Yaguin jujaso jaftaemano na jutungo este, sumenmacat para guajo;</span> <span class="verse"><a name="17">17</a>Asta que jujalom gui sinantos na sagayan gui as Yuus; ya jujaso y uttimoñija.</span> <span class="verse"><a name="18">18</a>Magajet na jago pumolo sija gui palagse na sagayan; jago yumute sija papa gui jalom y yinilang.</span> <span class="verse"><a name="19">19</a>Sa jaftaemano na ufanyinilang, gui un rato! sija chadig malimachae ni y minaañao sija.</span> <span class="verse"><a name="20">20</a>Taegüije güinife an magmata; taegüenaoja, O Señot, yaguin magmatajao, unchatlie y jechurañija.</span> <span class="verse"><a name="21">21</a>Sa y corasonjo estaba triste, ya matogchayo gui sumanjalom.</span> <span class="verse"><a name="22">22</a>Na taegüije taejinasoyo, yan taetiningoyo: taegüijeyo y gâgâ gui menamo.</span> <span class="verse"><a name="23">23</a>Masqueseaja gagaegueyo siempre guiya jago; jago mumantiene y agapa na canaejo.</span> <span class="verse"><a name="24">24</a>Jago umesgaejonyo ni y consejumo, ya despues unresibeyo gui langet.</span> <span class="verse"><a name="25">25</a>Ya jayeyo guajayo gui langet sino jagoja? ya taya gui jilo y tano güinaeyaco, na jagoja.</span> <span class="verse"><a name="26">26</a>Y catneco yan y corasonjo malachae: lao si Yuus y minetgot y corasonjo, yan y güinajajo para taejinecog.</span> <span class="verse"><a name="27">27</a>Sa, estagüe ya ayo sija y mañago guiya jago, na ufanmalingo: jago yumulang todo ayo sija y manjanao guiya jago para inábale.</span> <span class="verse"><a name="28">28</a>Lao mauleg para guajo y juguaguato jijot gui as Yuus: sa jupolo y inangococo gui Señot Jeova, para usiña jusangan todo y chechomo.</span> </p></div</div></div></body></html>