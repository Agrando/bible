<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 34</strong></div><p><span class="verse"><a name="1">1</a>JUBENDISE si Jeova gui todo y tiempo: y alabansaña siésiempreja sumaga gui pachotto.</span> <span class="verse"><a name="2">2</a>Si Jeova umalaba y antijo: man manjungog y manmanso ya ninafanmagof.</span> <span class="verse"><a name="3">3</a>Junadangculo si Jeova guiya guajo: ya nita tanataquilo y naanña gui un vos.</span> <span class="verse"><a name="4">4</a>Jualigao si Jeova ya güiya jajungogyo: ya todo y minaañaojo janalibreyo.</span> <span class="verse"><a name="5">5</a>Sija inatangüe ya infaninina: ya y matañija ti ufanmamajlao.</span> <span class="verse"><a name="6">6</a>Este y namase na taotao umagang, ya si Jeova jumungog, ya ninalibre todo gui chinatsagaña.</span> <span class="verse"><a name="7">7</a>Y angjet Jeova jaoriyaye sija y manmaañao nu güiya ya janalibre sija.</span> <span class="verse"><a name="8">8</a>Chague ya unlie na mauleg si Jeova: dichoso y taotao ni umangocogüe guiya güiya.</span> <span class="verse"><a name="9">9</a>Fanmaañao as Jeova, jamyo mañantosña: sa taya ufatta para y manmaañao nu güiya.</span> <span class="verse"><a name="10">10</a>Y mandiquique na león mannamase ya manñalang; ya y umaliligao si Jeova ti ufatta ni jafa na minauleg.</span> <span class="verse"><a name="11">11</a>Maela jamyo famaguon, ecungog yo: ya jufanagüe jamyo ni y minaañao as Jeova.</span> <span class="verse"><a name="12">12</a>Jaye enao na taotao y tumátana y linâlâ, ya yaña megae na jaane para ulie y minauleg?</span> <span class="verse"><a name="13">13</a>Adaje y jilamo gui taelaye, yan y labiosmo na ucuentos mandague.</span> <span class="verse"><a name="14">14</a>Suja gui taelaye ya fatinas y mauleg; aligao y pas ya dalalag.</span> <span class="verse"><a name="15">15</a>Y atadog Jeova gaegue gui jilo y manunas: ya y talangaña esta mababa pot y inagangñija.</span> <span class="verse"><a name="16">16</a>Y matan Jeova contra y fumatitinas y taelaye para uutut gui tano y jinasoñija.</span> <span class="verse"><a name="17">17</a>Managang y manunas ya si Jeova jumungog: ya todo y chinatsagañija ninafanlibre.</span> <span class="verse"><a name="18">18</a>Jijot esta si Jeova gui manmaque branta na corason: yan y manmañetnot na espiritu janalibre.</span> <span class="verse"><a name="19">19</a>Megae y pinitiñiñija y manunas: lao todo ayo si Jeova munafanlibre.</span> <span class="verse"><a name="20">20</a>Jaadaje todo y telangñija: ya ni uno guiya sija umayamag.</span> <span class="verse"><a name="21">21</a>Y tinaelaye upinino y taotao ni taelaye: ya y chumatlie y manunas ufansinentensia.</span> <span class="verse"><a name="22">22</a>Janalilibre si Jeova y linâlâ y tentagoña: ya taya ni uno ni umangoco güe usinentensia.</span> </p></div</div></div></body></html>