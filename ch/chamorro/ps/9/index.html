<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 9</strong></div><p><span class="verse"><a name="1">1</a>BAE junae grasias si Jeova contodo y corasonjo: bae jufanue todo ni ninamanman na chechomo.</span> <span class="verse"><a name="2">2</a>Bae jumagof, ya unnasenmagofyo guiya jago: jucantaye ni y tinina y naanmo O jago Gueftaquilo.</span> <span class="verse"><a name="3">3</a>Anae y enimiguja unnabira sija tate: manbasnag, ya manmalingo gui menamo.</span> <span class="verse"><a name="4">4</a>Sa jago fumatinas y jinasoco yan y causaco: unfatachong gui trono, ya unjusga y tinas.</span> <span class="verse"><a name="5">5</a>Guinin unlalatde y nasion sija, guinin unyulang y manaelaye, guinin unfunas y naanñija para siempre taejinecog.</span> <span class="verse"><a name="6">6</a>Esta malachae y enimigo; esta mayulang para siempre: yan y siuda ni y inyilang, y jinasoñija manachamalingo yan sija.</span> <span class="verse"><a name="7">7</a>Ya si Jeova sumaga calang ray para siempre, ya janalisto y tronuña para usentensia.</span> <span class="verse"><a name="8">8</a>Ya güiya jumusga y tano ni tininas, ujajusga y taotao sija yan y minagajet.</span> <span class="verse"><a name="9">9</a>Ya si Jeova locue y taquilo na tore para y manmachiguit, y taquilo na tore gui tiempon chinatsaga.</span> <span class="verse"><a name="10">10</a>Ya jaangoco sija guiya jago y tumungo y naanmo; sa jago, Jeova, ti unyute ayo y umaliligao jao.</span> <span class="verse"><a name="11">11</a>Cantaye si Jeova ni y tinina ni sumasaga gui Sion: namatungo gui entalo taotao sija y checoña.</span> <span class="verse"><a name="12">12</a>Sa anae jacocobla y jâgâ jajaso sija: ya ti malefa ni inagang y mamoble.</span> <span class="verse"><a name="13">13</a>Gaease nu guajo, O Jeova; atan y pinitejo ni jususungonja y chumatlie yo, jago y munacajulo yo gui pettan finatae:</span> <span class="verse"><a name="14">14</a>Para jufamanue todo ni y tininamo gui trangcan y jagan Sion: ya umagof yo gui satbasionmo.</span> <span class="verse"><a name="15">15</a>Unnafanmafondo y nasion gui joyo ni y finatinasñija: ya y casiyas nae ni janaaatog, y patasñija esta mangodon.</span> <span class="verse"><a name="16">16</a>Si Jeova janamatungo güe ni y sentensia ni jafatinas; ya jalaso y taelaye ni y checho y canaena: Jinaso. Sila.</span> <span class="verse"><a name="17">17</a>Ufanmanalo guato y manaelaye gui sasalaguan: yan todo y taotao ni manmalefa as Yuus.</span> <span class="verse"><a name="18">18</a>Sa ti para siempre umamalefanñaejon y nesesitao: ni y ninanggan y mamoble ufanmalingo para siempre.</span> <span class="verse"><a name="19">19</a>Cajulo, O Jeova: chamo munamametgot y taotao: ya ufanmajusga y nasion gui menamo.</span> <span class="verse"><a name="20">20</a>Polo, O Jeova, y minaañao guiya sija: polo ya utungo y nasion na sija taotaoja.</span> </p></div</div></div></body></html>