<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 74</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/74"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 74</strong></div><p><span class="verse"><a name="1">1</a>O Yuus, sajafa na unyutejam para taejinecog? sajafa na y linalomo umasgon contra y quinilo sija gui pastajimo?</span> <span class="verse"><a name="2">2</a>Jaso y inetnonmo ni y unfajan gui ampmam na tiempo; y tribon y erensiamo, ni y jago sumatba; yan y egso Sion, anae sumasagajao.</span> <span class="verse"><a name="3">3</a>Jatsa y adengmo para taejinecog na yinilang: sa y enimigo jafatinas y tinaelaye todo gui jalom y sinantos na sagamo.</span> <span class="verse"><a name="4">4</a>Y contrariumo sija manaagang gui entalo y inetnonmo; ya japolo julo y banderañija para señat sija.</span> <span class="verse"><a name="5">5</a>Parejo yan y taotao y jajatsa julo y gachae sija gui jilo y chemchom na trongco jayo sija.</span> <span class="verse"><a name="6">6</a>Lao pago sija yumute papa y binetda na chocho un biajeja, ni y gachae yan y mattiyo sija.</span> <span class="verse"><a name="7">7</a>Sa sija sumanggüe y sinantos na sagamo, yan munainale y sagan y naanmo, sanpapa gui tano.</span> <span class="verse"><a name="8">8</a>Ylegñija gui corasonñija: Nije tayulang sija ni mandaño: ya sija sumonggue todo y sinagogan Yuus gui tano.</span> <span class="verse"><a name="9">9</a>Ti talie y señatta sija: ya taya ni uno profeta mas: ni uguaja sija ni utiningo asta ngaean.</span> <span class="verse"><a name="10">10</a>Asta ngaean, O Yuus, nae y contrario ulalatde? ya y enimigo ufañatfino contra y naanmo para taejinecog?</span> <span class="verse"><a name="11">11</a>Sajafa na unjedo y canaemo, junggan y agapa na canaemo? jala juyong gui pechomo ya unyulang.</span> <span class="verse"><a name="12">12</a>Sa si Yuus y Rayjo gui ampmam na tiempo, jafatitinas y satbasion gui entalo y tano.</span> <span class="verse"><a name="13">13</a>Jago dumibide y tase ni y ninasiñamo: jago yumamag y ilon y alo sija gui tase.</span> <span class="verse"><a name="14">14</a>Jago yumamag y ilon lebiatan, ni y dadao na güijan, an pidasito; yan unnae güe para nengcano y taotao ni y mañasaga gui desierto.</span> <span class="verse"><a name="15">15</a>Jago bumaba y matan janom yan y minilalag: jago munafananglo y manmetgot na sadog sija.</span> <span class="verse"><a name="16">16</a>Y jaane iyomo, y puenge locue iyomo: jago fumamauleg y inina yan y atdao.</span> <span class="verse"><a name="17">17</a>Jago pumolo todo y oriyan y tano: jago fumatinas y tiempon maepe yan y tiempom manengjeng.</span> <span class="verse"><a name="18">18</a>Jaso este, na y enimigo manmalalatde, O Jeova, ya ayo y mangaduco na taotao jachatfino y naanmo.</span> <span class="verse"><a name="19">19</a>O, chamo umintrerega y anten y gamo paluma gui dadao na gâgâ: chamo malelefa ni y dinaña y mamoblemo para taejinecog.</span> <span class="verse"><a name="20">20</a>Respeta y trato: sa y jemjom na sagayan sija gui tano manbula y sagan y manmalamaña.</span> <span class="verse"><a name="21">21</a>O, Chamo munafanatalo manmamajlao y manmachichiguit: polo y mamoble yan y mannesesitao ya umalalaba y naanmo.</span> <span class="verse"><a name="22">22</a>Cajulo, O Yuus, gogüe y causamo: jaso jaftaemano y manaejinaso na taotao ni y lumalatdejao cada jaane.</span> <span class="verse"><a name="23">23</a>Chamo malelefa ni y inangang y contrariumo sija; y borucan ayo sija y mangajulo contra jago, lumala cajuloja siesiempre.</span> </p></div</div></div></body></html>