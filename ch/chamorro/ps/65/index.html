<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 65</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/65"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 65</strong></div><p><span class="verse"><a name="1">1</a>Y tinina unanangga jao guiya Sion, O Yuus; iya jago nae umapase y promesa.</span> <span class="verse"><a name="2">2</a>O jago ni y jumungog y utinaetae, todo y catne ufanmato guiya jago.</span> <span class="verse"><a name="3">3</a>Jaganayo y tinaelaye sija; lao y isaomame, jago umasie.</span> <span class="verse"><a name="4">4</a>Dichoso y taotao ni y unayeg, ya unnaguaguato guiya jago, para usaga gui sagamo: manjaspogjam ni y minauleg y guimamo, asta y santos na lugat gui templomo.</span> <span class="verse"><a name="5">5</a>Pot y namaañao na güinaja nae unopejam gui tininas; O Yuus y satbasionmame; jago y ninangga gui uttimon puntan tano todo, yan asta todo ayo sija y manlachago, ni y mangaegue gui jilo y tase.</span> <span class="verse"><a name="6">6</a>Ayo y pot ninasiñaña japlanta seguro y egso, madudog ni y ninasiñaña;</span> <span class="verse"><a name="7">7</a>Ni y janaquieto y palañgpang y tase sija, y palangpang y napoñija yan janafanbasta managuaguat y taotao sija.</span> <span class="verse"><a name="8">8</a>Ya ayo sija ni y mañasaga gui uttimon tano, manmaañao ni señatmo: unnamagof y jumuyong y egaan yan y pupuenge.</span> <span class="verse"><a name="9">9</a>Jago bumisita y tano yan unriega; unnagosrico; y sadog Yuus bula janom: unnafanmauleg y maies para sija yanguin esta unnalisto y tano taegüije.</span> <span class="verse"><a name="10">10</a>Unnafangosbula janom y sutcoñija: unnafitme a pujañija güije; ya unnamañaña ni y ichan; ya unbendise y sinisoñija.</span> <span class="verse"><a name="11">11</a>Uncorona y sacan sija ni y minaulegmo; ya y finaposmo manutujo y mantica.</span> <span class="verse"><a name="12">12</a>Manutujo gui jilo y pastaje sija gui desierto: ya y mandiquique na sabana madudog ni y minagof.</span> <span class="verse"><a name="13">13</a>Y pastaje sija manminagago ni y manadan gâgâ; y baye sija locue mantinampe ni y maies; manesalao ni y minagofñija, ya mangacanta locue.</span> </p></div</div></div></body></html>