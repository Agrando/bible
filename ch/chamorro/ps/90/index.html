<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 90</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/90"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 90</strong></div><p><span class="verse"><a name="1">1</a>JEOVA jago guinin saganmamame yan todo y generasion.</span> <span class="verse"><a name="2">2</a>Antes de najuyong y egso sija ya unfatinas y tano todo yan y mañasaga: sa desde y tutujonña yan asta y taejinecog, jagoja si Yuus.</span> <span class="verse"><a name="3">3</a>Jago bumira y taotao para y yinilang; ya ilelegmo: Fanalo guato, jamyo famaguon taotao.</span> <span class="verse"><a name="4">4</a>Sa y mit años gui menamo taegüijeja y nigapja anae malofan esta, yan taegüijeja y ora gui bumebela gui puenge.</span> <span class="verse"><a name="5">5</a>Jago chumule sija taegüije y minilag y janom; manaegüije y minaego: ya y egaan manaeguije y chaguan ni y manlacho julo.</span> <span class="verse"><a name="6">6</a>Ya y egaan, mumegae ya manlacho julo; lao y pupuenge manmautut yan ufanmalayo.</span> <span class="verse"><a name="7">7</a>Sa y linalalomo nae lumachaejam, yan y binibumo nae munafañatsagajam.</span> <span class="verse"><a name="8">8</a>Sa unpolo y tinaelayenmame gui menamo, yan y ti matungo na isaomame gui minananan y matamo.</span> <span class="verse"><a name="9">9</a>Sat odo y jaaninmame manmalofan gui binibumo: inlachae y sacanmame ni y taegüijeja cuentos ni y masangan esta.</span> <span class="verse"><a name="10">10</a>Y jaanen y sacanmame setenta años, ya y pot y minetgot siña gagaegue asta ochenta años; lao y sobetbiañija y checho yan y trineste; sa munaguse manmapos: yan jame mangupo.</span> <span class="verse"><a name="11">11</a>Jaye tumungo y ninasiñan y linalalomo, ya y binibumo segun y ninamaañao guiya jago.</span> <span class="verse"><a name="12">12</a>Ya fanagüejam tumufong y jaaninmame, para mojon usiña guajajam un corason ni y malate.</span> <span class="verse"><a name="13">13</a>Talo mague, O Jeova: asta ngaean? ya polo ya unfañotsot pot y tentagomo.</span> <span class="verse"><a name="14">14</a>O nafannajong jam taftaf ni y minaasemo: ya insiña manmagof yan infansenmagof todo gui jaaninmame.</span> <span class="verse"><a name="15">15</a>Nafanmagof jam, segun na jaane anae unnafanpinite jam, yan y sacan anae inlie y taelaye:</span> <span class="verse"><a name="16">16</a>Polo y chechomo umalie gui tentagomo sija, yan y minalagmo gui famaguonña.</span> <span class="verse"><a name="17">17</a>Ya y guinatbon Jeova ni y Yuusta ugaegue guiya jame; ya unnafitme guiya jame y checho y canaeta: magajet, y checho y canaemame unnafitme.</span> </p></div</div></div></body></html>