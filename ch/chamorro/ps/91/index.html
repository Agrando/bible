<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 91</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/91"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 91</strong></div><p><span class="verse"><a name="1">1</a>YA y sumasaga gui umatog na sagayan y Gueftaquilo, güiya usaga gui papa y anineng y Todojajanasiña.</span> <span class="verse"><a name="2">2</a>Bae jusangan as Jeova, güiya y umamparayo yan y castiyujo: Yuusso, iya güiya nae juangocoyo.</span> <span class="verse"><a name="3">3</a>Sa güiya unninalibre guinin y lason y tiradot, yan guinin y yinilang peste.</span> <span class="verse"><a name="4">4</a>Güiya untinampe ni y piluña, yan y papa y papaña nae unangoco jao: y minagajetña uguinogüemo yan upatangmo.</span> <span class="verse"><a name="5">5</a>Jago ti unmaañao ni y minamaañao y puenge; ni y flecha ni mangugupo gui jaane;</span> <span class="verse"><a name="6">6</a>Ni pot y peste ni manmamomocat gui jalom jomjom; ni pot y yinilang ni y lumachae y taloane.</span> <span class="verse"><a name="7">7</a>Y mit ufanbasnag gui oriyamo, yan y dies mit gui agapa na canaemo: lao ti siña mato jijot guiya jago.</span> <span class="verse"><a name="8">8</a>Sa y atadogmoja umatan, yan lumie y apas y manaelaye.</span> <span class="verse"><a name="9">9</a>Jagoja, O Jeova, y umamparayo! Sa jagasja unfatinas y Gueftaquilo na sagamo.</span> <span class="verse"><a name="10">10</a>Taya taelaye ufato guiya jago, ni jafa na chetnot ujijot gui sagamo.</span> <span class="verse"><a name="11">11</a>Sa jaencatga y angjetña sija nu jago, para uninadaje todo gui jinanaomo.</span> <span class="verse"><a name="12">12</a>Ya unmajatsa julo ni y canaeñija, ya ti umanafannotpe acho y adengmo.</span> <span class="verse"><a name="13">13</a>Ya unfamgacha gui jilo y leon yan y culebla: y patgon leon yan y serpiente ungagacha gui papa adeng sija.</span> <span class="verse"><a name="14">14</a>Sa japolo y güinaeyaña guiya guajo, enao mina junalibre güe: guajo pumolo güe gui taquilo, sa güiya guinin tumungo y naanjo.</span> <span class="verse"><a name="15">15</a>Güiya umagangyo ya guajo umopegüe: sa jumajame gui chinatsaga; junalibre güe yan juonra güe.</span> <span class="verse"><a name="16">16</a>Ya y inanaco y linâlâña junanajong güe, yan jufanue güe ni y satbasionjo.</span> </p></div</div></div></body></html>