<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 33</strong></div><p><span class="verse"><a name="1">1</a>FANMAGOF gui as Jeova jamyo manunas: sa y manunas bonito na alabansa.</span> <span class="verse"><a name="2">2</a>Fanmannae grasias indandane si Jeova ni atpa: cantaye güe ni alabansa nu y guitala ni y gaecuetdas dies.</span> <span class="verse"><a name="3">3</a>Cantaye güe ni y nuebo na canta: dandan mauleg ni y agang.</span> <span class="verse"><a name="4">4</a>Sa y fino Jeova tunas: ya todo y chechoña esta mafatinas ni y minagajet.</span> <span class="verse"><a name="5">5</a>Güiya yaña y tininas yan y juisio; ya cariño na güinaeya gui as Jeova, bula y tano.</span> <span class="verse"><a name="6">6</a>Pot y fino Jeova esta mafatinas y langetsija: ya pot y jajaja ni y pachotña, todo y inetnonñija.</span> <span class="verse"><a name="7">7</a>Güiya munadaña gui un monton y janom gui tase: güiya pumolo gui atmasén y tinadongsija.</span> <span class="verse"><a name="8">8</a>Manmaañao as Jeova todo y tano: manmaañao nu güiya todo mañasaga gui tano.</span> <span class="verse"><a name="9">9</a>Sa güiya umalog ya jumuyong: güiya manago ya sumaga fitme.</span> <span class="verse"><a name="10">10</a>Si Jeova munataesetbe y pinagat y nasion; ya güiya munataebale y jinaso y taotao.</span> <span class="verse"><a name="11">11</a>Y pinagat Jeova sumaga para taejinecog: y jinason y corasonña para todo y generasion.</span> <span class="verse"><a name="12">12</a>Dichoso y nasion ni si Jeova Yuusña: yan y taotao ni y jaayeg pot erensia para güiya.</span> <span class="verse"><a name="13">13</a>Desde y langet jaatan si Jeova: jalilie todos y famaguon Adam.</span> <span class="verse"><a name="14">14</a>Desde y sagaña na lugat jaatan; jaatitutuye todo y mañasaga gui jilo y tano.</span> <span class="verse"><a name="15">15</a>Güiya fumatinas y corasonñija todos: yan jaatitutuye todo y chechoñija.</span> <span class="verse"><a name="16">16</a>Y ray ti umalibre pot y dangculon inetnon sendaloña: y matatnga na taotao ti umasatba pot y dangculon minetgotña.</span> <span class="verse"><a name="17">17</a>Y cabayo taebale para useguro: sa güiya ti unalibre ni uno nu y dangculon jinilatña.</span> <span class="verse"><a name="18">18</a>Estagüeja, y atadog Jeova gui jilo y manmaañagüe güe: gui jiloñija y numanangga y minaaseña.</span> <span class="verse"><a name="19">19</a>Para unalibre gui finatae y antiñija: ya para unae linâlâ gui ñinalang.</span> <span class="verse"><a name="20">20</a>Y antita jagas jananangga si Jeova: y ayudata yan y patangta güiya.</span> <span class="verse"><a name="21">21</a>Pot güiya manmagof y corasonta, sa y sinantos naanña nae jagas taangocojit.</span> <span class="verse"><a name="22">22</a>Polo y minaasemo, O Jeova, ugaegue guiya jame, según ninangganmamame guiya jago.</span> </p></div</div></div></body></html>