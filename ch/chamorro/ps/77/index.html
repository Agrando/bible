<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 77</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/77"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 77</strong></div><p><span class="verse"><a name="1">1</a>BAE juagang si Yuus ni y inagangjo; magajet na si Yuus ni y inagangjo; ya güiya jumungogyo.</span> <span class="verse"><a name="2">2</a>Y jaane y chinatsagaco jualigao y Señot: y canaejo maestira gui puenge ya pumapara: y antijo ti malago manamagof.</span> <span class="verse"><a name="3">3</a>Jujajaso, si Yuus ya janaestotbayo: umuugongyo, sa y espiritujo lalalango. Sila.</span> <span class="verse"><a name="4">4</a>Jago unadaje y atadogjo ni taemaego: sa taegüije chatsagayo na ti siñayo cumuentos.</span> <span class="verse"><a name="5">5</a>Sa guajo jujajaso y jaane ni y ampmam manmalofan, yan y sacan ni y ampmam na tiempo.</span> <span class="verse"><a name="6">6</a>Jujajaso y cantaco gui puenge: jujajaso ni y corasonjo; ya y espiritujo guine guefaligao?</span> <span class="verse"><a name="7">7</a>Ada uyute y Señot para taejinecog? ya ti utalo y finaboresiña?</span> <span class="verse"><a name="8">8</a>Cao y minaaseña usenjanaoja para taejinecog? ya y promesaña ufanlingo para taejinecog?</span> <span class="verse"><a name="9">9</a>Ya malefa si Yuus na uyóase? ya pot y linalaloña na jajuchom y güinaeyaña? Sila.</span> <span class="verse"><a name="10">10</a>Ya guajo ileco: Este y dinafejo: lao bae jujaso y sacan sija gui agapa na canae y Gueftaquilo.</span> <span class="verse"><a name="11">11</a>Bae jusangan y checho Jeova: sa bae jujaso y ninamanmanmo gui ampmam na tiempo.</span> <span class="verse"><a name="12">12</a>Bae jujaso locue todo y chechomo, yan jusangan sumanjalomjo y finatinasmo.</span> <span class="verse"><a name="13">13</a>Y chalanmo, O Yuus, gague gui sinantos na sagayan: jaye dangculo na yuus calang y Yuusta?</span> <span class="verse"><a name="14">14</a>Jago y Yuus ni y fumatinas y mannamanman: jago munamatungo y minetgotmo gui taotao sija.</span> <span class="verse"><a name="15">15</a>Jago yan y canaemo munafanlibre y taotaomo; ni y famaguon Jacob yan José. Sila.</span> <span class="verse"><a name="16">16</a>Y janom malie jao, O Yuus, y janom malie jao, ya sija ninafanmaañao: ya y tinadong locue ninafanmayengyong.</span> <span class="verse"><a name="17">17</a>Y mapagajes sija manmañuñuda janom: ya y langet mannae y inagang: ya y flechamo locue manjanao juyong.</span> <span class="verse"><a name="18">18</a>Ya y palampan y jilumo estaba gui remolino; ya y lamlam maniiina gui tano: ya y tano manmayengyong yan manlalaolao.</span> <span class="verse"><a name="19">19</a>Y chalanmo gui tase, ya y finaposmo gui mandangculo na janom, ya y guinachamo ti matungo.</span> <span class="verse"><a name="20">20</a>Jago umesgaejon y taotaomo taegüije y manadang quinilo pot y canae Moises yan Aaron.</span> </p></div</div></div></body></html>