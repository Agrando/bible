<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 116</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/116"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 116</strong></div><p><span class="verse"><a name="1">1</a>JUGUAEYA si Jeova sa jajungog y inagangjo yan y tinayuyutto sija.</span> <span class="verse"><a name="2">2</a>Sa janaegueng y talangaña guiya guajo, enao mina na juaagangja güe mientras lâlâlâyo.</span> <span class="verse"><a name="3">3</a>Y cuetdas y finatae umoriyayeyo, yan y piniten y naftan sumoda yo: ya jusoda chinatsaga yan triniste.</span> <span class="verse"><a name="4">4</a>Ayo nae juagang y naan Jeova; O Jeova, jugagagaojao, nalibre y antijo.</span> <span class="verse"><a name="5">5</a>Guaeyayon si Jeova yan tunas; junggan, y Yuusta senyoase.</span> <span class="verse"><a name="6">6</a>Si Jeova jaadadaje y taeisao: guajo estaba macone tagpapa, yan güiya sumatbayo.</span> <span class="verse"><a name="7">7</a>Talo guato gui descansomo, O antijo; sa si Jeova uchalapon megae guiya jago.</span> <span class="verse"><a name="8">8</a>Sa unalibre y antijo guinin y finatae, y atadogco guinen y lagosija, yan y adengjo guinin y pinedong.</span> <span class="verse"><a name="9">9</a>Bae jufamocat gui menan Jeova gui tano y manlalala.</span> <span class="verse"><a name="10">10</a>Jujojonggue, enao mina jusangan sa estaba gosdangculo y pinitijo.</span> <span class="verse"><a name="11">11</a>Yleco gui chinadigco, todo y taotao sija mandacon.</span> <span class="verse"><a name="12">12</a>Jafa juapase si Jeova pot todo y minaulegña guiya guajo.</span> <span class="verse"><a name="13">13</a>Bae juchule y copan satbasion, yan juagang y naan Jeova.</span> <span class="verse"><a name="14">14</a>Bae juapase y promesajo as Jeova, pago gui menan todo y taotaoña sija.</span> <span class="verse"><a name="15">15</a>Guaelaye gui linie Jeova, y finatae y mañantosña.</span> <span class="verse"><a name="16">16</a>O Jeova, magajet na guajo tentagomo; guajo y tentagomo, yan y lajin y tentagomo palaoan: jago pumula y magodeco.</span> <span class="verse"><a name="17">17</a>Bae juofrese jao ni y inefresen grasias, yan juaagang y naan Jeova.</span> <span class="verse"><a name="18">18</a>Bae juapase y promesajo as Jeova, pago gui menan todo y taotaoña sija.</span> <span class="verse"><a name="19">19</a>Gui jalom y páteo y guima Jeova, gui talo guiya jago, O Jerusalem. Fanmanalaba jamyo as Jeova.</span> </p></div</div></div></body></html>