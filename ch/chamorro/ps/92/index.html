<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 92</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/92"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 92</strong></div><p><span class="verse"><a name="1">1</a>MAULEG para umannae grasias si Jeova ya umacanta y alabansa sija gui naanmo, O Jago, Gueftaquilo:</span> <span class="verse"><a name="2">2</a>Para infamamanue ni y minauleg güinaeyamo gui egaan yan y minagajetmo cada puenge.</span> <span class="verse"><a name="3">3</a>Gui dandan ni y dies cuetdasña; yan gui guitala; yan gui atpa yan y mames na inagang.</span> <span class="verse"><a name="4">4</a>Sa jago, Jeova, unnamagofyo nu y chechomo: ya bae junagana pot y checho y canaemo.</span> <span class="verse"><a name="5">5</a>O Jeova, namandinangculo sija y chechomo! yan jinasomo mansentadong:</span> <span class="verse"><a name="6">6</a>Sa y taotao ni y aguaguat ti jatungo: ni y caduco ti jatutungo este.</span> <span class="verse"><a name="7">7</a>Anae y manaelaye lachog taegüije y chaguan, yan anae todo y chumogüe y tinaelaye manlajyan: ayo mina ufanmayulang para taejinecog:</span> <span class="verse"><a name="8">8</a>Lao jago, O Jeova, para taejinecog gagaegue y tinaquilo.</span> <span class="verse"><a name="9">9</a>Sa, estagüe, y enimigumo, O Jeova, sa, estagüe, y enimigumo na ufanmalingo; yan todo y chumochogüe y tinaelaye ufanmachalapon.</span> <span class="verse"><a name="10">10</a>Lao y canggelonjo, jago munacajulo taegüije y canggelon y titogcha na nubiyo: ya mapalaeyo ni y lañan nuebo.</span> <span class="verse"><a name="11">11</a>Sa y atadogcoja lumie y güinaeyaco gui enimigujo sija yan y talangajoja jumungog y güinaeyaco ni chumogüe y taelaye ni y mangajulo contra guajo.</span> <span class="verse"><a name="12">12</a>Sa y tinas lâlâ taegüije y trongcon palma: lumadangculo güe taegüije y trongcon sedro gui Libano.</span> <span class="verse"><a name="13">13</a>Ayo sija y manmatanme gui guima Jeova, manlâlâ gui jalom y sagan y Yuusta.</span> <span class="verse"><a name="14">14</a>Sigueja di manmanogcha asta que manbijo: manmesgo yan manbetde.</span> <span class="verse"><a name="15">15</a>Para ufanmamanue na si Jeova goftunas: güiya y achojo ya taya tinaelaye guiya güiya.</span> </p></div</div></div></body></html>