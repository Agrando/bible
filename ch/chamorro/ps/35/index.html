<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 35</strong></div><p><span class="verse"><a name="1">1</a>AGUAGUATE, O Jeova, ayo y umaguaguaguateyo; mumo yan ayo y amumumujo.</span> <span class="verse"><a name="2">2</a>Mantiene y patang yan guinegüe, ya tojgue para unayudayo.</span> <span class="verse"><a name="3">3</a>Ya chule y lansa ya patang y chalan contra ayo y pumetsisigueyo: alog ni antijo: Guajo y satbasionmo.</span> <span class="verse"><a name="4">4</a>Polo ya ufanmamajlao, ya ufanquinenfunde y umaliligao y antijo: polo ya ufanalo tate ya ufanmamajlao y jumajaso y taelayejo.</span> <span class="verse"><a name="5">5</a>Polo sija ya calang y paja gui menan y manglo: ya y angjet Jeova ufanchineneg sija.</span> <span class="verse"><a name="6">6</a>Polo y chalanñija ya jomjom yan palagse: ya y angjet Jeova ufanpinetsigue sija.</span> <span class="verse"><a name="7">7</a>Sa sin causa manatog para guajo y lagua gui joyo: ya sin causa manmanguadog joyo para y antijo.</span> <span class="verse"><a name="8">8</a>Polo ya ufato guiya güiya ya yinilang ni ti jatungo: polo ya y lagua ni janaaatog, ucone maesagüe: yan y jalom yinilang nae upodong güe.</span> <span class="verse"><a name="9">9</a>Ya umagof y antijo gui as Jeova: ya umagof gui satbasionña.</span> <span class="verse"><a name="10">10</a>Todo y telangjo y ilegñija: Jeova, jaye parejumo? ni unalibre y mamoble gui mas manmetgot qui güiya: magajet na y mamoble yan y mannesesitao, guinin y jachulelejguan?</span> <span class="verse"><a name="11">11</a>Mangajulo testigon mandague: ya jafaesenyo ni y ti jutungo.</span> <span class="verse"><a name="12">12</a>Manaeyo ni taelaye pot y mauleg, ya manataelaye y antijo.</span> <span class="verse"><a name="13">13</a>Lao guajo anae manmalango sija, magagojo y luto: junatriste y antijo yan umayunat: y tinaetaejo tumalo jalom gui pechoco.</span> <span class="verse"><a name="14">14</a>Mamomocat yo ya ileleco: Güiya buente y gachongjo, pat y chelujo: ya tumecon yo triste calang uno ni y umuugung pot si nanaña.</span> <span class="verse"><a name="15">15</a>Lao anae desgrasiaoyo, sija manmagof ya mandaña: ya y gosnamaase mandaña contra guajo ya guajo ti jutungo: sija matitegyo ya ti manbasta.</span> <span class="verse"><a name="16">16</a>Parejo yan y áplacha na minefea gui fandango, janachéchegcheg y nifenñija guiya guajo.</span> <span class="verse"><a name="17">17</a>Jeova, asta ngaean nae unatan? nalibre y antijo gui yinilangña, yan y beya y corasonjo gui león.</span> <span class="verse"><a name="18">18</a>Junae jao grasias gui dangculon y inetnon taotao: ya jualaba jao gui entalo linajyan taotao.</span> <span class="verse"><a name="19">19</a>Chamo pumopolo na ufanmamagof guiya guajo y enimigujo sin jafa? ni ayo y chumatlieyo sin causa jaachetgue yo nu y atadog.</span> <span class="verse"><a name="20">20</a>Sa ti manguecuentos pas: ya contra y manmanso gui tano jajajaso y finijo dinague.</span> <span class="verse"><a name="21">21</a>Magajet na jabababa y pachotñija contra guajo; ilegñija: Ja, ja y atadogmameja lumie.</span> <span class="verse"><a name="22">22</a>Unlie este, O Jeova; chamo famatquiquilo: O Jeova, chamo chachago guiya guajo.</span> <span class="verse"><a name="23">23</a>Jaso ya fagmata para y juisioco; junggan, para y causaco Yuusso yan y Señotto.</span> <span class="verse"><a name="24">24</a>Jusgayo taemanoja y tininasmo, O Jeova, Yuusso, ya chamo pumopolo na ufanmamagof guiya guajo.</span> <span class="verse"><a name="25">25</a>Chamo pumopolo na ujaalog gui corasonñija: Ja, taegüije manmalagojit; chamo pumopolo na ujaalog: Jita jagas tacalamot güe.</span> <span class="verse"><a name="26">26</a>Polo ya ufanmamajlao ya ufañatsaga ayo sija y manmagof pot y manadañujo: polo ya ufanminagago ni y minamajlao yan y disonra y munadangculo sija contra guajo.</span> <span class="verse"><a name="27">27</a>Polo ya ufanagang ni minagof ya ufanmagof y gumaeya y tinas na causaco: junggan, polo ya ujaalog siempre: innadangculo si Jeova, ni y yaña na memegae y tentagoña.</span> <span class="verse"><a name="28">28</a>Ya y jilajo usangan ni y tininasmo, yan todotdia ni y alabansamo.</span> </p></div</div></div></body></html>