<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 95</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/95"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 95</strong></div><p><span class="verse"><a name="1">1</a>O maela, ya tacantaye si Jeova: nije tafatinas y minagof na inagang para y acho y satbasionta.</span> <span class="verse"><a name="2">2</a>Nije taufanmato gui menaña yan y grasias, ya tafatinas y minagof na inagang nu y salmos.</span> <span class="verse"><a name="3">3</a>Sa si Jeova y dangculo na Yuus, yan y dangculo na Ray gui jilo todo yuus.</span> <span class="verse"><a name="4">4</a>Y jalom y canaeña nae mangaegue y manadong na sagayan gui tano: y minetgot y beca sija iyoña locue.</span> <span class="verse"><a name="5">5</a>Y tase iyoña yan güiya fumatinas: yan y canaeñaja fumatinas y anglo na tano.</span> <span class="verse"><a name="6">6</a>O maela nije taadora ya tafanecon papa, nije tafandimo gui menan Jeova ni y fumatinasjit.</span> <span class="verse"><a name="7">7</a>Sa güiya y Yuusta; yan jita y taotao gui pastajiña, yan y quinilo gui canaeña. Pago na jaane yaguin injingog y inagangña,</span> <span class="verse"><a name="8">8</a>Chamiyo munafanmajejetog y corasonmiyo, taegüije guiya Meriba, taegüije y jaanin y tentasion gui desierto.</span> <span class="verse"><a name="9">9</a>Anae y tatanmiyo tumientayo, machagueyo, yan malie y chechojo.</span> <span class="verse"><a name="10">10</a>Cuarenta años inapmamña nae tristeyo pot este na generasion, ya ileco: Sija na taotao ni y manlache gui corasonñija, yan jagasja ti jatungo y chalanjo.</span> <span class="verse"><a name="11">11</a>Pot ayo na manjulayo gui binibujo, ya sija ti siña majalom gui descansoco.</span> </p></div</div></div></body></html>