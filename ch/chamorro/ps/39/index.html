<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 39</strong></div><p><span class="verse"><a name="1">1</a>GUAJO ileco bae juadaje y chalanjo, para chajo umiisao pot y jilajo: bae juadaje y pachotto ni freno, anae y manaelaye mangaegue gui menajo.</span> <span class="verse"><a name="2">2</a>Jugueffamatquilo ya juquieto gui minauleg: ya y pinitijo manatbororota.</span> <span class="verse"><a name="3">3</a>Y corasonjo maepe gui sanjalomjo: anae jujajaso, y guafe mañoñonggue: ayo nae cumuentos yo yan y jilajo.</span> <span class="verse"><a name="4">4</a>Natungo yo, Jeova, ni uttimoco, yan y medidan y jaanijo cuanto guaja; natungoyo jafa na checayo.</span> <span class="verse"><a name="5">5</a>Estagüe na un atafja unnae y jaanijo; ya y sacanjo calangja taya gui menamo: sen magajet na todo y taotao taebale anae guaja mas balotña.</span> <span class="verse"><a name="6">6</a>Senmagajet na calang anineng jumajanao todo y taotao: senmagajet na taesetbe y atborotoñija: Sa manrecocoje y güinaja ya ti jatungo jaye y chinile.</span> <span class="verse"><a name="7">7</a>Ya pago, Jeova, jafa junangga? y ninanggaco gaegue guiya jago.</span> <span class="verse"><a name="8">8</a>Nalibre yo gui todo y tinaelayeco, chamoyo pumopolo na jumanamamajlao gui taetiningo.</span> <span class="verse"><a name="9">9</a>Guajo mamatquilo, ti jubaba y pachotto: sa jago fumatinas.</span> <span class="verse"><a name="10">10</a>Najanao guiya guajo y sinaulagmo: sa pot y tinetpen y canaemo lumachaeyo.</span> <span class="verse"><a name="11">11</a>Anae unnatunas y taotao nu y linalatde, pot y tinaelaye, ninalachae y bonituña taegüije y puliya: senmagajet na todo y taotao taebale.</span> <span class="verse"><a name="12">12</a>Jungog y tinaetaejo, O Jeova, ecungog y inagangjo: chamo famatquilo gui menan y lagojo: sa taotao tumano yo guiya jago: pago finatoyo taegüeje y mañaenajo todos.</span> <span class="verse"><a name="13">13</a>Poloyo ya jufañule minetgot, antes de jujanao ya ti jutalo.</span> </p></div</div></div></body></html>