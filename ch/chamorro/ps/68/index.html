<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 68</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/68"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 68</strong></div><p><span class="verse"><a name="1">1</a>POLO si Yuus ya ucajulo, polo y enimiguña ya ufanmachalapon: polo ayo sija y chumatlie güe ya ufanmalago gui menaña.</span> <span class="verse"><a name="2">2</a>Taegüije y manajanao y aso, taegüijeja yute sija: taegüije y maderite y danges gui menan guafe, taegüijeja manmalingoñija y manaelaye gui menan Yuus.</span> <span class="verse"><a name="3">3</a>Lao y manunas ufansénmagof: ufansenalegre gui menan Yuus: magajet ya usendangculo y minagofñija.</span> <span class="verse"><a name="4">4</a>Cantaye si Yuus, cantaye alabansa sija y naanña: nacajulo y chalan para ayo na maudae y inanaco y desierto sija; y naanña, si Yah ya fansenmagof gui menaña.</span> <span class="verse"><a name="5">5</a>Tatan y manaetata ya y jues para y manbiuda, si Yuus gui sinantos na sagaña.</span> <span class="verse"><a name="6">6</a>Si Yuus munafañaga y taeparientes gui familia sija: güiya chumule juyong preso para umegae: lao y managuaguat mañagaja gui anglo na tano.</span> <span class="verse"><a name="7">7</a>O Yuus, mientras unjanao gui menan y taotao; mientras na unfamocat gui inanaco desierto. Sila.</span> <span class="verse"><a name="8">8</a>Y tano mayeyengyong, y langet locue manutujo gui menan Yuus: ayo iya Sinae mayengyong gui menan Yuus, ni si Yuus guiya Israel.</span> <span class="verse"><a name="9">9</a>Jago, O Yuus, tumago megae na uchan, yan jago munafitme y erensiamo na taotao anae yayas.</span> <span class="verse"><a name="10">10</a>Y inetnon taotaomo mañaga güije: jago, O Yuus, fumamauleg y minaulegmo para y mamoble.</span> <span class="verse"><a name="11">11</a>Si Jeova jananae ni finijo: yan mandangculo ayo na inetnon famalaoan ni y munamatungo:</span> <span class="verse"><a name="12">12</a>Ray sija y inetnon sendalo falago chadig: ya güiya palaoan ni y sumasaga iya sija mafacae y inamot na güinaja.</span> <span class="verse"><a name="13">13</a>Yaguin manmalago jamyo dumescansa gui quelat quinilo; calang y papan y paluma nii platiao, yan y piluña nii amariyo calang oro.</span> <span class="verse"><a name="14">14</a>Anae ayo todo janasiña manafanmachalapon y ray sija guiya güiya: taegüije anae mamodong nieve guiya Salmón.</span> <span class="verse"><a name="15">15</a>Y egso Yuus y egso Basán: y gostaquilo na ogso y egso Basán.</span> <span class="verse"><a name="16">16</a>Sa jafa na manaatansegüet, jamyo nii manaquilo na osgo guato gui egso güinaeyan Yuus para sagaña: magajet na si Jeova sumaga güije para taejinecog.</span> <span class="verse"><a name="17">17</a>Y caretan Yuus y viente mil, junggan, miyares yan miyares ya si Jeova gui entaloñija taegüije iya Sinae, iya santos na sagaña.</span> <span class="verse"><a name="18">18</a>Jagasja jao cajulo iya jululo, jagas uncone y mamacautiba na megae: jagas unresibe ninae sija entre taotao sija: magajet entre y managuaguat locue, para si Jeova Yuus usiña sumaga gui entaloñija.</span> <span class="verse"><a name="19">19</a>Bendito si, Jeova nii todo y jaane jaencatga y catgata, junggan, ayo y Yuus y satbasionta. Sila.</span> <span class="verse"><a name="20">20</a>Si Yuus güiya si Yuus satbasion para jita: ya y jinanao guinin y finatae iyon Jeova, Señot.</span> <span class="verse"><a name="21">21</a>Lao si Yuus janafanlamen y ilon y enimiguña yan y cácagong y manmipe ayo y sisigueja gui isaoña.</span> <span class="verse"><a name="22">22</a>Ya si Jeova ilegña: Bae chule talo guinin Basán, bae chule sija talo, guinin y tádodong na tase.</span> <span class="verse"><a name="23">23</a>Ya y adengmo siña umanaatunog gui jâgâ ya y jila y gamo galago siña patten y enimigumo.</span> <span class="verse"><a name="24">24</a>Sija jalie y jinanaomo, O Yuus; magajet y jinanao y Yuusso, Rayjo gui sinantos na sagaña.</span> <span class="verse"><a name="25">25</a>Y mangacanta manjajanao gui menan, y mandadangdang yan y dandanñija jatatituye; y entaloñija y donseya sija ni y mandadangdang nii pandireta.</span> <span class="verse"><a name="26">26</a>Fanbendise si Yuus gui jalom y inetnon taotao; junggan, jamyo y tutujonña guiya Israel.</span> <span class="verse"><a name="27">27</a>Ayonae estaba y diquique as Benjamin y magasñija, y prinsipen Juda yan y compañia apapagat, y prinsipen Sabulon yan y prinsipen Neftali.</span> <span class="verse"><a name="28">28</a>Y Yuusmo tumago y minetgotmo; O Yuus, nametgot y chechomo para jame.</span> <span class="verse"><a name="29">29</a>Pot causa y templomo guiya Jerusalem, y ray sija manmañuñule ninae sija para jago.</span> <span class="verse"><a name="30">30</a>Lalatde y dadao na gâgâ gui piao, y manadan nobiyo yan y tatneron gataotao, nii guinocha papa adengñija y pedason salape sija: jochalapon ayosija taotao nii manmalago manguera.</span> <span class="verse"><a name="31">31</a>Ufanmato y prinsipe sija guinin Egipto: Etiopia guse ujaestira y canaeña gui as Yuus.</span> <span class="verse"><a name="32">32</a>Cantaye si Yuus jamyo nii raenon tano; O canta tinina para y Señot. Sila.</span> <span class="verse"><a name="33">33</a>Para ayo y maudae gui jilo y langet y langet sija, nii guinin ampman na tiempo; estagüe na güiya masangan nii inagang; nii gaeninasiña na inagang.</span> <span class="verse"><a name="34">34</a>Sangan y minetgot Yuus: y minagasña gaegue gui jilo Israel, yan y minetgotña gaegue gui jalom y mapagages.</span> <span class="verse"><a name="35">35</a>O Yuus, ninamaañaojao gui santos na sagamo sija: y Yuus Israel, güiya numae minetgot yan ninasiña y taotaoña: Bendito si Yuus.</span> </p></div</div></div></body></html>