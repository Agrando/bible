<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 21</strong></div><p><span class="verse"><a name="1">1</a>O Jeova, gui minetgotmo ninamagof y ray; ya gui satbasionmo ninamagof megae!</span> <span class="verse"><a name="2">2</a>Y minalago y corasonña, jago numae: ya ti unpune ni y guinagao y labiosña.</span> <span class="verse"><a name="3">3</a>Sa untagam güe nu y bendision y minauleg: y coronan oro nu y fino, unpolo gui jilo y iluña.</span> <span class="verse"><a name="4">4</a>Linâlâ na guinagaoña unnae: y anaco na jaane, para siempre taejinecog.</span> <span class="verse"><a name="5">5</a>Dangculo y minalagña gui satbasionmo: onra yan minagas unpolo gui jiloña.</span> <span class="verse"><a name="6">6</a>Sa jago bumendise para taejinecog: unnamagof güe yan minagof gui menamo.</span> <span class="verse"><a name="7">7</a>Sa y ray jaangongoco si Jeova: ya pot y minaase y Gueftaquilo ti calamten.</span> <span class="verse"><a name="8">8</a>Y canaemo usoda todo y enimigumo: y agapa na canaemo usoda todo y chumatlie jao.</span> <span class="verse"><a name="9">9</a>Jago pumolo sija taegüije y jetnon guafe gui tiempon binibumo: si Jeova yumulang sija anae lalalo, ya y guafe ufanlinachae.</span> <span class="verse"><a name="10">10</a>Ya y tinegchaña unyulang gui jilo y tano, ya y semiyaña gui entalo y famaguon y taotao.</span> <span class="verse"><a name="11">11</a>Sa jagasja majasuye y taelaye contra jago: jagasja majaso y dinague ni y ti siña mafatinas.</span> <span class="verse"><a name="12">12</a>Sa jago fumatinas na jabira y tataloñija ya unnalisto y jalon y atcosmo contra y matañija.</span> <span class="verse"><a name="13">13</a>Taquilo jao, O Jeova, yan y minetgotmo: incantaye yan inalabaye y ninasiñamo.</span> </p></div</div></div></body></html>