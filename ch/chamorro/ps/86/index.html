<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 86</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/86"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 86</strong></div><p><span class="verse"><a name="1">1</a>NAEGUENG papa y talangamo, O Jeova, ya unopeyo: sa pobleyo yan nesesitaoyo.</span> <span class="verse"><a name="2">2</a>Adaje y antijo; sa debotoyo: O jago ni y Yuusso, nalibre y tentagomo sa jaangoco gue guiya jago.</span> <span class="verse"><a name="3">3</a>Gaease nu guajo, O Jeova: sa juaagang jao todot dia.</span> <span class="verse"><a name="4">4</a>Namagof y anten y tentagomo; sa iya jago, O Jeova, nae jujatsa julo y antijo.</span> <span class="verse"><a name="5">5</a>Sa jago, Jeova, y mauleg yan y chadig manasie; yan dangculo y minaasemo güije todo gui umaagangjao.</span> <span class="verse"><a name="6">6</a>Jungog, O Señot y tinayuyutto: yan ecungog y inagang y guinagagaojo.</span> <span class="verse"><a name="7">7</a>Sa y jaanen y chinatsagaco juagangjao: ya jago y unopeyo.</span> <span class="verse"><a name="8">8</a>Sa y entalo y yuus sija, taya taegüenao iya jago, O Jeova; ni jafa na chocho parejo yan y chechomo.</span> <span class="verse"><a name="9">9</a>Todo y nasion sija ni y finatinasmo, manmato y manmanadora gui menamo, O Jeova; yan ufanalaba y naanmo.</span> <span class="verse"><a name="10">10</a>Sa jago dangculojao yan unfatitinas y manmaman na güinaja: jagoja na maesa Yuus.</span> <span class="verse"><a name="11">11</a>Fanagüeyo ni y chalanmo, O Señot: ya bae jufamocat gui minagajetmo: ya naetnon y jinason corasonjo para umaañao ni y naanmo.</span> <span class="verse"><a name="12">12</a>Sa bae jualaba jao, O Jeova, Yuusso, contodo y corasonjo: yan junamalag y naanmo para taejinecog.</span> <span class="verse"><a name="13">13</a>Sa sendangculo y minaasemo para guajo; sa guinin unnalibre y antijo guinin iya papapa guiya sasalaguan.</span> <span class="verse"><a name="14">14</a>O Yuus, y mansobetbio mangajulo contra guajo, yan y inetnon y managuaguat na taotao jagasja maaliligao y antijo: yan ti mapolo jao gui menañija.</span> <span class="verse"><a name="15">15</a>Lao jago, O Jeova, si Yuus jao ni y bila minaase yan cariñoso, ñateng para binibo yan dangculo na minaase yan minagajet.</span> <span class="verse"><a name="16">16</a>O birajao, guiya guajo ya gaease nu guajo: nae ni y minetgotmo y tentagomo, yan nalibre y lajin y tentagomo palaoan.</span> <span class="verse"><a name="17">17</a>Fanueyo ni y señat para y mauleg: para ujalie ayo sija y chumatliiyo ya ufanmamajlao: sa jago, Jeova, y umayudayo yan cumonsuelayo.</span> </p></div</div></div></body></html>