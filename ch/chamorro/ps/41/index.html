<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 41</strong></div><p><span class="verse"><a name="1">1</a>DICHOSO ayo y maase ni y mamoble; sa y jaanen y tinaelaye nae, si Jeova ulinibre.</span> <span class="verse"><a name="2">2</a>Si Jeova uinadajegüe, yan umantiene güe lâlâ; ya güiya udichoso gui tano; ya tiuenentrega güe gui minalago y enemiguña.</span> <span class="verse"><a name="3">3</a>Si Jeova uinayuda güe jilo camaña ni y pinitiña; unfatinas todo y camaña anae malango.</span> <span class="verse"><a name="4">4</a>Guajo ilegco: Jeova gaease nu guajo: najomlo y antijo; sa umisaoyo contra jago.</span> <span class="verse"><a name="5">5</a>Y enemigujo jasangan y taelaye contra guajo ilegñija: Ngaean umatae, ya ufalingo y naanña?</span> <span class="verse"><a name="6">6</a>Anae mato para uliiyo, jasangan y taebale; y corasonña nae mandaña y tinaelaye pot güiyaja; anae jumanao juyong jasangan ayo.</span> <span class="verse"><a name="7">7</a>Todo y chumatliiyo manañangon entre sija contra guajo; contra guajo nae majaso y tinaelayeco.</span> <span class="verse"><a name="8">8</a>Ti mauleg na chetnot, ilegñija, sumaga guiya güiya; sa anae umason gui cama ti siña ninacajulo talo.</span> <span class="verse"><a name="9">9</a>Ya ayo y güinaeyaco nae juangocoyo, güiya y cumano y najo pan, jajatsa y dedegoña contra guajo.</span> <span class="verse"><a name="10">10</a>Lao jago Jeova, gaease nu guajo, ya unacajuloyo, para juapase sija.</span> <span class="verse"><a name="11">11</a>Pot este jutungo, na unmagof guiya guajo, sa y enemigujo ti ujagana yo.</span> <span class="verse"><a name="12">12</a>Ya guajo, gui quinabalesso unmantieneyo; ya unpoloyo gui menamo para taejinecog.</span> <span class="verse"><a name="13">13</a>Bendesido si Jeova ni y Yuus Israel, ni y taejinecog, yan taejinecog. Amen, Amen.</span> </p></div</div></div></body></html>