<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 88</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/88"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 88</strong></div><p><span class="verse"><a name="1">1</a>O Jeova, Yuus satbasionjo, güajo guinin umaagan jaane yan puenge gui menamo:</span> <span class="verse"><a name="2">2</a>Polo y tinayuyutto ya ufato gui menamo: naegueng y talangamo gui inagangjo.</span> <span class="verse"><a name="3">3</a>Sa y antijo bula chinatsaga sija: ya y linâlâjo esta jijot gui para y naftan.</span> <span class="verse"><a name="4">4</a>Estayo matufong yan ayo sija y manjajanao papa gui joyo: sa taegüije yo y taotao ni y taya ayudaña.</span> <span class="verse"><a name="5">5</a>Mayute esta gui entalo y manmatae, taegüije y manmapuno ni y manaason jalom y naftan; ni y ti unjajaso mas: ni y manmautut guinin y canaemo.</span> <span class="verse"><a name="6">6</a>Jago pumoloyo guiya papapa na joyo, gui jalom jomjom na lugat gui jalom y tinadong.</span> <span class="verse"><a name="7">7</a>Y binibumo sumasaga macat guiya güajo, ya unachatsagayo nu y todo napomo. Sila.</span> <span class="verse"><a name="8">8</a>Jago munafanjanao lachago y manatungojo guiya guajo; unpoloyo na jumachatlie nu sija: mapongleyo ya ti siñayo manajanao.</span> <span class="verse"><a name="9">9</a>Y atadogjo ninalachae pot y pinitijo: ya juagangjajao, O Jeova, cada jaane, jujuto juyong y canaejo guiya jago.</span> <span class="verse"><a name="10">10</a>Ada unnamalie y ninamanman gui manmatae? Siña y manmatae mangajulo ya unmaalaba? Sila.</span> <span class="verse"><a name="11">11</a>Siña y minauleg güinaeyamo masangan gui jalom y naftan? pat y minagajetmo gui yinilang?</span> <span class="verse"><a name="12">12</a>Siña y ninamanmanmo matungo gui jalom jomjom? yan y tininasmo gui jalom tano ni y manmalefa?</span> <span class="verse"><a name="13">13</a>Lao guajo iya jago, O Jeova, umaagangyo: yan ogaan tinayuyutto ufato gui menamo.</span> <span class="verse"><a name="14">14</a>Sajafa, O Jeova, na unyute y antijo? Sajafa na unnaatog y matamo guinin iya guajo?</span> <span class="verse"><a name="15">15</a>Gofchatsaga tristeyo yan cana yo matae, desde y pinatgonjo: mientras jususungon y minamaañaomo, ya janagosestotbayo.</span> <span class="verse"><a name="16">16</a>Ya y fijom na binibumo malofan guiya guajo: ya y minamaañaomo umututyo.</span> <span class="verse"><a name="17">17</a>Sa manmato gui oriyajo todot dia taegüije y janom: mandaña gui oriyajo.</span> <span class="verse"><a name="18">18</a>Y güinaeyaco yan y amigujo unnafañago guiya guajo, yan y manatungojo gui jalom jomjom.</span> </p></div</div></div></body></html>