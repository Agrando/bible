<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 147</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/147"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 147</strong></div><p><span class="verse"><a name="1">1</a>FANMANALABA jamyo as Jeova: sa mauleg na utacantaye alabansa sija gui Yuusta; sa magof este; ya y alabansa respetao.</span> <span class="verse"><a name="2">2</a>Si Jeova jumajatsa Jerusalem: ja fandadaña y manmayute juyong guiya Israel.</span> <span class="verse"><a name="3">3</a>Janafanjomlo y manmayulang na corason, ya jabee y chetnotñija.</span> <span class="verse"><a name="4">4</a>Jasangan y numeron y pution sija; jafanaan todo sija ni y naanñija.</span> <span class="verse"><a name="5">5</a>Dangculo y Yuusta, yan matatnga gui ninasiña; tiningoña taeuttimo.</span> <span class="verse"><a name="6">6</a>Si Jeova jumajatsa y manmanso: ya jachule papa y manaelaye gui jilo oda.</span> <span class="verse"><a name="7">7</a>Cantaye si Jeova ni y finatinas grasias; cantaye alabansa sija gui atpa, para y Yuusta.</span> <span class="verse"><a name="8">8</a>Ni y jatatampe y langet ni y mapagages, ya jalilisto y ichan para y tano, ya janafandodoco y chaguan gui jilo ogso sija.</span> <span class="verse"><a name="9">9</a>Güiya numannae y gâgâ sija nañija, yan y fumaguon y aga sija ni y manaagang.</span> <span class="verse"><a name="10">10</a>Güiya ti ninamamagof ni y ninasiñan y cabayo: ni ti ninamamagof güe ni y adeng y taotao.</span> <span class="verse"><a name="11">11</a>Si Jeova ninamamagof güe ni y manmaañao nu güiya, ni y umangoco sija gui minaaseña.</span> <span class="verse"><a name="12">12</a>Alaba si Jeova, O Jerusalem; alaba si Yuusmo, O Sion.</span> <span class="verse"><a name="13">13</a>Sa janafanfitme y rejas y trangcamo: jabendise y famaguonmo gui sumanjalommo.</span> <span class="verse"><a name="14">14</a>Jafatinas pas gui jalom uttimomo, ya ninabula jao ni y guesmauleg na trigo.</span> <span class="verse"><a name="15">15</a>Janajanao y tinagoña gui jilo tano: y sinanganña malalago goschadig.</span> <span class="verse"><a name="16">16</a>Mannae niebe calang pulo: jachalapon y manengjeng na sereno calang apo.</span> <span class="verse"><a name="17">17</a>Jayute y aesña calang andesmorona sija: jaye siña tumojgue gui menan y manengjengña?</span> <span class="verse"><a name="18">18</a>Janajanao y sinanganña, ya jadirite: janafanguaefe y mangloña, ya y janom sija manmilalag.</span> <span class="verse"><a name="19">19</a>Jafanue si Jacob ni y sinanganña, ya y layña sija yan y juisioña sija y Israel.</span> <span class="verse"><a name="20">20</a>Ti jafatinas taegüine gui un nasion: ya y juisioña, sija ti manmatungo sija. Fanmanalaba jamyo as Jeova.</span> </p></div</div></div></body></html>