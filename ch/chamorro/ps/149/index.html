<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 149</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/149"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 149</strong></div><p><span class="verse"><a name="1">1</a>FANMANALABA jamyo as Jeova. Cantaye si Jeova ni y nuebo na canta, ya y tininaña gui inetnon y mañantos.</span> <span class="verse"><a name="2">2</a>Polo Israel ya umagof ni y fumatinas güe: polo y famaguon Sion ya ufanmagof ni y Rayñija.</span> <span class="verse"><a name="3">3</a>Polo sija ya ujaalaba y naaña ni y dansa: ya umacantaye güe gui atpa yan pandireta.</span> <span class="verse"><a name="4">4</a>Sa si Jeova janamagof güe gui taotaoña: güiya janagatbo y manmanso ni y satbasion.</span> <span class="verse"><a name="5">5</a>Polo y mañantos y ufanmagof gui minalag; polo ya ufanganta pot y minagof gui jilo y camañija.</span> <span class="verse"><a name="6">6</a>Polo y taquilo na alabansa gui as Yuus ya ugaegue gui pachotñija, yan y espada ni y malagtos dos banda gui canaeñija;</span> <span class="verse"><a name="7">7</a>Para ujafatinas y inemog gui nasion sija, yan y castigo gui taotao sija;</span> <span class="verse"><a name="8">8</a>Para ujagode y rayñija, ni y cadena sija; yan y manmagasñija ni y goden lulug.</span> <span class="verse"><a name="9">9</a>Para ujafatinas gui jiloñija y matugue na juisio: este na inenra para todo y mañantosña. Fanmanalaba jamyo as Jeova.</span> </p></div</div></div></body></html>