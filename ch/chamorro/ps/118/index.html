<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 118</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/118"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 118</strong></div><p><span class="verse"><a name="1">1</a>O nae gracias si Jeova; sa güiya mauleg: sa y minaaseña gagaegue para taejinecog.</span> <span class="verse"><a name="2">2</a>Polo ya si Israel ilegña pago, na y minaaseña gagaegue para taejinecog.</span> <span class="verse"><a name="3">3</a>Polo ya y guima Aaron ilegña pago, na y minaaseña gagaegue para taejinecog.</span> <span class="verse"><a name="4">4</a>Polo ya ayo sija y manmaañao pago as Jeova ilegñija, na minaaseña gagaegue para taejinecog.</span> <span class="verse"><a name="5">5</a>Juagang si Jeova gui chinatsagaco: ya si Jeova umopeyo, yan japoloyo güi dangculo na sagayan.</span> <span class="verse"><a name="6">6</a>Si Jeova para guajo; ya ti jumaañao: jafa siña y taotao ufatinas guiya guajo.</span> <span class="verse"><a name="7">7</a>Si Jeova para guajo gui entalo güije sija y umayuyudayo: enao mina julie y dineseajo güije sija ni y chumatliiyo.</span> <span class="verse"><a name="8">8</a>Mas mauleg umaangoco si Jeova qui umapolo y inangoco gui taotao.</span> <span class="verse"><a name="9">9</a>Mas mauleg umaangoco si Jeova qui umapolo y inangoco y prinsipe sija.</span> <span class="verse"><a name="10">10</a>Todo y nasion umoriyayeyo: lao pot y naan Jeova juutut sija.</span> <span class="verse"><a name="11">11</a>Sija umoriyayeyo; junggan, sija umoriyayeyo: lao pot y naan Jeova juutut sija.</span> <span class="verse"><a name="12">12</a>Sija umoriyayeyo taegüije y obeja sija; sija manmapuno taegüije y guafen tituca: pot y naan Jeova na juutut sija.</span> <span class="verse"><a name="13">13</a>Jago chumonegyo para jupodongyo, lao si Jeova umayudayo.</span> <span class="verse"><a name="14">14</a>Si Jeova y minetgotto yan y cantaco, yan güiya jumuyong y satbasionjo.</span> <span class="verse"><a name="15">15</a>Y inagang y minagof yan y satbasion gaegue gui jalom y tiendan y manunas: y agapa na canae Jeova fumatitinas y minatatnga.</span> <span class="verse"><a name="16">16</a>Y agapa na canae Jeova majatsa julo; y agapa na canae Jeova fumatitinas y minatatnga.</span> <span class="verse"><a name="17">17</a>Ti jumatae, lao bae julâlâ, yan jusangan claro y checho Jeova sija.</span> <span class="verse"><a name="18">18</a>Si Jeova jacastigayo megae: lao ti janaeyo guato gui finatae.</span> <span class="verse"><a name="19">19</a>Babayeyo ni y trangcan tininas sija: ya bae jujalom guiya sija, bae junae grasias si Jeova.</span> <span class="verse"><a name="20">20</a>Este na trangcan Jeova; anae, manjajalom y manunas.</span> <span class="verse"><a name="21">21</a>Guajo junae jao grasias: sa jago jagasja umopeyo, yan jago jumuyong y satbasionjo.</span> <span class="verse"><a name="22">22</a>Y acho ni y marechasa ni y manmanjajatsa y guima, jumuyong mumagas na acho gui esquina.</span> <span class="verse"><a name="23">23</a>Este si Jeova chechoña; ya namanman gui atadogta.</span> <span class="verse"><a name="24">24</a>Este na jaane si Jeova fumatinas; tafanmagof yan tafansenmagof ni ayo.</span> <span class="verse"><a name="25">25</a>Satba pago, jugagagaojao, O Jeova: O Jeova, jugagagaojao, pago namannae minegae.</span> <span class="verse"><a name="26">26</a>Dichoso ayo y mamamaela gui naan Jeova; inbendisijao guinin y guima Jeova.</span> <span class="verse"><a name="27">27</a>Yuus si Jeova, guinin fumanuejit ny y inina: funot y inefresen ni y cuetdas asta gui canggelon y attat.</span> <span class="verse"><a name="28">28</a>Jago y Yuusso, yan bae junaejao grasias: jago y Yuusso, bae jujatsajao julo.</span> <span class="verse"><a name="29">29</a>O nae grasias si Jeova; sa güiya mauleg: sa y minaaseña gagaegueja para taejinecog. Amen.</span> </p></div</div></div></body></html>