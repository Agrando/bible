<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 59</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/59"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 59</strong></div><p><span class="verse"><a name="1">1</a>NALIBREYO gui enemigujo sija, O Yuusso; polo yo gui jilo guinin ayosija ni y mangajujulo contra guajo.</span> <span class="verse"><a name="2">2</a>Nalibreyo gui chumogüe y tinaelaye, ya satbayo gui manmejga na taotao sija.</span> <span class="verse"><a name="3">3</a>Sa, estagüe, na mananangga y antijo: y manmetgot mandaña contra guajo; ti pot y tinaelayeco, ni ti pot y isaojo, O Jeova.</span> <span class="verse"><a name="4">4</a>Manmalago ya japrepara sija, sin y linachijo; fagmata, ya unayudayo, ya unlie.</span> <span class="verse"><a name="5">5</a>Jago Jeova, Yuus y inetnon sendalo, si Yuus Israel; fagmata ya unbisita todo y nasion sija; chamo gagaease ni y manaelaye. Sila.</span> <span class="verse"><a name="6">6</a>Manalo guato yan pupuenge: ya manboruruca taegüije y galago, ya malilicucue y siuda.</span> <span class="verse"><a name="7">7</a>Liija, sa mannutugap juyong guinin y pachotñija: espada sija guaja gui jalom labiosñija; jaye, ilegñiñija, cao jajungog?</span> <span class="verse"><a name="8">8</a>Lao jago, O Jeova, siempre unchatgue sija; siempre unmofea todo y nasion.</span> <span class="verse"><a name="9">9</a>O minetgotto, junanangga jao; sa si Yuus y guimajo lumijing.</span> <span class="verse"><a name="10">10</a>Si Yuusso nu y minaaseña, ugaegue gui menajo: si Yuus unaliiyo y minalagojo, gui jilo y enemigujo sija.</span> <span class="verse"><a name="11">11</a>Chamo pumupuno sija, sa trabia ti manmalelefa y taotaojo; chalapon sija pot y ninasiñamo; ya unchule sija papa, O Jeova, patangmame.</span> <span class="verse"><a name="12">12</a>Pot y isao y pachotñija, yan pot y sinangan y labiosñija, polo ya ufanmacone, pot y sobetbioñija: yan pot y matdision, yan manmandadague ni y sinanganñija.</span> <span class="verse"><a name="13">13</a>Lachae sija ni y binibumo, lachae sija, para sija ti ufangaegue talo: ya ujatungo na si Yuus mangobiebietna gui as Jacob, asta y uttimon y tano. Sila.</span> <span class="verse"><a name="14">14</a>Ya an pupuenge, polo ya ufanalo guato, ya unfanboruca taegüije y galago ya umalilicue y siuda.</span> <span class="verse"><a name="15">15</a>Nafanjajanao julo yan papa, ya ufanmanaliligao nañija; ya usaga todo puenge yanguin ti manjaspog.</span> <span class="verse"><a name="16">16</a>Lao guajo, jucanta ni y ninasiñamo; magajet, na jucanta agang ni y minaasemo yan ogaan; sa guinin jago y guimajo lumijing, yan y guinegüeco gui jaanen chinatsagaco.</span> <span class="verse"><a name="17">17</a>Jago, O minetgotjo, jucantaye y alabansa sija; sa si Yuus y guimajo lumijing, yan y Yuus y minaasejo.</span> </p></div</div></div></body></html>