<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 80</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/80"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 80</strong></div><p><span class="verse"><a name="1">1</a>ECUNGOG, O Pastot guiya Israel, jago ni y umesgagaejon si José taegüije y manadan quinilo; jago ni y sumasaga gui entalo y querubin sija manina mona.</span> <span class="verse"><a name="2">2</a>Y menan Efraim, yan Benjamin, yan Manases, nacajulo y minatatngamo, ya maelajao para usatbajam.</span> <span class="verse"><a name="3">3</a>Birajam talo, O Yuus; ya nafanina y matamo ya infansatbo.</span> <span class="verse"><a name="4">4</a>O Jeova, Yuus y inetnon sendalo, asta ngaean unlálalaloja contra y tinayuyut y taotaomo?</span> <span class="verse"><a name="5">5</a>Unafañochocho sija ni y pan lago; yan unnae sija ni y lago para ujaguinem gui dangculo na medida.</span> <span class="verse"><a name="6">6</a>Unnafanmumojam yan y tiguangmame: yan y enimigonmame manmachachatgue jam gui entaloñija.</span> <span class="verse"><a name="7">7</a>Birajam talo, O Yuus y inetnon sendalo, ya nafanina y matamo; ya infansatbo.</span> <span class="verse"><a name="8">8</a>Jago chumule juyong y trongcon ubas guiya Egipto: ya jagasja unyute juyong y nasion, ya untanme güe.</span> <span class="verse"><a name="9">9</a>Jago fumamauleg y saga gui menaña, ya güiya y natadodong y jaleña, yan nabula y tano.</span> <span class="verse"><a name="10">10</a>Ya sabana sija mantinampe ni y aninengña, yan y ramasña taegüije y sedro Yuus na trongcon jayo.</span> <span class="verse"><a name="11">11</a>Jatago juyong y ramasña gui tase; yan y manlodo na siniso gui sadog.</span> <span class="verse"><a name="12">12</a>Sa jafa unjulog papa y quelatña: ya todo y manmalolofan gui chalan matitife güe?</span> <span class="verse"><a name="13">13</a>Y balaco guinin y jalomtano machuchule ya mayúyulang, yan y manmachaleg na gâgâ gui fangualuan cumacano.</span> <span class="verse"><a name="14">14</a>Birajao talo, O Yuus inentnon sendalo, ingagagao jao: ya talag papa guinin y langet ya unlie yan unbisita este na trongcon ubas,</span> <span class="verse"><a name="15">15</a>Ya y fangualuan ni y tinanom y agapa na canaemo, yan y ramas ni jago munafitme para jagoja namaesa,</span> <span class="verse"><a name="16">16</a>Masinenggue ni y guafe, ya mautut papa esta; ya manmalingo pot y chinema gui menamo.</span> <span class="verse"><a name="17">17</a>Polo y canaemo gui jilo y taotao gui agapa na canaemo, gui jilo y lajin y taotao ni unnametgot para jago.</span> <span class="verse"><a name="18">18</a>Ayo nae ti infanalo tate guinin jago: nafanlâlâjam ya bae inagang y naanmo.</span> <span class="verse"><a name="19">19</a>Birajam talo, O Jeova, Yuus y inetnon sendalo, ya nafanina y matamo; ya infansatbo.</span> </p></div</div></div></body></html>