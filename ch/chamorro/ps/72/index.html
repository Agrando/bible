<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 72</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/72"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 72</strong></div><p><span class="verse"><a name="1">1</a>NAE y ray ni juisiomo, O Yuus, yan y tininasmo gui lajin y ray.</span> <span class="verse"><a name="2">2</a>Ya güiya ufanjusga y taotaomo gui tininas, yan y mamoblemo gui juisio.</span> <span class="verse"><a name="3">3</a>Ya y beca sija chumule y pas gui taotao yan y mandiquique na ogso sija pot y tininas.</span> <span class="verse"><a name="4">4</a>Güiya ufanjusga y mamoble na taotao, güiya ufañatba y famaguon y mannesesitao, yan ufanyinamag y manmachaleg.</span> <span class="verse"><a name="5">5</a>Sija ufanmaañao ni jago mientras gagaegue y atdao, yan y pilan gui todo y generasion yan y generasion.</span> <span class="verse"><a name="6">6</a>Güiya tumunog papa taegüije y ichan gui jilo y manmautot na chaguan: taegüije minatmon janom ni y nafotgon y tano.</span> <span class="verse"><a name="7">7</a>Ya y jaaniña sija, mumamta y tininas; ya y pas sumenmegae asta qui jocog y pilan.</span> <span class="verse"><a name="8">8</a>Güiya uguaja minagasña locue guinin y tase asta y tase, yan guinin y sadog asta y uttimon y tano.</span> <span class="verse"><a name="9">9</a>Ya ayo y mañasaga gui desierto, manecon gui menaña; ya y enimiguña sija mamanjojoflag gui eda.</span> <span class="verse"><a name="10">10</a>Y ray sija guiya Tarsis yan isla sija ufanmañuñule ninae: yan y ray sija guiya Sabá yan iya Seba ufanmannae ninae.</span> <span class="verse"><a name="11">11</a>Magajet, y ray todos ujatomba sija gui menaña: yan y nasion todos usinetbe güe.</span> <span class="verse"><a name="12">12</a>Sa güiya unalibre y nesesitao an jumagang; yan ayo locue y peble an ni y taya uinayuda.</span> <span class="verse"><a name="13">13</a>Güiya unafanmañotbla y mamoble yan y mannesesitao yan ujasatba y anten y mannesesitao.</span> <span class="verse"><a name="14">14</a>Güiya unafanlibre y antiñija guinin y chiniguit yan y finijom: yan ugagaebale y jâgâñija gui menan atadogña.</span> <span class="verse"><a name="15">15</a>Ya güiya lumala, ya para güiya umanae ni y oron Sabá; ya y tinayuyut locue mafatitinas pot güiya todo y tiempo; sa sija ufanbendise güe todot dia.</span> <span class="verse"><a name="16">16</a>Sa uguaja megae na maies gui jalom y eda gui sanjilo y puntan y beca sija; ya y tinegchaña ufanmayengyong taegüije y Libano.; ya sija gui siuda ninafangatbo taegüije y chaguan gui eda.</span> <span class="verse"><a name="17">17</a>Y naanña gagaegue para taejinecog: y naanña sisigueja taegüije y siniguen y atdao: yan todo y taotao ufandichoso guiya güiya; yan todo y nasion umafanaan güe dichoso.</span> <span class="verse"><a name="18">18</a>Bendito si Jeova Yuus, ni si Yuus Israel, sa güiyaja na maesa fumatinas y mannamanman na güinaja.</span> <span class="verse"><a name="19">19</a>Yan bendito y minalag y naanmo para taejinecog: ya polo todo y tano ya ufanbula ni y minalagmo. Amen yan Amen.</span> <span class="verse"><a name="20">20</a>Magpo y tinayuyut David ni y lajin Isai.</span> </p></div</div></div></body></html>