<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 132</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/132"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 132</strong></div><p><span class="verse"><a name="1">1</a>Y Cantan Quinajulo. JEOVA jaso para si David, todo y trinisteña;</span> <span class="verse"><a name="2">2</a>Jaftaemano na manjula gui as Jeova yan japromete y Gaesisiña gui as Jacob;</span> <span class="verse"><a name="3">3</a>Magajet na ti jujalom gui tabetnaculon y guimajo, ni jufalag gui camajo:</span> <span class="verse"><a name="4">4</a>Ti junamatujog y atadogco; ni junamaego y lasas y atadogco,</span> <span class="verse"><a name="5">5</a>Asta qui jusodayo y lugat para si Jeova, y tabetnaculo para y Gaesisiña gui as Jacob.</span> <span class="verse"><a name="6">6</a>Estagüe na injingog masangangüe guiya Efrata ya inseda gui fangualuan qui jalomtano.</span> <span class="verse"><a name="7">7</a>Infanjalom gui tabetnaculuña: inadora gui menan y fañajangan adengña.</span> <span class="verse"><a name="8">8</a>Cajulo, O Jeova, gui lugat y descansomo: jago yan y atcan y minetgotmo.</span> <span class="verse"><a name="9">9</a>Polo y mamalemo sija ya ufanminagago ni y tininas: ya y mañantosmo sija ufanagang ni y minagof.</span> <span class="verse"><a name="10">10</a>Pot y naan y tentagomo as David, chamo bumibira y matan y pinalaemo.</span> <span class="verse"><a name="11">11</a>Si Jeova manjula minagajet gui as, David; ti ubira güe; y tinegcha y tataotaomo, juplanta gui jilo tronumo.</span> <span class="verse"><a name="12">12</a>Yaguin jaadaje y famaguonmo y tratujo, yan y testimoniojo ni y jufanagüe sija, asta y famaguonñija locue ufanmatachong gui tronumo para taejinecog.</span> <span class="verse"><a name="13">13</a>Sa si Jeova guinin jaayeg Sion; este jadesea para sagaña.</span> <span class="verse"><a name="14">14</a>Este y lugat y descansoco para taejinecog: este nae jusaga; sa este judesea.</span> <span class="verse"><a name="15">15</a>Bae jubendise dangculo y prebensionña: ya bae junafannajong y mamobleña ni y pan.</span> <span class="verse"><a name="16">16</a>Junafanminagago locue y mamaleña sija ni y satbasion: yan y mañantosña sija ufanagang managang ni y minagof.</span> <span class="verse"><a name="17">17</a>Ayonae junadoco y canggelon David: guinin jufamauleg y candit para y pinalaejo.</span> <span class="verse"><a name="18">18</a>Bae junafanminagago y enemiguña sija ni y minamajlao; lao y jiloña nae unamagas y coronaña.</span> </p></div</div></div></body></html>