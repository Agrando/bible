<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 145</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/145"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 145</strong></div><p><span class="verse"><a name="1">1</a>Y Salmon Alabansa; iyon David. JUNADANGCULO jao Yuusso, O Ray; jubendise y naanmo para taejinecog yan taejinecog.</span> <span class="verse"><a name="2">2</a>Cada jaane jubendise jao; ya bae jualaba y naanmo para taejinecog yan taejinecog.</span> <span class="verse"><a name="3">3</a>Dangculo si Jeova, ya sumendangculo para umaalaba; ya y dinangculoña ti comprediyon.</span> <span class="verse"><a name="4">4</a>Un generasion ualaba y chechomo gui otro generasion, yan ujadeclara y matatnga na finatinasmo sija.</span> <span class="verse"><a name="5">5</a>Jujajaso ni y minalag na minagas y inenramo, yan y mannamanman y chechomo.</span> <span class="verse"><a name="6">6</a>Ya y taotao sija ujasangan y ninasiñan y namaañao na finatinasmo sija; ya guajo bae judeclara y dinangculomo.</span> <span class="verse"><a name="7">7</a>Ujasangan y majason dinangculon y minaulegmo, ya ufanganta ni y tininasmo.</span> <span class="verse"><a name="8">8</a>Si Jeova, cariñosogüe, yan bula minaase; ñateng para ulalalo, ya dangculo minaaseña.</span> <span class="verse"><a name="9">9</a>Si Jeova mauleg para todo: ya y cariñoso na minaaseña gui jilo todo y chechoña.</span> <span class="verse"><a name="10">10</a>Todo y chechomo uninalaba jao, O Jeova; ya y mañantosmo unmabendise jao.</span> <span class="verse"><a name="11">11</a>Ujasangan y minalag y raenomo, yan ufanguentos ni y ninasiñamo.</span> <span class="verse"><a name="12">12</a>Para ujanamatungo y matatnga na finatinasña sija gui lalajen taotao, yan y minalag y minagasña gui raenoña.</span> <span class="verse"><a name="13">13</a>Y raenomo, taejinecog na raeno, ya y gobietnomo gagaegueja para todo y generasion.</span> <span class="verse"><a name="14">14</a>Si Jeova mumantiene todo ayo sija y mamodong, yan jajatsa todo ayo y manetecon.</span> <span class="verse"><a name="15">15</a>Todo y atadog sija numanangga jao; ya jago numae sija nañija gui mauleg na tiempo.</span> <span class="verse"><a name="16">16</a>Unbaba y canaemo, ya unnafannajong todo y minalago y manlâlâlâ na güinaja.</span> <span class="verse"><a name="17">17</a>Si Jeova tunas güe gui todo y chalanña; ya cariñoso gui todo y chechoña.</span> <span class="verse"><a name="18">18</a>Si Jeova jijot gui todo ayo sija y umaagang gue; gui todo ayo y umaagang güe ni y minagajet.</span> <span class="verse"><a name="19">19</a>Güiya unafanbula y minalago ayo sija y manmaañao nu güiya: ujungog locue y inagangñija, ya usatba sija.</span> <span class="verse"><a name="20">20</a>Si Jeova jaadadaje todo ayo sija y gumaeya güe: lao todo y manaelaye uyulang.</span> <span class="verse"><a name="21">21</a>Y pachotto usangan y tinina as Jeova: ya polo todo y catne, ya utinina y santos na naanña, para taejinecog yan taejinecog.</span> </p></div</div></div></body></html>