<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 107</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/107"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 107</strong></div><p><span class="verse"><a name="1">1</a>O nae grasias si Jeova, sa güiya mauleg: sa y minaaseña gagaegue para taejinecog.</span> <span class="verse"><a name="2">2</a>Polo y ninafanlibre as Jeova ya ujasangan, anae janafanlibre guinin y canae y contrario;</span> <span class="verse"><a name="3">3</a>Yan janafandaña sija juyong gui tano sija, guinin y sancatan, yan guinin y sanlichan, guinin y san lago, yan guinin y san jaya.</span> <span class="verse"><a name="4">4</a>Manaabag gui jalomtano gui chalan desierto; ya ti manmañoda siuda para ufañaga.</span> <span class="verse"><a name="5">5</a>Manñalang yan minajo sija, y anteñija manlalango gui sanjalomñija.</span> <span class="verse"><a name="6">6</a>Ayo nae maagang si Jeova gui chinatsagañija, ya güiya munalibre sija gui pinadeseñija.</span> <span class="verse"><a name="7">7</a>Ya maninesgaejon sija mona, gui tinas na chalan, para usiña manjanao para y siuda anae mañasaga.</span> <span class="verse"><a name="8">8</a>O, para y taotao sija mojon ufanmanalaba si Jeova pot y minaulegña, yan pot y ninamanman na chechoña gui famaguon taotao sija.</span> <span class="verse"><a name="9">9</a>Sa jananajong y malago na ante, yan janabula y ñalang na ante ni y minauleg.</span> <span class="verse"><a name="10">10</a>Ayo sija y manmatatachong gui jemjom yan y jalom y anineng y finatae, ni y guinin jagode nu y pinite yan lulog;</span> <span class="verse"><a name="11">11</a>Sa manembeste contra y fino Yuus, yan jachatlie y pinagat y Gueftaquilo:</span> <span class="verse"><a name="12">12</a>Enao mina jachule papa y corasonñija gui checho; manbasnag papa ya taya para ufaninayuda.</span> <span class="verse"><a name="13">13</a>Ayo nae maagang si Jeova gui chinatsagañija, ya güiya munalibre sija gui pinadeseñija.</span> <span class="verse"><a name="14">14</a>Jachule sija juyong gui jemjom yan y anineng y finatae, yan jagutos y manmagodeñija.</span> <span class="verse"><a name="15">15</a>O para y taotao sija mojon ufanmanalaba si Jeova pot y minaulegña, yan pot y ninamanman na chechoña gui famaguon y taotao sija!</span> <span class="verse"><a name="16">16</a>Sa güiya yumamag y trangcan bronse, yan janapedaso y rejas lulog.</span> <span class="verse"><a name="17">17</a>Mangaduco, sa pot y tinaelayeñija yan pot y inechongñija fanmanmamadese.</span> <span class="verse"><a name="18">18</a>Y anteñija jachatlie todo y clasen nengcano; yan manjijot gui trangcan y finatae.</span> <span class="verse"><a name="19">19</a>Ya maagang si Jeova gui chinatsagañija ya güiya munalibre sija gui pinadeseñija.</span> <span class="verse"><a name="20">20</a>Manninae y finoña ya manninajomlo sija, yan manninalibre sija guinin y yinilangñija.</span> <span class="verse"><a name="21">21</a>O para y taotao sija mojon ufanmanalaba si Jeova pot y minaulegña, yan pot y ninamanman na chechoña gui fumaguon y taotao sija!</span> <span class="verse"><a name="22">22</a>Ya polo sija ya ujaofrese y inefresen grasias sija, yan jasangan claro y chechoña gui cantan minagof.</span> <span class="verse"><a name="23">23</a>Sija ni manjanao papa gui tase gui jalom y batco, ni y fumatinas chechoñija gui jilo manadan janom sija;</span> <span class="verse"><a name="24">24</a>Estesija lumie y checho Jeova, yan y ninamanmanña gui jalom y tinadong.</span> <span class="verse"><a name="25">25</a>Sa jatagoña, ya janacajulo y pagyon manglo, ni y jumatsa julo y napo sija.</span> <span class="verse"><a name="26">26</a>Mangajulo para y langet, manjanao talo papa para y tinadong: y anteñija manmaderite pot y chinatsaga.</span> <span class="verse"><a name="27">27</a>Manmatulaejon mona an tate, yan manmamangag taegüije y bulacho na taotao, yan manmalingo y jinasoñija.</span> <span class="verse"><a name="28">28</a>Ya maagang si Jeova gui chinatsagañija, ya güiya munalibre sija gui pinadeseñija.</span> <span class="verse"><a name="29">29</a>Janabasta y pagyo, yan y napo sija manmamatquilo.</span> <span class="verse"><a name="30">30</a>Ayo nae manmagof sa mangieto, ya taegüije jacone sija asta y minalagoñija na puetto.</span> <span class="verse"><a name="31">31</a>O para y taotao sija mojon ufanmanalaba si Jeova pot y minaulegña, yan pot y ninamanman na checoña gui famaguon y taotao sija!</span> <span class="verse"><a name="32">32</a>Polo ya sija umanacajulo güe locue gui y inetnon y taotao yan ufanmanalaba nu güiya gui tachong y manamco.</span> <span class="verse"><a name="33">33</a>Jafasadog y desierto, yan jafaanglo na oda y tutujon janom;</span> <span class="verse"><a name="34">34</a>Jafadesierton asiga y mauleg na tano, pot y tinaelayen ayo sija y mañasaga gui sanjalom.</span> <span class="verse"><a name="35">35</a>Jafajagoen janom y desierto, yan janafamimichao y janom y anglo na oda.</span> <span class="verse"><a name="36">36</a>Yan ayo na janafañaga y manñalang, ya sija siña jafamauleg y siuda para ufañaga;</span> <span class="verse"><a name="37">37</a>Yan matanme y fangualuan, yan manmananom gui fangualuan ubas, ya ufanmarecoge y tinegchan y aumento.</span> <span class="verse"><a name="38">38</a>Jabendise sija locue, para ufangosmegae; yan ti upolo y gañija gâgâ na udidide.</span> <span class="verse"><a name="39">39</a>Tumalo sija mandidide yan mannecon papa, pot y chiniguet, chinatsaga, yan triniste.</span> <span class="verse"><a name="40">40</a>Jachuda sinala gui jilo y prinsepe sija, yan janafanabag sija gui jalomtano anae taya chalan.</span> <span class="verse"><a name="41">41</a>Lao japolo y mannesesitao julo guinin y pinadese, yan mandaña gui familia sija taegüije y inetnon quinilo.</span> <span class="verse"><a name="42">42</a>Y manunas ujalie ayo yan ufanmagof; yan todo y tinaelaye ujinichom y pachotña.</span> <span class="verse"><a name="43">43</a>Masquesea jaye na manmalate, ujaadaje este sija na güinaja; ya sija ujajaso y minaase gui as Jeova.</span> </p></div</div></div></body></html>