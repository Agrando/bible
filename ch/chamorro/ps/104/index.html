<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 104</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/104"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 104</strong></div><p><span class="verse"><a name="1">1</a>BENDISE si Jeova, O antijo: O Jeova Yuusso, jago y sendangculo; jago minagagago ni y onra, yan y minagas.</span> <span class="verse"><a name="2">2</a>Ni y untampen maesajao ni y manana taegüije y bestido: ni y jumuto juyong y langet sija taegüije y cottina.</span> <span class="verse"><a name="3">3</a>Ni y plumanta y jayo y aposentuña gui jalom janom: ni y fumatinas y mapagajes para caruajeña: ni y mamomocat gui jilo y papan y manglo.</span> <span class="verse"><a name="4">4</a>Ni y fumatinas y manglo sija para tentagoña: y ministroña y mañila y guafe.</span> <span class="verse"><a name="5">5</a>Ni y pumolo y plinantan tano, ya ti siña manacalamten para taejinecog.</span> <span class="verse"><a name="6">6</a>Ya tumampe güe ni y tinadong taegüije y bestido: y janom sija manotojgue gui sanjilo y beca sija.</span> <span class="verse"><a name="7">7</a>Ya pot y linalatdemo, sija manjanao; ya pot y inagang y julumo mañadig manjanao.</span> <span class="verse"><a name="8">8</a>Sija manjanao julo gui beca sija, sija apan papa gui oriyan y bayesija, gui sagayan ni y jago fumamauleg para sija.</span> <span class="verse"><a name="9">9</a>Jago pumolo y uttimonñija ya ti siña manmalofan guato; para ti siña jabira sija talo para utampe y tano.</span> <span class="verse"><a name="10">10</a>Jatago y tutujon y janom gui jalom y bayesija; ni y manmalalago gui entalo y egso sija.</span> <span class="verse"><a name="11">11</a>Sija numae guimenñija y todo gâgâ sija gui fangualuan: y manmachaleg na asno sija manmagong y majoñija.</span> <span class="verse"><a name="12">12</a>Ya iya sija nae y pajaron y langet guaja sagañija ya mangacanta gui entalo y ramas sija.</span> <span class="verse"><a name="13">13</a>Güiya numaye janom y egso sija guinin y aposentuña sija: y tano jaspog ni y tinegcha y chechomo.</span> <span class="verse"><a name="14">14</a>Güiya y chaguan munafanlâlâ para y guaca sija, yan y tinanom para usinetbe y taotao: para ufañule nengcano gui tano;</span> <span class="verse"><a name="15">15</a>Yan y bino ni y munamamagof y corason y taotao, yan y laña para ulamlam y mataña, yan y pan ni y munamemetgot y corason y taotao.</span> <span class="verse"><a name="16">16</a>Y trongcon jayo Jeova manbula chugo; y sedro sija gui Libano ni y tinanomña;</span> <span class="verse"><a name="17">17</a>Anae y pajaro jafatitinas y chechoñija; ya y chuchuco, y trongcon pino guimaña.</span> <span class="verse"><a name="18">18</a>Y taquilo na ogso sija para y manmachaleg na chiba: yan y acho sija guinegüe para y conejo.</span> <span class="verse"><a name="19">19</a>Jatancho y pilan para y tiempo: y atdao tumungo y jinanaoña papa.</span> <span class="verse"><a name="20">20</a>Jago fumatinas y jemjom yan puenge; anae todo y gâgâ gui jalomtano mangucunanaf mona.</span> <span class="verse"><a name="21">21</a>Y manfamaguon na leon sija manaagang ni y manmaconeñija yan jaaliligao y nañija guinin as Yuus.</span> <span class="verse"><a name="22">22</a>Y atdao cajulo, sija manmapos, yan manason sija papa gui jalom y liyangñija.</span> <span class="verse"><a name="23">23</a>Y taotao jumajanao mona gui finatinasña yan gui chechoña, asta qui puenge.</span> <span class="verse"><a name="24">24</a>O Jeova, manminegae sija y chechomo! y minenajlom, jago fumatinas sija todo: y tano senbula ni y rinicumo.</span> <span class="verse"><a name="25">25</a>Ayo guato gaegue y tase, dangculo yan ancho, anae y sanjalomña sija y güinaja na mangucunanaf ni ti siña matufong, todoja mandangculo yan mandiquique sija na gâgâ.</span> <span class="verse"><a name="26">26</a>Ayo nae manjajanao y batco sija: ayo nae gaegue y lebiatan ni y finatinasmo para y jumugando gui sanjalomña.</span> <span class="verse"><a name="27">27</a>Este sija todo mumananggajao; sa jago siña unnae sija nañija gui tiempo ni matancho.</span> <span class="verse"><a name="28">28</a>Sa ayo y jago numae, sija naufandaña: unbaba y canaemo ya sija mannajong ni y minauleg.</span> <span class="verse"><a name="29">29</a>Unnaatog y matamo, sija mañatsaga: unchule y jinagonñija, sija manmatae, yan manalo guato gui petbosñija.</span> <span class="verse"><a name="30">30</a>Untago mona y espiritumo, sija manfinatinas: yan jago munanuebo y inatan gui sanjilo y tano.</span> <span class="verse"><a name="31">31</a>Polo ya y minalag Jeova ugagaegue para taejinecog: Polo ya si Jeova umagof gui chechona:</span> <span class="verse"><a name="32">32</a>Ni y jaatan y jilo y tano yan jayengyong: ni y japacha y egso sija yan janaasgon.</span> <span class="verse"><a name="33">33</a>Bae jucantaye si Jeova taemenoja y inanaco y linâlâjo: bae jucantaye tinina y Yuusso mientras lalâlâyo.</span> <span class="verse"><a name="34">34</a>Polo ya y jinasoco iya güiya usenmames: bae jugofmagof as Jeova.</span> <span class="verse"><a name="35">35</a>Polo y manisao ya ufanlinachae gui tano, polo y manaelaye ya utaya. Bendise si Jeova, O antijo. Alaba si Jeova.</span> </p></div</div></div></body></html>