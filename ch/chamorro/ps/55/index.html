<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 55</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/55"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 55</strong></div><p><span class="verse"><a name="1">1</a>JUNGOG y tinaetaejo, O Yuus: ya chamo umaatog maesa jao gui guinagaojo.</span> <span class="verse"><a name="2">2</a>Atituyeyo, ya opeyo: sa inestotbayo gui trinistieco, ya umugongyo;</span> <span class="verse"><a name="3">3</a>Sa pot y inagang y enemigo: sa pot y chiniguit y manaelaye; sa mayute y tinaelaye gui jilojo, ya pot y biniboñija, na machatliiyo, japetsigueyo.</span> <span class="verse"><a name="4">4</a>Y corasonjo gospute gui sumanjalomjo: yan y minaañao y finatae podong gui jilojo.</span> <span class="verse"><a name="5">5</a>Minaañao yan linaolao, manmato guiya guajo; y linijan ñumoñoyo.</span> <span class="verse"><a name="6">6</a>Ya ilegco: O mojon yanguin gaepapayo, taegüije y paluma! ayo nae jugupo chago, ya judescansa.</span> <span class="verse"><a name="7">7</a>Estagüe, ayo nae jujanao chago, ya jusaga gui jalomtano. Sila.</span> <span class="verse"><a name="8">8</a>Mojon bae jualula malag y guinegüe, guinin y duron manglo yan y pinagyo.</span> <span class="verse"><a name="9">9</a>Yulang, O Jeova, ya ipe y jilañija; sa jagasja julie y fijom na manaelaye, ya y manmanpotfifia gui siuda.</span> <span class="verse"><a name="10">10</a>Jaane yan puenge manjajanao gui sumanjilo y quelatña: inechong yan inacacha mangaegue gui entaloña.</span> <span class="verse"><a name="11">11</a>Manaelaye mangaegue gui entaloña; chiniguit yan dinague ti usuja gui chalanña.</span> <span class="verse"><a name="12">12</a>Sa ti y enemigo lumalatdeyo; ayo nae siña jusungon; ni ti ayo y chumatliiyo ni y munadangculo güe contra guajo: ayo nae junaatog maesayo guiya güiya.</span> <span class="verse"><a name="13">13</a>Lao jagoja, un taotao, ni y parejujo, yan y gachongjo, yan y senjuguflie na amigujo.</span> <span class="verse"><a name="14">14</a>Sa y mamis na inangoco manasangane jam y jinasonmame; ya tafanmamocat yan linajyan taotao gui guimayuus.</span> <span class="verse"><a name="15">15</a>Polo sija ya derepente ufanchinile ni y finatae: polosija ya ufansinetta papa manlalâlâ guiya sasalaguan; sa guaja y manaelaye gui sagañija yan y sanjalomñija.</span> <span class="verse"><a name="16">16</a>Lao guajo, bae juagang si Yuus; ya si Jeova usatbayo.</span> <span class="verse"><a name="17">17</a>Pupuenge, ogaan, yan taloane, jufanjaso ya juagang duro, ya güiya ujungog y inaganjo.</span> <span class="verse"><a name="18">18</a>Güiya jagasja munalibre y antijo qui pas, guinin y guera ni y comontrayo: sa megae pumotfifia yo.</span> <span class="verse"><a name="19">19</a>Si Yuus ufaninjingog, ya ufaninepe sija; asta ayo y mañasaga desde y apmam na tiempo. Sila. Ti taotao sija ni siempre jatulaeca, ya ti manmaañao as Yuus.</span> <span class="verse"><a name="20">20</a>Jaestira mona y canaeña contra ayo sija ni y manpas guiya güiya: jayulang y tratuña.</span> <span class="verse"><a name="21">21</a>Y sinangan y pachotña palagseña qui y mantica, lao guera gui jalom corasonña; y sinanganña mananana qui y laña; lao puro ayo sija espada in malagnos.</span> <span class="verse"><a name="22">22</a>Polo y catgamo gui as Jeova, ya güiya uminantiene; sa taya nae jasotta y manunas ya umanacalamten.</span> <span class="verse"><a name="23">23</a>Lao jago, O Yuus, ufansinetta sija papa gui joyon finatae; sa y manmejgá, yan manfáfababa na taotao sija, ti ufanlâlâ ni lamita gui jaaniñija; lao guajo juangocoyo nu jago.</span> </p></div</div></div></body></html>