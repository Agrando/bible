<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 119</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/119"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 119</strong></div><p><span class="verse"><a name="1">1</a>ALEPH MANDICHOSO ayo sija y mangabales gui chalan ni y manmamomocat segun y lay Jeova.</span> <span class="verse"><a name="2">2</a>Mandichoso ayo sija y umadadaje y testimonioña, yan y umaliligao güe contodo y corasonñija.</span> <span class="verse"><a name="3">3</a>Magajet na sija ti manmatitinas jafa ni ti tunas; sija manjajanao gui jinanaoña sija.</span> <span class="verse"><a name="4">4</a>Guinin untagojamja ni y finanagüemo para inguesadaje sija.</span> <span class="verse"><a name="5">5</a>O mojon ya ufitme y jinanaojo sija, para juadaje y laymo.</span> <span class="verse"><a name="6">6</a>Ya ayonae ti jumamajlao, yanguin esta jurespeta todo y tinagomo.</span> <span class="verse"><a name="7">7</a>Bae junaejao grasias, yan y tininas y corason, yanguin jueyag y tinas na juisiomo.</span> <span class="verse"><a name="8">8</a>Bae juadaje y laymo; chamoyo sumesendingo.</span> <span class="verse"><a name="9">9</a>BETH Pot jafa y patgon na laje nae unagasgas y jinanaoña? Yanguin jaguesadaje jaftaemano y sinanganmo.</span> <span class="verse"><a name="10">10</a>Jagasja jualiligaojao contodo y corasonjo; chamoyo munaabag gui tinagomo sija.</span> <span class="verse"><a name="11">11</a>Y sinanganmo junaatog gui jalom y corasonjo, para chajo umiisao contra jago.</span> <span class="verse"><a name="12">12</a>Dichosojao O Jeova; fanagüeyo ni y laymo sija.</span> <span class="verse"><a name="13">13</a>Contodo y labiosso jagasja jusangan claro todo y juisio sija y pachotmo.</span> <span class="verse"><a name="14">14</a>Jagasja magofyo gui chalan y testimoniomo; taegüije magofyo gui todo y güinaja sija.</span> <span class="verse"><a name="15">15</a>Bae jujaso y finanagüemo, ya jurespeta y jinanaomo sija.</span> <span class="verse"><a name="16">16</a>Bae jumagofyo ni y laymo sija: ti jumalefa ni y sinanganmo.</span> <span class="verse"><a name="17">17</a>GIMEL Guefayuda y tentagomo, para julâlâ; ayonae juadaje y sinanganmo.</span> <span class="verse"><a name="18">18</a>Baba y atadogco, ya julie y mannamanman sija gui tinagomo.</span> <span class="verse"><a name="19">19</a>Guajo taotao juyongyo gui tano: chamo naaatog y tinagomo sija guiya guajo.</span> <span class="verse"><a name="20">20</a>Y antijo mayamag pot y minalagoña ni y guaja gui juisiomo sija todo y tiempo.</span> <span class="verse"><a name="21">21</a>Unlalatde y sobetbio sija ni y manmatdito, ni y manabag gui tinagomo sija.</span> <span class="verse"><a name="22">22</a>Nafañuja guiya guajo y minamajlao, yan y dinespresia; sa jagasja juadaje y testimoniomo.</span> <span class="verse"><a name="23">23</a>Y prinsipe sija locue manmatachong yan manguecuentos contra guajo: lao y tentagomo jajajasoja y laymo sija.</span> <span class="verse"><a name="24">24</a>Y testimoniomo y minagofjo sija yan y taotaojo na pápagat sija.</span> <span class="verse"><a name="25">25</a>DALETH Y antijo mafachet yan y petbos: nalâlâyo jaftaemano y sinanganmo.</span> <span class="verse"><a name="26">26</a>Jusangan claro y jinanaojo sija, ya unopeyo: fanagüeyo ni y laymo sija.</span> <span class="verse"><a name="27">27</a>Natungoyo ni y chalan y finanagüemo sija; ayo nae jusangan y namanman y chechomo sija.</span> <span class="verse"><a name="28">28</a>Y antijo maderite sa macat; nametgotyo jaftaemano y sinanganmo.</span> <span class="verse"><a name="29">29</a>Nasuja guiya guajo y chalan mandacon; ya naeyo, pot y grasiasmo, y tinagomo.</span> <span class="verse"><a name="30">30</a>Jagasja juayeg y chalan y minagajet: y juisiomo jagasja jupolo gui menajo.</span> <span class="verse"><a name="31">31</a>Jusisigue y testimoniomo sija: O Jeova, chamo namamamajlaoyo.</span> <span class="verse"><a name="32">32</a>Bae jufalalagüe y chalan tinagomo sija, yanguin unnadangculo y corasonjo.</span> <span class="verse"><a name="33">33</a>HE Fanagüeyo, O Jeova, ni y chalan y laymo sija; ya juadaje asta y uttimo.</span> <span class="verse"><a name="34">34</a>Naeyo tiningo, ya bae juadaje y laymo: junggan bae juadaje contodo y corasonjo.</span> <span class="verse"><a name="35">35</a>Nafalofanyo gui chalan y tinagomo, sa ayoyo nae mamagof.</span> <span class="verse"><a name="36">36</a>Namangag guato y corasonjo gui testimoniomo, ya munga gui linatga.</span> <span class="verse"><a name="37">37</a>Bira y atadogco ni guinin manlilie banida; ya nalâtâyo gui jinanaomo sija.</span> <span class="verse"><a name="38">38</a>Nafitme y sinanganmo gui tentagomo, ni y deboto nu jago.</span> <span class="verse"><a name="39">39</a>Bira y minamajlaojo ni y janamaaañaoyo; sa y juisiomo sija manmauleg.</span> <span class="verse"><a name="40">40</a>Liija na minajalangyo ni y finanagüemo sija: nalâlâyo gui tininasmo.</span> <span class="verse"><a name="41">41</a>VAU Namamaela locue y minaasemo guiya guajo, O Jeova, asta y satbasionmo jaftaemano y sinanganmo.</span> <span class="verse"><a name="42">42</a>Ayo nae uguaja para juope y munamamamajlaoyo; sa juangocoyo ni y sinanganmo.</span> <span class="verse"><a name="43">43</a>Ya chamo todo chumuchule gui pachotto y sinangan y minagajetmo; sa jagasja junangga y juisiomo.</span> <span class="verse"><a name="44">44</a>Ayo nae juadaje y laymo todo y tiempo, para taejinecog yan taejinecog.</span> <span class="verse"><a name="45">45</a>Ya julibre jumanao; sa jagasja jualigao y finanagüemo sija.</span> <span class="verse"><a name="46">46</a>Ya bae jusangan locue y testimoniomo sija gui menan y ray sija, ya ti jumamajlao.</span> <span class="verse"><a name="47">47</a>Ya bae jumagofyo gui tinagomo sija, ni y juguaeya.</span> <span class="verse"><a name="48">48</a>Bae jujatsa julo locue y canaejo sija gui tinagomo sija, ni y juguaeya; ya bae jujaso y laymo sija.</span> <span class="verse"><a name="49">49</a>ZAIN Jaso y sinangan gui tentagomo, ni y unfatinasyo na junangga.</span> <span class="verse"><a name="50">50</a>Este munamamagofyo gui trinisteco; sa y sinanganmo jagasja munalâlâyo.</span> <span class="verse"><a name="51">51</a>Gogosmachatgüeyo ni y mansobetbio: lao trabia ti juabag guinin y laymo.</span> <span class="verse"><a name="52">52</a>Jagasja jujajaso y juisiomo sija ni y guinin ampmam na tiempo, O Jeova, ya jagasja juconseulan maesayo.</span> <span class="verse"><a name="53">53</a>Jaguotyo y maepe na binibo, sa pot y manaelaye ni y madingo y laymo.</span> <span class="verse"><a name="54">54</a>Y lay sija cantaco sija gui guima anae taotao tumanoyo.</span> <span class="verse"><a name="55">55</a>Jagasja jujajaso y naanmo, O Jeova qui puenge, ya juadadajeja y laymo.</span> <span class="verse"><a name="56">56</a>Este guajayo, sa juadaje y finanagüemo.</span> <span class="verse"><a name="57">57</a>CHETH Si Jeova y patteco guinin jusangan na juadaje y sinanganmo sija.</span> <span class="verse"><a name="58">58</a>Jugagao y finaboresemo contodo y corasonjo: magaease nu guajo jaftaemano y sinanganmo.</span> <span class="verse"><a name="59">59</a>Jujaso gui jinanaojo sija, ya jubira y adengjo guato gui testimoniomo sija.</span> <span class="verse"><a name="60">60</a>Inalululayo, ya ti sumagayo, para juadaje y tinagomo sija.</span> <span class="verse"><a name="61">61</a>Y cuetdas manaelaye jafunutyo; lao ti malefayo ni y laymo.</span> <span class="verse"><a name="62">62</a>Bae jucajulo gui tatalopuenge, ya junaejao grasias, sa pot y tinas na juisiomo.</span> <span class="verse"><a name="63">63</a>Guajo gachong ayo sija y manmaañao nu jago, yan ayo sija y umadadaje y finanagüemo.</span> <span class="verse"><a name="64">64</a>Y tano, O Jeova, bula ni y minaasemo: fanagüeyo ni y laymo sija.</span> <span class="verse"><a name="65">65</a>TETH Mauleg finatinasmo ni y tentagomo, O Jeova, jaftaemano y sinanganmo.</span> <span class="verse"><a name="66">66</a>Fanagüeyo mauleg na juisio yan tiningo: sa jagasja jujonggue y tinagomo.</span> <span class="verse"><a name="67">67</a>Antes di jutriste, umabagyo; lao pago juadaje y sinanganmo.</span> <span class="verse"><a name="68">68</a>Jago maulegjao, ya unfatinas mauleg; fanagüeyo ni y laymo sija.</span> <span class="verse"><a name="69">69</a>Y sobetbio jafatinas un dinague contra guajo: bae juadadajeja y finanagüemo sija contodo y corasonjo.</span> <span class="verse"><a name="70">70</a>Y corasonñija, manmantica calang sebo: lao jumagofyo ni y laymo.</span> <span class="verse"><a name="71">71</a>Mauleg para guajo, na guinin ninatristeyo; para jueyag y laymo sija.</span> <span class="verse"><a name="72">72</a>Y lay y pachotmo, maulegña para guajo, qui ni mit na oro yan salape.</span> <span class="verse"><a name="73">73</a>JOD Y canaemo sija fumatinasyo yan fumajechurayo; naeyo tiningo, para jueyag y tinagomo sija.</span> <span class="verse"><a name="74">74</a>Ayo sija y manmaañao nu jago ujalieyo ya ufanmagof; sa jagasja junangga y sinanganmo.</span> <span class="verse"><a name="75">75</a>O Jeova, jutungoja na y juisiomo tunas, yan pot y minagajetmo na unnatristeyo.</span> <span class="verse"><a name="76">76</a>Polo jutayuyutjao ya y minauleg y minaasemo unamagofyo, jaftaemano y sinanganmo gui tentagomo.</span> <span class="verse"><a name="77">77</a>Polo ya ufato guiya guajo y cariñoso na minaasemo sija, para ulâlâyo; sa y tinagomo y minagofjo.</span> <span class="verse"><a name="78">78</a>Polo ya manmamajlao y mansobetbio; sa manapodong yo nu y dinague: lao jujajasoja y finanagüe sija.</span> <span class="verse"><a name="79">79</a>Polo ya umabira iyaguajo ayo sija y manmaañao nu jago, yan sija ujatungo y testimonio sija.</span> <span class="verse"><a name="80">80</a>Polo ya fitme y corasonjo gui laymo, ya chajo mamamajlao.</span> <span class="verse"><a name="81">81</a>CAPH Y antijo lalango pot y satbasionmo, lao junananggaja y sinanganmo.</span> <span class="verse"><a name="82">82</a>Y atadogco ninalachae pot y sinanganmo mientras ileleco: Ngaean nae unconsuelayo.</span> <span class="verse"><a name="83">83</a>Sa jumuyongyo calang y boteya gui jalom aso; lao trabia ti malelefayo ni y laymo sija.</span> <span class="verse"><a name="84">84</a>Cuanto sija y jaanen y tentagomo? Asta ngaean nae unjusga ayo sija y pumetsisigueyo?</span> <span class="verse"><a name="85">85</a>Y mansobetbio manmanguadog joyo para guajo, ni y ti taegüije laymo.</span> <span class="verse"><a name="86">86</a>Todo y tinagomo sija manunas: ayudayo sa sija mapetsisigueyo ni y dinague.</span> <span class="verse"><a name="87">87</a>Canaja malalachaeyo gui jilo y tano; lao ti judingo y finanagüemo sija.</span> <span class="verse"><a name="88">88</a>Nalâlâyo pot y cariñoso na güinaeyamo, ayo nae juadaje y testimonion pachotmo.</span> <span class="verse"><a name="89">89</a>LAMED O Jeova, para taejinecog y sinanganmo fitme gui langet.</span> <span class="verse"><a name="90">90</a>Y minagajetmo gagaegue asta todo y generasion sija; jago plumanta y tano ya sumaga.</span> <span class="verse"><a name="91">91</a>Sija jasisigueja asta pago na jaane jaftaemano y otdenmo; sa todos sija tentagomo.</span> <span class="verse"><a name="92">92</a>Yaguin ti jagas janamagofyo y laymo, jagas malingo ni y trinisteco.</span> <span class="verse"><a name="93">93</a>Ti jumalefa ni y finanagüemo sija para taejinecog: sa pot sija na unnalâlâyo.</span> <span class="verse"><a name="94">94</a>Guajo iyomoyo, satbayo; sa jualiligao y finanagüemo sija.</span> <span class="verse"><a name="95">95</a>Y manaelaye manananggayo para umayulang; lao jugueguesjasoja y testimoniomo sija.</span> <span class="verse"><a name="96">96</a>Guinin julie y uttimon y todo quinabales; ya y tinagomo gosfeda.</span> <span class="verse"><a name="97">97</a>MEM O jafa muna juguaeyo y tinagomo! esteja jinasosoco todot dia.</span> <span class="verse"><a name="98">98</a>Y tinagomo janafanungoñayo qui enemigujo sija; sa sija siempre infanjajameja.</span> <span class="verse"><a name="99">99</a>Megaeña tiningojo qui todo y maestronomo sija: sa y testimoniomo sija, y jinasojo.</span> <span class="verse"><a name="100">100</a>Manungoñayo qui y manbijo; sa juadadaje y finanagüemo sija.</span> <span class="verse"><a name="101">101</a>Junapara y adengjo guato gui todo chalan tinaelaye, para juadaje y sinangan.</span> <span class="verse"><a name="102">102</a>Ti jubirayo gui juisiomo: sa jagasja unfanagüeyo.</span> <span class="verse"><a name="103">103</a>Na minames y sinanganmo ni y chinaguijo, junggan mamesña qui y miet para y pachotto.</span> <span class="verse"><a name="104">104</a>Guinin y finanagüemo sija nae mañuleyo tiningo: enaomina juchatlie todo y chalan mandacon.</span> <span class="verse"><a name="105">105</a>NUN Y sinanganmo y candet para y adengjo, yan manana gui chalanjo.</span> <span class="verse"><a name="106">106</a>Manjulayo ya junafitme na juadaje y tinas na juisiomo sija.</span> <span class="verse"><a name="107">107</a>Gospiniteyo; nalâlâyo, O Jeova, jaftaemano y sinanganmo.</span> <span class="verse"><a name="108">108</a>O Jeova, jutatayuyut jao: chajlao y libren y inefresen pachotto sija, ya fanagüeyo ni y juisiomo.</span> <span class="verse"><a name="109">109</a>Antijo siempre gaegue güi canaejo; lao ti malelefayo ni y laymo.</span> <span class="verse"><a name="110">110</a>Y manaelaye maplantayeyo laso; lao ti sumujayo gui finanagüemo.</span> <span class="verse"><a name="111">111</a>Juchule erensiaco para siempre y testimoniomo sija; sa sija y minagof y corasonjo.</span> <span class="verse"><a name="112">112</a>Jumangag y corasonjo para jucumple y laymo sija; para taejinecog asta y uttimo.</span> <span class="verse"><a name="113">113</a>SAMECH Juchatlie y mangaejinaso dobble: lao y tinagomo juguaeya.</span> <span class="verse"><a name="114">114</a>Jago y fanatogco na lugat yan y patangjo: junanangga, y sinanganmo.</span> <span class="verse"><a name="115">115</a>Fañuja guiya guajo jamyo ni y chumogüe manaelaye: para juadadaje y tinago Yuusso.</span> <span class="verse"><a name="116">116</a>Mantieneyo jaftaemano y sinanganmo, para julâlâ: ya chamoyo na mamamajlao ni y ninanggaco.</span> <span class="verse"><a name="117">117</a>Mantieneyo ya juseguro: ya jurespeta y tinagomo sija siempre.</span> <span class="verse"><a name="118">118</a>Unpolo pot taya todo ayo sija y manaba gui laymo: sa y finababañija taebale.</span> <span class="verse"><a name="119">119</a>Unnafañuja todo ayo sija y manaelaye gui tano calang basula: enao mina juguaeya y testimoniomo sija.</span> <span class="verse"><a name="120">120</a>Y catneco lalaolao pot y maañaoña nu jago: ya maañaoyo ni y juisiomo sija.</span> <span class="verse"><a name="121">121</a>AIN Jufatinas juisio yan tininas: chamoyo dumidingo gui minafañatsagayo.</span> <span class="verse"><a name="122">122</a>Jago unaseguro y tentagomo para mauleg; chamo pumópolo y sobetbio na unachatsagayo.</span> <span class="verse"><a name="123">123</a>y atadogco yafae pot y satbasionmo, yan pot y tinas na sinanganmo.</span> <span class="verse"><a name="124">124</a>Fatinas gui tentagomo jaftaemano y minaasemo, yan fanagüeyo ni y laymo sija.</span> <span class="verse"><a name="125">125</a>Guajo tentagomoyo; naeyo tiningo, ya jutungo y tinagomo sija.</span> <span class="verse"><a name="126">126</a>Esta tiempo para si Jeova ufachocho: na sija manataebale y laymo.</span> <span class="verse"><a name="127">127</a>Enao mina juguaeya y tinagomo sija, mas qui y oro, junggan, mas qui y fino na oro.</span> <span class="verse"><a name="128">128</a>Enao mina junaguaelaye todo y finanagüemo sa tunas pot todo güinaja: ya juchatlie y cada chalan dacon.</span> <span class="verse"><a name="129">129</a>PE Y tinagomo sija mannámanman: enao mina maninadadaje ni y antijo.</span> <span class="verse"><a name="130">130</a>Y binaban y sinanganmo numae manana: jananae tinagoña y manaetiningo.</span> <span class="verse"><a name="131">131</a>Juguefbaba y pachotto, ya sumuspirosyo: sa majalangyo ni y tinagomo sija.</span> <span class="verse"><a name="132">132</a>Birajao guiya guajo, y unmaase nu guajo, taegüije y costumbremo ni unfatinas ni ayo sija ni gumaeya y naanmo.</span> <span class="verse"><a name="133">133</a>Naregla y pinecatto ni y sinanganmo: ya chamo na fangagae ninasiña y jafa na isao guiya guajo.</span> <span class="verse"><a name="134">134</a>Nalibreyo gui chiniguet y taotao, ayo nae juadaje y finanagüemo.</span> <span class="verse"><a name="135">135</a>Nafanina y matamo gui jilo y tentagomo; ya unfanagüeyo ni y laymo.</span> <span class="verse"><a name="136">136</a>Janom sadog manmalalago papa gui atadogco sija sa sija ti maadaje y tinagomo.</span> <span class="verse"><a name="137">137</a>TZADE Tunasjao, O Jeova, yan tunas y juisiomo sija.</span> <span class="verse"><a name="138">138</a>Jagasja untago y testimoniomo sija gui tininas, yan minagajetja.</span> <span class="verse"><a name="139">139</a>Y inigojo jalachaeyo, sa y contrariujo sija manmalefa ni y sinanganmo sija.</span> <span class="verse"><a name="140">140</a>Y sinanganmo sengasgas: enao mina jaguaeya y tentagomo.</span> <span class="verse"><a name="141">141</a>Diquiqueyo, ya madespresiayo, lao ti malelefayo ni y finanagüemo sija.</span> <span class="verse"><a name="142">142</a>Y tininasmo taejinecog na tininas ya y tinagomo minagajet.</span> <span class="verse"><a name="143">143</a>Chinatsaga yan pinite sumodayo: lao y tinagomo sija minagofjo.</span> <span class="verse"><a name="144">144</a>Y testimoniomo sija manunas para taejinecog: naeyo tiningo ya julâlâ.</span> <span class="verse"><a name="145">145</a>KOPH Umaagangyo contodo y corasonjo; opeyo, O Jeova; bae juadaje y laymo sija.</span> <span class="verse"><a name="146">146</a>Jagasja juagangjao; satbayo, ya juadaje y testimoniomo sija.</span> <span class="verse"><a name="147">147</a>Taftafñayo qui y egaan ya umagangyo: junangga guiya jago.</span> <span class="verse"><a name="148">148</a>Y atadogco taftaña qui y bumela gui puenge para jujajasoja y sinanganmo.</span> <span class="verse"><a name="149">149</a>Jungog y inagangjo jaftaemano y minauleg güinaeyamo: O Jeova, nalâlâyo, jaftaemano y juisiomo.</span> <span class="verse"><a name="150">150</a>Manjijot ayo sija y tumatitiye y tinaelaye: sija mañago gui tinagomo.</span> <span class="verse"><a name="151">151</a>Jago jijot jao, O Jeova; yan todo y tinagomo sija minagajet.</span> <span class="verse"><a name="152">152</a>Pot guinin ampmam na tiempo jutungo y testimoniomo sija, ni y unplanta sija para siempre.</span> <span class="verse"><a name="153">153</a>RESH Jaso y trinisteco, ya nalibreyo; sa ti malefayo ni y laymo.</span> <span class="verse"><a name="154">154</a>Plaitea y causaco, ya nalibreyo ni apasmo: nalâlâyo jaftaemano y sinanganmo.</span> <span class="verse"><a name="155">155</a>Chago y satbasion gui manaelaye, sa ti maaliligao y laymo sija.</span> <span class="verse"><a name="156">156</a>Dangculo y cariñoso na minaasemo, O Jeova, nalâlâyo jaftaemano y juisiomo sija.</span> <span class="verse"><a name="157">157</a>Megae pumetsisigueyo yan contrariujo; lao ti sumususujayo gui testimoniomo sija.</span> <span class="verse"><a name="158">158</a>Julie y fumatinas dinague, ya tristeyo, sa ti maadaje y sinanganmo.</span> <span class="verse"><a name="159">159</a>Jaso jafa muna juguaeya y finanagüemo sija: nalâlâyo, O Jeova, jaftaemano y munamauleg güinaeyamo.</span> <span class="verse"><a name="160">160</a>Y resumen sinanganmo minagajet; ya cada uno tunas na juisiomo sija gagaegue para taejinecog.</span> <span class="verse"><a name="161">161</a>SHIN Y prinsipe sija mapetsisigueyo sin causa: lao y corasonjo maaañaoja ni y sinanganmo.</span> <span class="verse"><a name="162">162</a>Jumagofyo ni y sinanganmo, taegüije y manmañoda dangculo na inamot.</span> <span class="verse"><a name="163">163</a>Jugoschatlie ya juingin y dinague; lao y laymo juguaeya.</span> <span class="verse"><a name="164">164</a>Siete maje gui un jaane jualabajao, sa pot y tinas na juisiomo.</span> <span class="verse"><a name="165">165</a>Dangculo na pas guaja para ayo sija y gumaeya y laymo, ya taya lugatñija para ufanmatompo.</span> <span class="verse"><a name="166">166</a>O Jeova, jagasja junangga y satbasionmo, ya esta juchogüe y tinagomo sija.</span> <span class="verse"><a name="167">167</a>Y antijo esta jaadaje y tinagomo sija: ya sija mangosyajo.</span> <span class="verse"><a name="168">168</a>Esta juadaje y finanagüemo sija yan y testimoniomo sija; sa todo y jinanaojo mangaegue gui menamo.</span> <span class="verse"><a name="169">169</a>TAU Polo ya y inagangjo ufato jijot gui menamo, O Jeova: naeyo tiningojo jaftaemano y sinanganmo.</span> <span class="verse"><a name="170">170</a>Polo y tinayuyutto ya ufato gui menamo: nalibreyo jaftaemano y sinanganmo.</span> <span class="verse"><a name="171">171</a>Polo y labiosso ya umasangan alabansa sija; sa unfanagüeyo ni y laymo sija.</span> <span class="verse"><a name="172">172</a>Polo ya y jilajo ucanta y sinanganmo: sa todo y tinagomo manunas.</span> <span class="verse"><a name="173">173</a>Polo ya ulisto y canaemo para uinayudayo; sa y tinagomo jagasja juayeg.</span> <span class="verse"><a name="174">174</a>Jagasja majalangyo ni y satbasionmo, O Jeova: ya y laymo minagofjo.</span> <span class="verse"><a name="175">175</a>Palo ya ulâlâ y antijo, ya ualabajao: polo ya juisiomo sija uinayudayo.</span> <span class="verse"><a name="176">176</a>Juabagyo, parejo yan y malingo na quinilo: aligao y tentagomo; sa ti malelefayo ni y tiningomo sija.</span> </p></div</div></div></body></html>