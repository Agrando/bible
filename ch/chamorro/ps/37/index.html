<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 37</strong></div><p><span class="verse"><a name="1">1</a>CHAMO umestotban mamaesa jao ni y chumogüe daño, ni unguaja embidia, ni y fumatitinas y taelaye.</span> <span class="verse"><a name="2">2</a>Sa ufanmautut guse taegüijeja y chaguan, ya ufanmalayo taegüije y chaguan betde.</span> <span class="verse"><a name="3">3</a>Angocojao as Jeova, ya fatinas y mauleg: saga gui tano ya unchogüe minauleg.</span> <span class="verse"><a name="4">4</a>Magofjao as Jeova: ya güiya unninae ni guinagao y corasonmo.</span> <span class="verse"><a name="5">5</a>Bira y chalanmo para as Jeova: ya angocogüe locue, ya güiya unajuyong este.</span> <span class="verse"><a name="6">6</a>Ya janajanao y tininasmo taegüije y manana: ya y juisiomo taegüije y taloane.</span> <span class="verse"><a name="7">7</a>Quieto jao as Jeova, ya nanggagüe nu y siningon: chamo umestotban mamaesa jao ni y mumegae, gui chalanña ni y taotao ni fumatitinas y dinague.</span> <span class="verse"><a name="8">8</a>Basta y binibo, ya polo y linalalo; chamo umestotban mamaesa jao para unfatinas y dano.</span> <span class="verse"><a name="9">9</a>Sa y chumogüe dano ufanmautut: lao y numanangga si Jeova, sija ujaereda y tano.</span> <span class="verse"><a name="10">10</a>Ya desde este didide ti utaegüe y taelaye: magajet na jaguefjajaso y sagaña ya utaegüe güe.</span> <span class="verse"><a name="11">11</a>Lao y manmanso ujaereda y tano: ya ufanmagof maesa sija ni megae na pas.</span> <span class="verse"><a name="12">12</a>Y taelaye man jajaso dinague contra y manunas ya janachechegcheg y nifenñija guiya güiya.</span> <span class="verse"><a name="13">13</a>Si Jeova chumachaleg pot güiya: sa jalilie na ufato gui jaaniña.</span> <span class="verse"><a name="14">14</a>Y manaelaye jalagnos y espada, yan janadilog y atcosñija para uyute papa y mamoble yan y mannesesitao: para ujapuno sija y manunas gui chalan.</span> <span class="verse"><a name="15">15</a>Y espadañija jumalom gui corasonñijaja ya y atcosñija umayamag.</span> <span class="verse"><a name="16">16</a>Maulegñaja y didide gui manunas, qui y minegae gui megae na manaelaye.</span> <span class="verse"><a name="17">17</a>Sa y canae y manaelaye ufanmayamag: lao si Jeova jamantietene y manunas.</span> <span class="verse"><a name="18">18</a>Jatungo si Jeova y jaanen y manunas: ya y erensiañija usaga para taejinecog.</span> <span class="verse"><a name="19">19</a>Sija, ti ufanmamajlao gui taelaye na tiempo: ya y jaanen ñinalang ufanjaspog.</span> <span class="verse"><a name="20">20</a>Lao y manaelaye ufanmalingo: yan y enimigon Jeova ufanparejo y sebon cotdero sija: sija ufanlinachae, calang aso ufanguelinachae.</span> <span class="verse"><a name="21">21</a>Y manaelaye mañuñule inayao ya ti jaapapasetalo: ya y manunas guaja minaaseñija ya mannae.</span> <span class="verse"><a name="22">22</a>Sa ayosija y manbendise pot güiya ujaereda y tano: ya ayosija y manmatdise pot güiya ufanmautut.</span> <span class="verse"><a name="23">23</a>Sa y jinanao y mauleg na taotao si Jeova mumantietene; ya güiya yaña y chalanña.</span> <span class="verse"><a name="24">24</a>Yaguin matomba, ti uguefpodong: sa si Jeova mumantietene nu y canaeña.</span> <span class="verse"><a name="25">25</a>Guine patgon yo ya estayo bijo; lao tatnae julie y mauleg madingo, ni y semiyaña manegagao nengcanoñija.</span> <span class="verse"><a name="26">26</a>Todotdia guaja minaase yan ninaayao: ya y simiyaña para bendision.</span> <span class="verse"><a name="27">27</a>Suja gui taelaye, ya fatinas y mauleg; ya sumasasaga jao para taejinecog.</span> <span class="verse"><a name="28">28</a>Sa si Jeova yaña y juisio, ya ti jadingo y mañantosña: sija ufanmaadaje para siempre: ya y semiyan y manaelaye ufanmautut.</span> <span class="verse"><a name="29">29</a>Y manunas ujaereda y tano ya usaga para taejinecog gui jiloña.</span> <span class="verse"><a name="30">30</a>Y pachot y manunas manguecuentos minalate, ya y jilaña cumuecuentos juisio.</span> <span class="verse"><a name="31">31</a>Y lay y Yuusña gaegue gui corasonña, pot enao na y adengña ti usulong.</span> <span class="verse"><a name="32">32</a>Y taelaye jaespipia y tinas ya jaegaga para upuno.</span> <span class="verse"><a name="33">33</a>Si Jeova ti upinelo gue gui canaeña: ni usinentensia güe yan manjusga.</span> <span class="verse"><a name="34">34</a>Nangga si Jeova ya adaje y chalanña, ya güiya unninataquilo para unereda y tano: anae y manaelaye ufanmautut, jago siempre unlie.</span> <span class="verse"><a name="35">35</a>Guajo jagas julie y taelaye na dangculo ninasiñaña, ya janamayao güe, calang y atbot ni betde gui edaña.</span> <span class="verse"><a name="36">36</a>Ya jumalofan ya estagüe, na taegüe: magajet na jualigao ya tisiña masoda.</span> <span class="verse"><a name="37">37</a>Jaso y cabales, ya atan y tinas na taotao: sa y uttimoña ayo na taotao y pas.</span> <span class="verse"><a name="38">38</a>Lao y manaelaye todo manmayulang: ya y uttimon y manaelaye ufanmautut.</span> <span class="verse"><a name="39">39</a>Lao y satbasion y manunas gui as Jeova: güiya y minetgotñija gui tiempon y chinatsaga.</span> <span class="verse"><a name="40">40</a>Ya si Jeova ufaninayuda ya uninafanlibre gui manaelay: ya uninafansatba sa sija numananggagüe.</span> </p></div</div></div></body></html>