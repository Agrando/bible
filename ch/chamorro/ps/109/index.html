<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 109</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/109"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 109</strong></div><p><span class="verse"><a name="1">1</a>CHAMO famatquiquilo, O Yuus, gui alabansajo;</span> <span class="verse"><a name="2">2</a>Sa y pachot y manaelaye yan y pachot y dinague manmababa contra guajo: sa manguecuentos contra guajo yan y mandacon na jula.</span> <span class="verse"><a name="3">3</a>Sija umoriyayayeyo locue ni y finijo chinatlie; yan manmumo contra guajo sin jafa.</span> <span class="verse"><a name="4">4</a>Sa y apas y güinaeyaco, sija contrariujo: lao guajo siempre manayuyutyo.</span> <span class="verse"><a name="5">5</a>Yan sija jaapaseyo taelaye pot mauleg, yan chinatlie pot y guinaeyaco.</span> <span class="verse"><a name="6">6</a>Polo jao y taelaye na taotao guiya güiya: ya polo un contrario ya utojgue gui agapa na canaeña.</span> <span class="verse"><a name="7">7</a>Yaguin majusga güe, polo ya umasentensia: yan y tinaetaeña ufamaisao.</span> <span class="verse"><a name="8">8</a>Ya y jaaniña udidide: yan otro uchinile ofisioña.</span> <span class="verse"><a name="9">9</a>Y famaguonña ufanaetata yan y asaguaña ubiuda.</span> <span class="verse"><a name="10">10</a>Polo ya y famaguonña ufanlaong yan ufanmangagao: ya polo sija ya umaliligao y nañija güije gui chago gui sagañija na mayulang.</span> <span class="verse"><a name="11">11</a>Polo ya umaamot ya unnachule todo y güinajaña, yan y taotao juyong chumoleguan ni y finachochoña.</span> <span class="verse"><a name="12">12</a>Polo ya taya ni jaye umaase ni güiya; yan ni uno ufinaborese y manaetata na famaguonña.</span> <span class="verse"><a name="13">13</a>Polo ya y famaguonña ufanmautut; yan gui generasion ni y jadalalalag, umafagasñaejon y naanñija.</span> <span class="verse"><a name="14">14</a>Poly ya y tinaelayen y tataña sija umajaso gui as Jeova: ya y isao nanaña ti umafagasñaejon.</span> <span class="verse"><a name="15">15</a>Polo ya sija siempre ufangaegue gui menan Jeova, sa güiya siña umutut y jinasoñija guinin y tano.</span> <span class="verse"><a name="16">16</a>Sa ti jajaso mamanue minaase, lao japetsigue y peble yan y nesesitao na taotao, yan y mayulang na corason ujapuno sija.</span> <span class="verse"><a name="17">17</a>Magajet na jaguaeya y matdision, ya ayo na mato guiya güiya; ya ti ninamagof ni y bendision, ya ayo na chago guiya güiya.</span> <span class="verse"><a name="18">18</a>Ya güiya mumagago güe ni y matdision taegüije y bestiduña, ya ayo na jumalom gui jalom y tiyanña taegüije y janom, yan taegüije y laña gui jalom tolangña.</span> <span class="verse"><a name="19">19</a>Polo ya ayo guiya güiya, taegüije y magago ni y jatatampegüe, yan para sinturon ni y jadudog güe siempre.</span> <span class="verse"><a name="20">20</a>Ya este apas y contrariujo sija guinin as Jeova, yan ayo sija ni y manguecuentos taelaye contra y antijo.</span> <span class="verse"><a name="21">21</a>Lao fatinas para guajo, O Yuus Jeova, pot y naanmo: sa mauleg na minaasemo, enao mina nalibreyo.</span> <span class="verse"><a name="22">22</a>Sa pobleyo, yan nesesitaoyo, yan y corasonjo mañetnot gui sanjalomjo.</span> <span class="verse"><a name="23">23</a>Mapos yo taegüije y anineng yaguin malofan: matafye yo julo yan papa taegüije y apacha.</span> <span class="verse"><a name="24">24</a>Y timoco mandafe pot y inayunat; yan y catneco manmasogsog, sa ti jataca y iinemog.</span> <span class="verse"><a name="25">25</a>Jumuyong yo locue taegüije linalatde guiya sija: anae maaatanyo jayeyengyong y iloñija.</span> <span class="verse"><a name="26">26</a>Ayudayo, O Jeova Yuusso; O satbayo segun y minaasemo:</span> <span class="verse"><a name="27">27</a>Para sija ujatungo na este y canaemo: na jago, Jeova, fumatinas este.</span> <span class="verse"><a name="28">28</a>Polo ya sija manmamatdise, lao jago manbendise: yaguin sija mangajulo, ufanmamajlao; lao y tentagomo umagof.</span> <span class="verse"><a name="29">29</a>Ya y contrariojo ufanminagago ni y desonra; yan ufantinampe sija ni y minamajlaoñija taegüije y capa.</span> <span class="verse"><a name="30">30</a>Jeova bae junae sendangculo na grasias nu y pachotto; junggan, jualabagüe gui linajyan taotao.</span> <span class="verse"><a name="31">31</a>Sa güiya utojgüe gui agapa na canae y nesesitao, para usinatba güe guinin ayo sija y jumusga y antiña.</span> </p></div</div></div></body></html>