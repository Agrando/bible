<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 38</strong></div><p><span class="verse"><a name="1">1</a>O Jeova, chamoyo lumalálatde nu y lalalomo, ni uncastigayo nu y binibumo.</span> <span class="verse"><a name="2">2</a>Sa y flechamo cheton guiya guajo: ya y canaemo macat gui jilojo.</span> <span class="verse"><a name="3">3</a>Taya jinemlo gui catneco pot y binibumo: ya taya pas gui telangjo pot causa y isaojo.</span> <span class="verse"><a name="4">4</a>Sa y tinaelayeco malofan gui jilo ilujo: sija sen macat guiya guajo taegüije y catga macat.</span> <span class="verse"><a name="5">5</a>Y chetnotto manmutung yan manpotlilo, pot causa y binabajo.</span> <span class="verse"><a name="6">6</a>Pinite yo yan gostumecon yo: todotdia jumajanaoyo yan umuugong yo.</span> <span class="verse"><a name="7">7</a>Sa y atayojo bula sinenggue: ya taya jinemlo gui catneco.</span> <span class="verse"><a name="8">8</a>Manyafaeyo yan gosmamuteyo: cumate yo pot y atboroto gui corasonjo.</span> <span class="verse"><a name="9">9</a>Jeova, y menamo nae gaegue todo y tinangajo: ya y inigongjo tiunaatog guiya jago.</span> <span class="verse"><a name="10">10</a>Y corasonjo bobongbong, y minetgotto malingo: ya y minalag y atadogjo fatta esta.</span> <span class="verse"><a name="11">11</a>Y gumaeya yo yan y mangachongjo manotojgue chago gui chetnotto; ya parientesso manotojgue gui chago.</span> <span class="verse"><a name="12">12</a>Ayosija ni y umaliligao y antijo manmaplanta laso para guajo; ya y umaliligao y dañujo manguecuentos tinaelaye: ya todotdia manmanajaso ni y finababa.</span> <span class="verse"><a name="13">13</a>Lao guajo, calang tanga, ti jujungog: ya guajo calang udo ni ti ubaba y pachotña.</span> <span class="verse"><a name="14">14</a>Magajet na guajo calang un taotao ni ti manjujungog: ya taya linalatde gui pachotña.</span> <span class="verse"><a name="15">15</a>Sa iya jago, O Jeova, junanangga: jago unfanope, O Jeova, Yuusso.</span> <span class="verse"><a name="16">16</a>Sa ileco: Chañija fanmamagof guiya guajo: anae sulong y adengjo manladangculon sija guiya guajo.</span> <span class="verse"><a name="17">17</a>Sa guajo cana na ugadon: ya y pinitijo gaegue siesiempre gui menajo.</span> <span class="verse"><a name="18">18</a>Sa bae jusangan y tinaelayeco; bae jutriste pot y isaojo.</span> <span class="verse"><a name="19">19</a>Sa y enimigujo manlâlâ ya manmetgot: ya mumemegaeja y chumatlieyo sin jafa.</span> <span class="verse"><a name="20">20</a>Ayosija locue ni y jaapapase y mauleg pot y taelaye, sija contrarionjo, sa judadalalag y mauleg.</span> <span class="verse"><a name="21">21</a>Chamo dumidingoyo, O Jeova: O Yuusso, chamo chachago guiya guajo.</span> <span class="verse"><a name="22">22</a>Laguse ya unayudayo, O Jeova y satbasionjo.</span> </p></div</div></div></body></html>