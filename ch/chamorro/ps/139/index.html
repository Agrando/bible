<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 139</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/139"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 139</strong></div><p><span class="verse"><a name="1">1</a>Y Salmon David. O Jeova, guinin unrejistrayo, ya guinin untungoyo.</span> <span class="verse"><a name="2">2</a>Untutungoja y finatachongjo yan y quinajulojo; untutungoja y jinasoco desde y chagogo.</span> <span class="verse"><a name="3">3</a>Unlilicue y finaposo yan y fanasonjo, ya untutungo todo y chalanjo.</span> <span class="verse"><a name="4">4</a>Sa taya ni un sinangan gui jilajo: jao, estagüe, na untungoja todo, O Jeova.</span> <span class="verse"><a name="5">5</a>Unoriyayeyo gui menajo, yan y tateco: yan unpolo y canaemo gui jilojo.</span> <span class="verse"><a name="6">6</a>Gosnámanman este na tiningo para guajo; gostaquilo, ti siña jucomprende.</span> <span class="verse"><a name="7">7</a>Manoyo guato taegüe y espiritumo? pat manoyo jufalagüe taegüe yo gui menamo?</span> <span class="verse"><a name="8">8</a>Yaguin cumajuloyo gui langet gaegueja jao güije; yanguin jujuto y camajo guiya sasalaguan, gaegueja jao locue güije.</span> <span class="verse"><a name="9">9</a>Yanguin juchule y papan y egaan, ya jusaga gui uttimon y tase;</span> <span class="verse"><a name="10">10</a>Asta ayo gaegueja y canaemo na jaosgagaejonyo, ya y agapa na canaemo umantieneyo.</span> <span class="verse"><a name="11">11</a>Yanguin jualog: Magajet na utampeyo y jemjom: asta y puenge uinayo.</span> <span class="verse"><a name="12">12</a>Asta y jemjom ti uninatogüe: lao y puenge ufanina taegüije y jaane: y jemjom yan y mananana manparejoja para jago.</span> <span class="verse"><a name="13">13</a>Jago tumungo yo, sa jago magas y sumanjalomjo; guinin untampeyo gui jalom tiyan nanajo.</span> <span class="verse"><a name="14">14</a>Junae jao grasias: sa gosnamaañao yan gosnamanman y mafatinasso: mannamanman y chechomo; ya y antijo jagostungo este.</span> <span class="verse"><a name="15">15</a>Y tataotaojo ti umatog guiya jago, anae mafatinasyo gui secreto; ya matufog yo ni namanman, gui mas tagpapa na lugat gui tano.</span> <span class="verse"><a name="16">16</a>Y atadogmo lumie y tataotaojo ya ti cabales: ya y lebblomo nae manmatugue todo y pedason tataotaojo, ya taya ufatta.</span> <span class="verse"><a name="17">17</a>Jafa muna guaguan y jinasomo guiya guajo, O Yuus! Jafa muna megae sumaña!</span> <span class="verse"><a name="18">18</a>Yanguin jutufong sija, manmegaeña y numeroña qui y inae: yanguin magmatayo, gaeguejayo trabia guiya jago.</span> <span class="verse"><a name="19">19</a>Seguro na unpuno y taelaye, O Yuus: enaomina mañuja guiya guajo y manmejga na taotao sija.</span> <span class="verse"><a name="20">20</a>Sa manguentos taelaye contra jago, ya y enimigumo sija machule y naanmo pot taya.</span> <span class="verse"><a name="21">21</a>Ada ti juchatlie ayo sija, O Jeova, y chumatlie jao? yan ada ti unatristeyo pot ayo sija y mangajulo contra jago?</span> <span class="verse"><a name="22">22</a>Juchatlie sija ni y cabales na chinatlie: jutufong sija pot y enemigujo.</span> <span class="verse"><a name="23">23</a>Rejistrayo O Yuus, ya untungo y corasonjo: chagueyo ya untungo y jinasoco sija.</span> <span class="verse"><a name="24">24</a>Ya unlie cao guaja taelaye gui sumanjalomjo, ya unchachalaneyo gui chalan taejinecog.</span> </p></div</div></div></body></html>