<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 66</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/66"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 66</strong></div><p><span class="verse"><a name="1">1</a>FATINAS y minagof na inagang gui as Yuus todo y tano.</span> <span class="verse"><a name="2">2</a>Canta y minagof gui naanña: namalag y tininaña.</span> <span class="verse"><a name="3">3</a>Alog as Yuus: jafa na manámaañao y chechomo: pot y dinangculon y ninasiñamo uninaseja y contrarionmo papa.</span> <span class="verse"><a name="4">4</a>Todo y tano umadodorajao yan macantatayejao: yan macantataye y naanmo. Sila.</span> <span class="verse"><a name="5">5</a>Maela ya inlie y checho Yuus: na ninámaañao y chechoña gui jilo y famaguon y taotao.</span> <span class="verse"><a name="6">6</a>Jatolaeca y tase y anglo na tano: ya japocacate y sadog: ya ayo nae manmagofjam nu güiya.</span> <span class="verse"><a name="7">7</a>Güiya jagobiebietna ni y minetgotña para taejinecog: y atadogña pumupulan y nasion sija: ya munga y managuaguat na ujajatsa sija. Sila.</span> <span class="verse"><a name="8">8</a>Fanmanbendise ni y Yuusta jamyo ni y taotao ya namajungog y inagang y tininaña:</span> <span class="verse"><a name="9">9</a>Ayo y mumantiene y antita gui linâlâ: ya ti japolo y adengta na usulong.</span> <span class="verse"><a name="10">10</a>Sa jago chumaguejam, O Yuus; jagasja unchague jam taegüije y salape an machague.</span> <span class="verse"><a name="11">11</a>Jago chumulejam gui jalom y laso: unpolo chinatsaga na catga gui sinturanmame.</span> <span class="verse"><a name="12">12</a>Jago namaudae y taotao guijilomame: jame infaposgüe y guafe an y janom: lao unchulejam asta y jalom y rico na sagayan.</span> <span class="verse"><a name="13">13</a>Jujalom gui jalom guimamo yan y sinenggue na inefrese sija: ya bae juapase jao ni y promesajo,</span> <span class="verse"><a name="14">14</a>Ni y labiosso sumangan, yan y pachotto jagas cumuentos anae estabayo gui chinatsaga.</span> <span class="verse"><a name="15">15</a>Bae junaejao sinenggue na inefrese ni y yemog yan paopao na tatneron quinilo: bae junaejao nobiyo yan chiba sija. Sila.</span> <span class="verse"><a name="16">16</a>Maela ya injingong, todo ayo y manmañao as Yuus, ya bae jusangane jamyo jafa finatinasña ni y antijo.</span> <span class="verse"><a name="17">17</a>Guajo juagang güe ni y pachotto: ya güiya umaalaba ni y jilajo.</span> <span class="verse"><a name="18">18</a>Yaguin jumantiene y tinaelaye gui corasonjo, si Jeova ti ujungogyo.</span> <span class="verse"><a name="19">19</a>Lao magajet na si Yuus jajungog: güiya umadaje y inagang y tinaetaejo.</span> <span class="verse"><a name="20">20</a>Bendito si Yuus, sa ti jabira y tinaetaejo ni y minaaseña guiya guajo.</span> </p></div</div></div></body></html>