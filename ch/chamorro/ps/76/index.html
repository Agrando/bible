<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 76</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/76"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 76</strong></div><p><span class="verse"><a name="1">1</a>MATUNGO si Yuus esta guiya Juda: y naanña manadangculo guiya Israel.</span> <span class="verse"><a name="2">2</a>Yya Salem nae gaegue y tabetnacoluña, ya y sagaña gaegue guiya Sion.</span> <span class="verse"><a name="3">3</a>Ayo nae jayamag sija y flechan y atcos; yan y patang yan y espada, yan y guera. Sila.</span> <span class="verse"><a name="4">4</a>Malagjao yan magas jao mas qui y tadong na jalomtano.</span> <span class="verse"><a name="5">5</a>Ya y manmajetog na corason manmayulang manafanaelaye; esta jamaego y minaegoñija; ya taya ni un taotao ni y gaeninasiña jasoda y canaeñija.</span> <span class="verse"><a name="6">6</a>Pot y chinemamo, O Yuus Jacob, todo careta yan y cabayo manmayute gui minaego y finatae.</span> <span class="verse"><a name="7">7</a>Jago, junggan jago, para unamaañao: ya jaye siña tumogue gui menamo yan lalalojao?</span> <span class="verse"><a name="8">8</a>Jago munamajungog y sentensia guinin y langet; ya y tano manmaañao, ya manmamatquilo.</span> <span class="verse"><a name="9">9</a>Anae si Yuus jacajulo gui juisio, para usatba todo y manmanso gui tano. Sila.</span> <span class="verse"><a name="10">10</a>Magajet na y binibon y taotao uinalabajao: yan y seblan y binibo, jago sumoma.</span> <span class="verse"><a name="11">11</a>Promete ya inapase si Jeova ni y Yuusmiyo: todo ayo y mangaegue gui oriyaña manmañuñule ninae para güiya ni y namaañao.</span> <span class="verse"><a name="12">12</a>Güiya munamautut y espiriton y prinsipe sija: sa güiya y namaañao para y ray sija gui tano.</span> </p></div</div></div></body></html>