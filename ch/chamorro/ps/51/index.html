<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 51</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/51"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 51</strong></div><p><span class="verse"><a name="1">1</a>GAEASE nu guajo, O Yuus, jaftaemanoja y minauleg güinaeyamo, jaftaemanoja y minegae y minaasemo; fuñas y tinaelayeco.</span> <span class="verse"><a name="2">2</a>Gosfagaseyo todo ni y tinaelayeco, ya unnagasgasyo ni y isaojo.</span> <span class="verse"><a name="3">3</a>Sa jutungoja y tinaelayeco: ya y isaojo gaegueja siempre gui menajo.</span> <span class="verse"><a name="4">4</a>Sa contra jago, jagoja, juisagüe, ya jufatinas y daño gui menan matamo: para utunas yanguin cumuentosjao, ya utaefatta yanguin manjusgajao.</span> <span class="verse"><a name="5">5</a>Estagüeja, na mafatinasyo gui tinaelaye, yan y isao nae si nanajo mumapotguenaejonyo.</span> <span class="verse"><a name="6">6</a>Estagüeja, na unguaeya y magajet guiya jalolom; ya y umatog na lugat nae unnatungoyo ni y tiningo.</span> <span class="verse"><a name="7">7</a>Nagasgasyo ni hisopo, ya jumuyong gasgas: fagaseyo ya jumuyong apacaña, qui y niebe.</span> <span class="verse"><a name="8">8</a>Nafanjungogyo minagof yan y alegria para ufanmagof y telangjo ni y unyamag.</span> <span class="verse"><a name="9">9</a>Naatog y matamo gui isaojo; ya unfunas todo y inechongjo.</span> <span class="verse"><a name="10">10</a>Fatinas gui sumanjalomjo y gasgas na corason, O Yuus; ya unnanuebo y tinas na espiritu gui sumanjalomjo.</span> <span class="verse"><a name="11">11</a>Chamo yumuyuteyo gui menamo; yan chamo chumuchule y santos na Espiritumo guiya guajo.</span> <span class="verse"><a name="12">12</a>Natalo mague guiya guajo y minagof y satbasionmo: ya unmantieneyo ni y libre na Espiritumo.</span> <span class="verse"><a name="13">13</a>Ayo nae jufanagüe y manaelaye ni y chalanmo: ya y maniisao ufanmañotsot guiya jago.</span> <span class="verse"><a name="14">14</a>Nalibreyo gui isao gui jâgâ, O Yuus, jago Yuus y satbasinojo; ya y jilajo ucanta agang ni y tininasmo.</span> <span class="verse"><a name="15">15</a>O Jeova, baba y labiosso: ya y pachotto ufamanue ni y matunamo.</span> <span class="verse"><a name="16">16</a>Sa ti yamo inefrese para junaejao; ti magofjao ni y inefresen sinenggue.</span> <span class="verse"><a name="17">17</a>Y inefrese para si Yuus, manmayamag na espiritu: y mayamag yan y pinite na corason, O Yuus, jago siempre ti undespresia.</span> <span class="verse"><a name="18">18</a>Fatinas mauleg, ni y minauleg minagofmo, guiya Sion; fatinas y quelat Jerusalem.</span> <span class="verse"><a name="19">19</a>Ayo nae unmagof ni y inefresen tininas, y inefresen sinenggue yan y cabales na inefresen sinenggue: Ayo nae unmaofrese nubiyo gui attatmo.</span> </p></div</div></div></body></html>