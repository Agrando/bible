<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 22</strong></div><p><span class="verse"><a name="1">1</a>YUUSSO, Yuusso, sa jafa na undingo yo? sa jafa chago jao gui inayudajo yan y finijo gui inigongjo.</span> <span class="verse"><a name="2">2</a>O Yuusso, juagang gui jaane ya ti unope: ya gui puenge lao jusoda y descanso.</span> <span class="verse"><a name="3">3</a>Ya y santos jao, O jago ni y sumasaga gui alabansan Israel.</span> <span class="verse"><a name="4">4</a>Yya jago nae manangoco y tatanmame: manangoco ya unnafanlibre sija.</span> <span class="verse"><a name="5">5</a>Maaagang jao ya ninafanlibre: manmanangoco nu jago ya ti manmamajlao.</span> <span class="verse"><a name="6">6</a>Ya guajo y gâgâ ilo ya ti taotao: namamajlao gui lalaje ya madespresia gui taotao.</span> <span class="verse"><a name="7">7</a>Todo y lumiiyo manatchatgue pot guajo mamuyuyueyo ya jayeyengyong y ilonñija.</span> <span class="verse"><a name="8">8</a>Angoco jao as Jeova; polo ya ulibre gue: polo ya ulibre güe sa güinaeya güe.</span> <span class="verse"><a name="9">9</a>Sa jago y chumule yo gui tiyan: ya unnafanangoco anae gaegue yo gui jaof nanajo.</span> <span class="verse"><a name="10">10</a>Gui jilomo mayute yo guinin y tiyan: desde y tiyan nanajo jago Yuusso.</span> <span class="verse"><a name="11">11</a>Chamo chachago guiya guajo; sa y chinatsagaco esta jijot, sa taya jaye yo uayuda.</span> <span class="verse"><a name="12">12</a>Megae na toro jaoriyayeyo: manmetgot na toron Básan jumijujuteyo.</span> <span class="verse"><a name="13">13</a>Ya jabababa y pachotñija guiya guajo taegüije y león ni tegcho yan cumate.</span> <span class="verse"><a name="14">14</a>Janamachuda yo taegüije y janom, todo y telangjo manápula: y corasonjo taegüije y danges; esta madirite gui talo gui sanjalomjo.</span> <span class="verse"><a name="15">15</a>Anglo y minetgotto taegüije y pedason an mafag: ya y jilajo cheton gui paladatto: ya gui petbos finatae nae unpoloyo.</span> <span class="verse"><a name="16">16</a>Sa maoriyayayeyo y galago sija: majijujuteyo y inetnon y manaelaye; ya manadochon gui canaejo yan y adengjo.</span> <span class="verse"><a name="17">17</a>Mojon jusangan todo ni y telangjo: sija jaatanyo ya jaconsidedera.</span> <span class="verse"><a name="18">18</a>Maipe gui entaloñija todo y bestidujo: ya y magagujo marifa.</span> <span class="verse"><a name="19">19</a>Lao jago, O Jeova, chamo chachago: O jago, minetgotto, chadig yan unayudayo.</span> <span class="verse"><a name="20">20</a>Nalibre gui espada y antijo: y beyan corasonjo, guinin y ninasiñan y galago.</span> <span class="verse"><a name="21">21</a>Nalibreyo gui pachot y león; magajet, guinin y canggilon y nubiyo ni titogcha, unope yo.</span> <span class="verse"><a name="22">22</a>Bae jusaasgane y mañelujo y naanmo: ya gui entalo gui inetnon taotao bae jualalabajao.</span> <span class="verse"><a name="23">23</a>Ya y manmaañao as Jeova, fanmanalaba nu güiya: todo y semiyan Jacob fanmanonra nu güiya: ya fanmaañao nu güiya todo y semiyan Israel.</span> <span class="verse"><a name="24">24</a>Sa ti guinin jadespresia ni jachatlie y pinadesen y pebble; ni unaatog y mataña guiya güiya: ya anae jaagang guiya güiya, jajungog.</span> <span class="verse"><a name="25">25</a>Ya iya jago nae mamaela y alabansajo gui dangculon inetnon: ya y promesajo juapase gui menan y manmaañao güe.</span> <span class="verse"><a name="26">26</a>Ufañocho y manmanso ya ufanjaspog: ufanmanalaba as Jeova y umaliligao güe: polo ya ufanmanlâlâ y corasonmiyo para taejinecog.</span> <span class="verse"><a name="27">27</a>Ujajaso ya ufanalo guato as Jeova todo y uttimon y tano: ya ufamnanadora gui menamo todo y familian y nasion sija.</span> <span class="verse"><a name="28">28</a>Sa as Jeova y raeno: ya güiya umagas gui todo nasion.</span> <span class="verse"><a name="29">29</a>Ufañocho ya ufanmanadora todo y yinemog y tano: gui menanña ufandimo, todo y manunog gui eda: güiyaja ni y tisiña unalala y antiña.</span> <span class="verse"><a name="30">30</a>Un semiya usinetbe güe: ya umasangan si Jeova asta y uttimo generasion.</span> <span class="verse"><a name="31">31</a>Ufanmato ya ufanmasangan y tininasña ni y taotao na umafañago, na güiya fumatinas este.</span> </p></div</div></div></body></html>