<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 25</strong></div><p><span class="verse"><a name="1">1</a>YYAJAGO, O Jeova, nae jujatsa y antijo.</span> <span class="verse"><a name="2">2</a>O Yuusso, iyajago nae juangocoyo: chamo yo munamamamajlao; chamo pumopolo y enimigujo na ugana gui jilojo.</span> <span class="verse"><a name="3">3</a>Magajet, na todo y mumananggajao ti ufanmamajlao: sija ufanmamajlao ni y chumogüe dinague sin jafa.</span> <span class="verse"><a name="4">4</a>Y chalanmo, O Jeova, fanueyo; fanagüe yo, ni y chalanmo.</span> <span class="verse"><a name="5">5</a>Osgaejonyo gui minagajetmo ya unfanagüeyo; sa jago y Yuus ni y satbasionjo: iyajago nae jufannangga todotdia.</span> <span class="verse"><a name="6">6</a>Jaso, O Jeova, y mauleg na minaasemo; yan y mauleg na güinaeyamo, sa sija guinin apmam na tiempo.</span> <span class="verse"><a name="7">7</a>Chamo jumajaso y isao y pinatgonjo, ni y quinebrantaco ni y tinago: segun y güinaeyamo jasoyo, pot y minauleg y naanmo, O Jeova.</span> <span class="verse"><a name="8">8</a>Mauleg yan tunas si Jeova: pot enao na jafanagüe y maniisao ni y chalan.</span> <span class="verse"><a name="9">9</a>Y manmanso ufanfinanagüe gui juisio: yan y manmanso ufanguinia gui chalan.</span> <span class="verse"><a name="10">10</a>Todo y chalan Jeova güinaeya yan minagajet ni y ayo y umadadaje y tratuña yan y testimoniuña.</span> <span class="verse"><a name="11">11</a>Pot y naanmo, O Jeova, asie y isaojo sa gosdangculo.</span> <span class="verse"><a name="12">12</a>Jaye ayo na taotao y maañao as Jeova? güiya ufinanagüe ni y chalan mano y inayegña.</span> <span class="verse"><a name="13">13</a>Y antiña usaga gui mauleg: ya y semiyaña uereda y tano.</span> <span class="verse"><a name="14">14</a>Y secreton Jeova gaegue guiya sija y mumaañaogüe güe; ya güiya ufanagüe sija ni y tratuña.</span> <span class="verse"><a name="15">15</a>Y atadogjo siempre juatan si Jeova; sa güiya ujala y adengjo juyong gui laso.</span> <span class="verse"><a name="16">16</a>Atanyo, ya gaease ni guajo: sa guajo taeconsueloyo yan piniteyo.</span> <span class="verse"><a name="17">17</a>Y chinatsagan y corasonjo lumalamegae: najuyongyo gui pinitijo.</span> <span class="verse"><a name="18">18</a>Atan y trinesteco yan y pinitijo; ya unasie todo y isaojo.</span> <span class="verse"><a name="19">19</a>Atan y enimigujo, sa sija manmegae, ya sija chumatliiyo ni y fejman na chinatlie.</span> <span class="verse"><a name="20">20</a>Adaje y antijo ya nalibreyo: ya chajo mamamajlao, sa iyajago nae juangocoyo.</span> <span class="verse"><a name="21">21</a>Y minauleg yan y tininas juadádajeyo: sa jago junanangga.</span> <span class="verse"><a name="22">22</a>Nalibre, O Yuus, y iya Israel gui todo y chinatsagaña.</span> </p></div</div></div></body></html>