<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 103</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/103"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 103</strong></div><p><span class="verse"><a name="1">1</a>BENDISE si Jeova, O antijo: yan todo y sanjalomjo, bendise y santos na naanña.</span> <span class="verse"><a name="2">2</a>Bendise si Jeova, O antijo, yan chamo malelefa todo ni y minaulegña:</span> <span class="verse"><a name="3">3</a>Ni y umasie todo tinaelayemo; ni y munamagong todo y chetnotmo;</span> <span class="verse"><a name="4">4</a>Ni y munalibre y linâlâmo guinin y yinilang: ni y comorona jao ni güinaeyan mauleg yan y manadan minaase:</span> <span class="verse"><a name="5">5</a>Ni y munanajong y pachotmo ni y manmauleg na güinaja: ya y pinatgonmo jananuebo taegüije y aguila.</span> <span class="verse"><a name="6">6</a>Si Jeova fumatinas y tinas na chocho sija, yan y juisio sija para todo ayo sija y manmachiguet.</span> <span class="verse"><a name="7">7</a>Güiya munatungo si Moises ni y chalanña, ya y chechoña gui famaguon Israel.</span> <span class="verse"><a name="8">8</a>Si Jeova bula y minaase yan cariñoso, ñateng y binibuña yan gofmegae y minaaseña.</span> <span class="verse"><a name="9">9</a>Güiya ti ufanlalatde para siempre: ni umantiene y binibuña para taejinecog.</span> <span class="verse"><a name="10">10</a>Ti guinin jafatinas guiya jita segun y isaota; ni uapasejit segun y tinaelayeta.</span> <span class="verse"><a name="11">11</a>Sa taegüije y langet goftaquilo gui jilo y tano, taegüijeja sendangculo y minaaseña para ayo sija y manmaañao nu güiya.</span> <span class="verse"><a name="12">12</a>Taemanoja chinagoña desde y sancatan, yan asta y sanlichan, taegüijeja chinagoña nae janajanao guiya jita y isaota.</span> <span class="verse"><a name="13">13</a>Parejoja yan y tata ni jaguaeya y famaguonña, taegüenaoja si Jeova jaguaeya ayo sija y manmaañao nu güiya.</span> <span class="verse"><a name="14">14</a>Sa güiya tumungo y jechurata; jajaso na jita y petbos.</span> <span class="verse"><a name="15">15</a>Sa y taotao, y jaaniña taegüijeja y chaguan; taegüijeja y flores gui fangualuan lalachog.</span> <span class="verse"><a name="16">16</a>Sa y manglo manmalofan gui jiloña, yan güiya mapos: yan y sagayan ti siña jatungo mas.</span> <span class="verse"><a name="17">17</a>Lao y minaase Jeova, guinin taejinecog asta taejinecog guijilo ayo sija y manmaañao nu güiya, yan y tininasña gui famaguon y famaguon;</span> <span class="verse"><a name="18">18</a>Yya sija y umadadaje y tratuña, yan ayo sija y jumajaso y finanagüeña para ufatinas.</span> <span class="verse"><a name="19">19</a>Si Jeova japlanta y tronuña gui langet sija; yan y raenoña y naregla y jilo todoja.</span> <span class="verse"><a name="20">20</a>Bendise si Jeova, jamyo ni angjetña sija, ni y manmatatnga gui minetgot, ni y cumumple y sinanganña, ni y umecungog y inagang y finoña.</span> <span class="verse"><a name="21">21</a>Bendise si Jeova todo jamyo ni y inetnon sendaloña: jamyo ni y ministroña ni y fumatitinas y minalagoña.</span> <span class="verse"><a name="22">22</a>Bendise si Jeova, todo y finatinasña, gui todo y sagayan anae jagobiebietna: bendise si Jeova, O antijo.</span> </p></div</div></div></body></html>