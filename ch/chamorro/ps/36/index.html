<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 36</strong></div><p><span class="verse"><a name="1">1</a>YINEMBESTE y taelaye, ilegña gui corasonjo, taya minaañao as Yuus gui menan atadogña.</span> <span class="verse"><a name="2">2</a>Sa pot enao jafaande maesa güe gui atadogña, ya ti usoda y taelayeña ya umachatlie gue.</span> <span class="verse"><a name="3">3</a>Y finijo gui pachotña manaelaye yan finababa: basta güe ni utungo yan ufatinas y mauleg.</span> <span class="verse"><a name="4">4</a>Y tinaelaye jajajaso gui jilo camaña: japolo maesa güe gui un chalan ni y ti mauleg: ti jachatlie y inacacha.</span> <span class="verse"><a name="5">5</a>O Jeova, asta y langet y güinaeyamo; y minagajetmo inataca asta y mapagajes.</span> <span class="verse"><a name="6">6</a>Y tininasmo taegüije y egso Yuus; y juisiomo sija dangculoña tinadong: y taotao yan y gâgâ, jago umadadaje, O Jeova.</span> <span class="verse"><a name="7">7</a>Gosdangculo y balotña y güinaeyamo, O Yuus! ya y famaguon taotao ufanmagogue gui papa y anineng y papamo.</span> <span class="verse"><a name="8">8</a>Ufansennajong ni y minegae y guimamo: ya jago unnafanguimen ni y sadog y minagofmo.</span> <span class="verse"><a name="9">9</a>Sa iyajago nae gaegue y bebô y linâlâ: ya y ininamo nae infanmalie inina.</span> <span class="verse"><a name="10">10</a>Sisigueja y güinaeyamo para y tumungo jao; ya y tininasmo para manunas na corason.</span> <span class="verse"><a name="11">11</a>Chamo pumopolo ya ufato contra guajo y patas y sobetbio: ni y canae y manaelaye unasuja yo.</span> <span class="verse"><a name="12">12</a>Ayo nae mamodong y manmamatitinas ni y taelaye: sija manmachoneg ya ti siña ufangajulo.</span> </p></div</div></div></body></html>