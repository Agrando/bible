<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 17</strong></div><p><span class="verse"><a name="1">1</a>JUNGOG, O Jeova, y taotao tunas: atituye y casaojo; guefecungog y tinaetaejo, na ti jumajanao gui labios dinagüe.</span> <span class="verse"><a name="2">2</a>Polo y menamo nae ya ujuyong y sentensiajo: lie ni y atadogmo y tininas.</span> <span class="verse"><a name="3">3</a>Jago guinin chumague y corasonjo; guinin unbisitayo gui puenge; guinin unchagueyo ya taya sinedamo: y jinasoco na ti manisagüe y pachotto.</span> <span class="verse"><a name="4">4</a>Para y finatinas y taotao, pot y finijo ni guinin y labiosmo, jumantiene yo gui san juyong y chalan ni y manyuyulang.</span> <span class="verse"><a name="5">5</a>Y pinecatto guiniut gui chalanmo, ya y adengjo ti susulong.</span> <span class="verse"><a name="6">6</a>Jagasja juagang jao, sa jago unope yo, O Yuus: naegueng guiya guajo y talangamo, ya jungog y sinanganjo.</span> <span class="verse"><a name="7">7</a>Fanue ni y minaasemo ni namanman, jago na unnalibre y umangoco sija guiya jago, guinin y ayosija ni mangajulo contra y agapa na canaemo.</span> <span class="verse"><a name="8">8</a>Adaje yo, taegüije y atilong y niñon mata, naatog yo gui papa y anineng papamo,</span> <span class="verse"><a name="9">9</a>Y menan y manaelaye ni y jumojoño yo: y gostaelaye y enimigujo ni majijujute yo.</span> <span class="verse"><a name="10">10</a>Manmaafuyot ni y linedoñija: ya y pachotñija cumuecuentos sobetbio.</span> <span class="verse"><a name="11">11</a>Y pinecatmame nae maoriyayejam pago: japolo y atadogñija para ujayutejam gui tano.</span> <span class="verse"><a name="12">12</a>Taegüije y león ni y gosmalago ni y naña: ya y león diquique ni y gaegue gui saga na umaalog.</span> <span class="verse"><a name="13">13</a>Cajulo, O Jeova, polo jao gui menaña, yute papa: libre y antijo gui manaelaye nu y espadamo.</span> <span class="verse"><a name="14">14</a>Gui taotao sija nu y canaemo, O Jeova, gui taotao ni y iyon tano, ayo na güinajaña gaegue gui estisija na jaane: ayo y tiyanña unabula nu y tesorumo: sija manjaspog y famaguon, ya polo y sebla y güinaja gui mandiquique na patgonñija.</span> <span class="verse"><a name="15">15</a>Guajo, yan y tininas julie y matamo: najong yo anae magmata yo gui pinarejumo.</span> </p></div</div></div></body></html>