<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 50</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/50"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 50</strong></div><p><span class="verse"><a name="1">1</a>SI Yuus, junggan, si Yuus, si Jeova sumangan, ya jaagang y tano desde y quinajulo y atdao asta y tumunogña papa güije.</span> <span class="verse"><a name="2">2</a>Y sumanjiyong Sion, gosbonito, sí Yuus umiina.</span> <span class="verse"><a name="3">3</a>Y Yuusta ufato, ya ti ufamatquilo: y guafe ufanlinachae gui menaña, ya uguaja dangculon pinagyo gui oriyaña.</span> <span class="verse"><a name="4">4</a>uagang gui taquilo na langet yan y tano, para ujusga y taotaoña.</span> <span class="verse"><a name="5">5</a>Nafandaña y mañantos guiya guajo; ayo sija y fumatinas y tratujo pot y inefrese.</span> <span class="verse"><a name="6">6</a>Y langet udineclara y tininasña: sa si Yuus güiyaja y jues. Sila.</span> <span class="verse"><a name="7">7</a>Jingog, O taotaojo, ya jusangan; O Israel, ya bae jusangan testimonio contra jago: guajo si Yuus, ni si Yuusmo.</span> <span class="verse"><a name="8">8</a>Ti julalatde jao pot y inefresimo, ya y inefresimo sinenggue, para todo y jaane gui menajo.</span> <span class="verse"><a name="9">9</a>Sa ti jufangone nubiyo gui guimamo, ni laje na chiba gui quelatmo.</span> <span class="verse"><a name="10">10</a>Sa todo y gâgâ gui jalom tano, gâjo, yan y gâgâ sija gui jilo y mit na sabana.</span> <span class="verse"><a name="11">11</a>Sa jutungo todo y pajaro gui jalom tano; y manmachaleg na gâgâ sija gui jalomtano; todo gâjo.</span> <span class="verse"><a name="12">12</a>Yanguin ñalangyo, ti jusanganejao; sa iyoco y tano, yan y sinajguanña.</span> <span class="verse"><a name="13">13</a>Juchoco catnen nubiyo, pat jugui. men jâgâ chiba?</span> <span class="verse"><a name="14">14</a>Nae si Yuus inefresen grasia; ya unapase y promesamo gui Gueftaquilo.</span> <span class="verse"><a name="15">15</a>Ya unagangyo gui jaanen y chinatsaga: junalibrejao, ya siempre unonrayo.</span> <span class="verse"><a name="16">16</a>Lao ilegña si Yuus ni y manaelaye; Jafa unfatinas para undeclara y tina. gojo, pat jagas unchule y tratujo gui pachotmo?</span> <span class="verse"><a name="17">17</a>Sa jago unchatlie y finanagüe, ya unyute y sinanganjo gui tatemo.</span> <span class="verse"><a name="18">18</a>Anae unlie y saque, undalalag güe; yan jagas gaepattejao yan y manábale.</span> <span class="verse"><a name="19">19</a>Sa unnasetbe y pachotmo gui tae laye, ya y jilamo fumatitinas ocodon dinague.</span> <span class="verse"><a name="20">20</a>Matátachongjao, ya cumuecuentosjao contra y chelumo; undesonra y lajin nanamo.</span> <span class="verse"><a name="21">21</a>Estesija finatinasmo, lao mamatquiquilojayo: jinasomo na parejojitja: lao bae julalatdejao, ya jupolo tinaelayemo sija gui menan matamo.</span> <span class="verse"><a name="22">22</a>Pago jaso este, jamyo ni y manmalefa as Yuus; na noseaja jusisi jamyo ya jufapidasos, ya taya unalibre.</span> <span class="verse"><a name="23">23</a>Y numaeyo inefresen tinina, jaonrayo; ya ayo y munatutunas y sinanganña, jufanue ni y satbasion Yuus.</span> </p></div</div></div></body></html>