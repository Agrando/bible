<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 56</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/56"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 56</strong></div><p><span class="verse"><a name="1">1</a>GAEASE nu guajo, O Yuus; sa y taotao malago na ujapañotyo; mumumo todot dia, ya jachichiguityo.</span> <span class="verse"><a name="2">2</a>Todot dia y enemigujo manmalago na ujapañotyo; sa megae mamumujo ya mansobetbio.</span> <span class="verse"><a name="3">3</a>Jafaja na tiempo nae maañaoyo, juangocojayo guiya jago.</span> <span class="verse"><a name="4">4</a>Gui as Yuus jualaba y finoña; gui as Yuus nae jagasja jupolo y inangococo, ti maañaoyo; jafa ufatinas y catne guiya guajo?</span> <span class="verse"><a name="5">5</a>Todot dia mabira y sinanganjo; sa todo y jinasoñija contra guajo para tinaelaye.</span> <span class="verse"><a name="6">6</a>Mandaña ya manatog maesasija; ya magueguesatituye y pinecatjo, anae jagas mananangga sija y antijo.</span> <span class="verse"><a name="7">7</a>Ufanescapa nu y tinaelaye? gui binibo nae unyute papa y taotao sija, O Yuus.</span> <span class="verse"><a name="8">8</a>Jago sumangan y jinanaojo; polo gui jalom boteyamo y lagojo: manaegüe sija gui leblomo?</span> <span class="verse"><a name="9">9</a>Ayo nae, ujabira sija tate y enemigujo y jaane nae juagangjao; este jutungo, na si Yuus para guajo.</span> <span class="verse"><a name="10">10</a>Gui as Yuus jualaba y finoña: gui as Jeova jualaba y finona.</span> <span class="verse"><a name="11">11</a>Gui as Yuus nae jagasja jupolo y inangococo; ya siempre ti jumaañao; jafa y taotao ufatinas guiya guajo?</span> <span class="verse"><a name="12">12</a>Y promesamo gaegue guiya guajo, O Yuus: ya juapasejao siempre ni y inefresen grasias.</span> <span class="verse"><a name="13">13</a>Sa jagasja unnalibre y antijo gui finatae; ti siempre unnalibre y adengjo an podong? para jufamocat gui menan Yuus gui candet y manlálâlâ.</span> </p></div</div></div></body></html>