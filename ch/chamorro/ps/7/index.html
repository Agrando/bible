<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 7</strong></div><p><span class="verse"><a name="1">1</a>O Jeova, Yuusso, yya jago nae gaegue y inangococo: Satbayo todo gui pumetsisigue yo, ya nalibre yo.</span> <span class="verse"><a name="2">2</a>Para chaña pumedasitos y antijo taegüije y leon, ni jayulang, anae taya jaye uninalibre.</span> <span class="verse"><a name="3">3</a>O Jeova, Yuusso, yaguin jufatinas este: yaguin guaja gui canaejo taelaye;</span> <span class="verse"><a name="4">4</a>Yan juapase taelaye y sumaga guiya guajo yan pas, (magajet na junalibre y pumetsisigue yo pot taya causa:)</span> <span class="verse"><a name="5">5</a>Japetsisigue y enimigujo y antijo, ya jachule; magajet, na jagacha gui tano y jaanijo: ya y onraco japolo gui eda. Sila.</span> <span class="verse"><a name="6">6</a>Cajulo, O Jeova, yan y linalalomo; jatsa namaesa contra y binibon y munachachatsagayo: ya magmata pot guajo untago y sentensia.</span> <span class="verse"><a name="7">7</a>Polo ya y inetnon taotao unineriyaye jao: ya gui san jiloñija natalo jao guato gui san jilo.</span> <span class="verse"><a name="8">8</a>Si Jeova jajusga y taotao: jusgayo, O Jeova, taemanoja y tininasso: taemanoja y minaulegmo ni y gaegue guiya guajo.</span> <span class="verse"><a name="9">9</a>Polo ya ujocog y taelayen manaelaye, lao nafitme y manunas: sa si Yuus, ni tinas, jachachague y corason yan y jinaso gui sanjalom.</span> <span class="verse"><a name="10">10</a>Y patangjo gaegue gui as Yuus, güiya munalibre y manunas gui corason.</span> <span class="verse"><a name="11">11</a>Si Yuus y tinas na jues: magajet na si Yuus lalalalo todo na jaane.</span> <span class="verse"><a name="12">12</a>Yaguin y taotao ti jabira güe, güiya janamalagtos y espadaña: janaregla y atcosña ya janalisto.</span> <span class="verse"><a name="13">13</a>Ya jafatinas para güiya y atmas y finatae: janafañila y flechaña.</span> <span class="verse"><a name="14">14</a>Estagüe na uguaja piniten mañago tinaelaye: magajet na mapotgue y inacacha ya mañago dinague.</span> <span class="verse"><a name="15">15</a>Jaguadog y tipo, ya janatadong: ya esta podong gui joyo na y finatinasñaja.</span> <span class="verse"><a name="16">16</a>Polo ya y inacachaña ubira güi jilo y iluña: ya y binibuña upodong gui jilo cácagongña.</span> <span class="verse"><a name="17">17</a>Bae junae si Jeova gracias taemanoja y tininasña: ya jucantaye ni y tinina y naan Jeova Gueftaquilo.</span> </p></div</div></div></body></html>