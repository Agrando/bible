<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 97</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/97"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 97</strong></div><p><span class="verse"><a name="1">1</a>SI Jeova jagobiebietna, polo ya y tano umagof; polo ya y minegae y isla ufansenmagof.</span> <span class="verse"><a name="2">2</a>Y mapagajes yan y jemjom sija mangaegue gui oriyaña: tininas yan juisio y plinantan y tronuña.</span> <span class="verse"><a name="3">3</a>Y guafe manjanao gui menaña, yan mausinesenggue y enimiguña gui oriya.</span> <span class="verse"><a name="4">4</a>Y lamlamña maninina y tano: ya y tano malie ya ninalaolao.</span> <span class="verse"><a name="5">5</a>Y egso sija manmadirite taegüije y danges gui menan Jeova, gui menan y Señot y tano todo.</span> <span class="verse"><a name="6">6</a>Y langet sumangan claro y tininasña, yan todo y taotao guinin malie y minalagña.</span> <span class="verse"><a name="7">7</a>Nafanmamajlao todo ayo sija y sumesetbe y imagen sija ni tinaga, ni y tunanmaesaja sija y ídolo sija: Adora güe todo jamyo ni y yuus.</span> <span class="verse"><a name="8">8</a>Yya Sion jajungog ya ninamagof, yan y jagan Juda sija ninafansenmagof; sa pot y juisiomo sija, O Jeova.</span> <span class="verse"><a name="9">9</a>Sa jago Jeova, mas taquilo gui jilo todo y tano: ya jago umanacajulo chago gui jilo todo y yuus.</span> <span class="verse"><a name="10">10</a>O jamyo y gumaeya si Jeova, jachatlie y daño: güiya umadaje y anten y mañantosña: güiya munafanlibre sija juyong gui canae y manaelaye.</span> <span class="verse"><a name="11">11</a>Manana matanme para y manunas, yan minagof para y manunas na corason.</span> <span class="verse"><a name="12">12</a>Fanmagof as Jeova jamyo ni y manunas; nae grasias y santos na naaña.</span> </p></div</div></div></body></html>