<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 105</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/105"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 105</strong></div><p><span class="verse"><a name="1">1</a>O nae grasias si Jeova; agang y naanña; namatungo y chechoña gui entalo taotao sija.</span> <span class="verse"><a name="2">2</a>Cantaye güe, cantaye güe ni y alabansa sija; fanadingan ni y todo y chechoña ni y mannamanman.</span> <span class="verse"><a name="3">3</a>Manmalag jamyo ni y santos na naanña: umanmagof ayo sija na corason y umaliligao si Jeova.</span> <span class="verse"><a name="4">4</a>Aligao si Jeova yan y minetgotña: Aligao y mataña para taejinecog.</span> <span class="verse"><a name="5">5</a>Jaso y ninamanman checho ni y monjayan jachogüe; ninamanmanña yan y juision y pachotña;</span> <span class="verse"><a name="6">6</a>O Jamyo, ni y semiyan Abraham tentagoña, jamyo ni y famaguon Jacob inayegña sija.</span> <span class="verse"><a name="7">7</a>Güiya si Jeova Yuusta: y juisioñasija mangaegue todo gui tano.</span> <span class="verse"><a name="8">8</a>Jagasja jaso y tratuña para taejinecog, y finijo ni y tinagoña para mit na generasion.</span> <span class="verse"><a name="9">9</a>Ayo na trato ni y jafatinas gui as Abraham, yan y jinilaña gui as Ysaac.</span> <span class="verse"><a name="10">10</a>Yan ayoja janafitme gui as Jacob para otden, yan as Israel para taejinecog na trato.</span> <span class="verse"><a name="11">11</a>Ylelegña: Yya jago guajo junaejao y tano Cananea, y facae y erensiamo.</span> <span class="verse"><a name="12">12</a>Anae sija mandidideja na numeron taotao: junggan, senmandidide yan taotao juyong güije;</span> <span class="verse"><a name="13">13</a>Ya sija manjanao guinin y un nasion asta y otro nasion, guinin y un raeno asta otro taotao;</span> <span class="verse"><a name="14">14</a>Ti japolo ni un taotao na ujafatinas daño guiya sija: magajet na jalalatde y ray sija pot causañija:</span> <span class="verse"><a name="15">15</a>Ylegña: Chamo pumapacha y pinalaejo, yan chamo munafanlalamen y profetajo sija.</span> <span class="verse"><a name="16">16</a>Ya jatago y ñinalang gui jilo y tano: ya jayulang todo y minetgot y agon.</span> <span class="verse"><a name="17">17</a>Ya jatago un taotao gui menañija, si José ni y mabende para tentago.</span> <span class="verse"><a name="18">18</a>Ayo sija na adengña y ninafanlamen ni y cadena: güiya mapolo guientalo y lilog.</span> <span class="verse"><a name="19">19</a>Asta y tiempo anae macumple y finoña: ya y fino Jeova chumague güe,</span> <span class="verse"><a name="20">20</a>Y ray matago ya pinila güe, ayo y magas taotao sija yan pinelo güe na ujanao libre.</span> <span class="verse"><a name="21">21</a>Pinelo güe magas gui guimaña yan gobietnon todo y güinajaña:</span> <span class="verse"><a name="22">22</a>Para upreso y prinsipeña ni y minagofña; yan ufanagüe y manamco ni y manpápagat.</span> <span class="verse"><a name="23">23</a>Si Israel locue jumalom guiya Egipto; yan si Jacob taotao juyong sumasaga gui tano Cam.</span> <span class="verse"><a name="24">24</a>Yan janafansenmegae y taotaoña; yan janafanmetgot mas que y enimigoñija.</span> <span class="verse"><a name="25">25</a>Jabira y corasonñija para ujachatlie y taotaoña sija, para ufanmatinas ni y finaye gui tentagoña sija.</span> <span class="verse"><a name="26">26</a>Jatago si Moises ni y tentagoña; yan si Aaron ni y guinin inayegña.</span> <span class="verse"><a name="27">27</a>Sija japolo ni y señatña guiya sija, yan ninamanman gui tano Cam.</span> <span class="verse"><a name="28">28</a>Jatago y jemjom, ya ninajomjom; yan sija ti ninafanaguaguat contra y finoña.</span> <span class="verse"><a name="29">29</a>Jatolaeca y janomñija jafajâgâ, yan japuno y güijanñija.</span> <span class="verse"><a name="30">30</a>Y tanoñija janae manadan ranas, ya megae gui jalom y aposenton y rayñija sija.</span> <span class="verse"><a name="31">31</a>Güiya sumasangan, yan manmato manadan dinaña lalo, yan juto sija gui todo y oriyan y tanoñija.</span> <span class="verse"><a name="32">32</a>Güiya numae sija uchan graniso, yan mañila guafe gui tanoñija.</span> <span class="verse"><a name="33">33</a>Jasaolag y trongcon ubasñija locue, yan y trongcon ygosñija; yan jajulog y trongcon jayo sija gui oriyan tanoñija.</span> <span class="verse"><a name="34">34</a>Güiya y sumangan, yan y apacha sija manmato, yan uruga na ulo sija yan ayo taya numeroñija,</span> <span class="verse"><a name="35">35</a>Ya sija jacano todo y tinanom gui jalom y tanoñija, yan jalachae sija y tinegcha gui tanoñija.</span> <span class="verse"><a name="36">36</a>Ya japuno locue todo y finenana na finañagon laje gui tanoñija, y magas todo y ninasiñañija.</span> <span class="verse"><a name="37">37</a>Ya jacone sija juyong locue yan y salape yan y oro; yan taya ni un taotao malango gui triboñija.</span> <span class="verse"><a name="38">38</a>Yya Egipto manmagof anae sija manjanao: pot minaañaoñija guinin podong guiya sija.</span> <span class="verse"><a name="39">39</a>Jajuto y mapagajes para ufantinampe; yan y guafe janae para ufaninina gui puenge.</span> <span class="verse"><a name="40">40</a>Manmangagao y taotao, yan jaconie pajaro ni calang palumo sija; yan ninafanjaspog ni y pan langet.</span> <span class="verse"><a name="41">41</a>Jababa y acho yan y janom milalag juyong; manmalalago gui anglo na sagayan taegüije y sadog.</span> <span class="verse"><a name="42">42</a>Sa jajaso y santos na sinanganña, yan Abraham ni y tentagoña.</span> <span class="verse"><a name="43">43</a>Ya jacone juyong y taotaoña yan y minagof, yan y inayegña gui cantasion sija.</span> <span class="verse"><a name="44">44</a>Yan janae sija ni y tano y nasion sija: yan sija jachule para iyoñija ni y checho y taotao sija:</span> <span class="verse"><a name="45">45</a>Para usiña adaje y otdenña, yan ufatinas y layña. Alaba jamyo si Jeova.</span> </p></div</div></div></body></html>