<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 83</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/ps/83"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/ps">Psalms</a> &gt <strong>Chapter 83</strong></div><p><span class="verse"><a name="1">1</a>CHAMO famatquiquilo, O Yuus: ya chamo tiumaagan yan chamo quequeto, O Yuus.</span> <span class="verse"><a name="2">2</a>Sa, estagüe, enimigumo na manpalalangpang: yan ayo sija y chumatlie jao jajatsa y iloñija.</span> <span class="verse"><a name="3">3</a>Sa manpinagat ni y dinague consejo contra y taotaomo, yan manafaesen entre sija contra y ninafanatogmo.</span> <span class="verse"><a name="4">4</a>Sa guinin ilegñija: Maela, ya nije tautut sija ni y guinin y nasion; para y naan Israel munga majaso mas.</span> <span class="verse"><a name="5">5</a>Sa sija manafaesen entre sija ni y unoja corason; ya managogüe contra jago.</span> <span class="verse"><a name="6">6</a>Y tiendan Edom yan Ismaelita sija: Moab yan Agareno sija.</span> <span class="verse"><a name="7">7</a>Gebal yan Ammon yan Amaleg; Filistia yan y mañasaga guiya Tiro.</span> <span class="verse"><a name="8">8</a>Asur locue mandaña yan sija: sa maninayuda ni y famaguon Lot. Sila.</span> <span class="verse"><a name="9">9</a>Fatinas guiya sija taegüije unfatinas iya Madian yan taegüije iya Sisara taegüije iya Jabin jijot gui sadog Sison:</span> <span class="verse"><a name="10">10</a>Ni y manmalingo guiya Endor: manjuyong manaegüije y estiecot para y tano.</span> <span class="verse"><a name="11">11</a>Fatinas y magasñija ya parejo yan Oreb yan Seeb; magajet na todo y prinsipeñija parejo yan Sebah yan Salmuna:</span> <span class="verse"><a name="12">12</a>Ni y ilegñija: Nije jitaja tachule y sagayan para iyotaja.</span> <span class="verse"><a name="13">13</a>O Yuusso, fatinas sija ya ufanparejo yan y petbos ni y remolílino; parejo yan y ngasan trigo gui menan y manglo;</span> <span class="verse"><a name="14">14</a>Taegüije y guafe anae jasonggue y jalomtano, yan taegüije y mañila anae finaliñagüe y sabana.</span> <span class="verse"><a name="15">15</a>Taegüijija petsigue sija ni y pagyomo, yan nafanmaañao sija ni y dangculon pinagyomo.</span> <span class="verse"><a name="16">16</a>Nabula y matañija ni y dinesonra: para sija ujaaligao y naanmo, O Jeova.</span> <span class="verse"><a name="17">17</a>Polo sija ya ufanmamajlao yan ufanmaañao para taejinecog: magajet na sija ufandesonrao, ya ufanmalingo.</span> <span class="verse"><a name="18">18</a>Para ujatungo na jagoja y naanmo si Jeova, na jagoja y Gueftaquilo gui jilo todo y tano.</span> </p></div</div></div></body></html>