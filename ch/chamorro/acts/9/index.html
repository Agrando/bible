<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/acts/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/acts">Acts</a> &gt <strong>Chapter 9</strong></div><p><span class="verse"><a name="1">1</a>YA si Saulo, sisigueja di jumagong juyong y amenaso yan matadura contra y disipulon y Señot, ya mapos para y magas mamale,</span> <span class="verse"><a name="2">2</a>Ya jagagao catta, para Damasco gui sinagoga, para yaguin jasoda jaye güine na Jinanaoña, masqueseaja, laje pat palaoan, siña ucone preso para Jerusalem.</span> <span class="verse"><a name="3">3</a>Ya y jinanaoña, susede na matogüe jijot Damasco; ya enseguidas manina gui oriyaña y candet guinen y langet;</span> <span class="verse"><a name="4">4</a>Ya podonggüe gui jilo oda, ya jajungog y inagang na ilegña nu güiya: Saulo, Saulo, sa jafa na unpetsisiguejayo?</span> <span class="verse"><a name="5">5</a>Ya ilegña: Jaye jao Señot? ya ilegña: Guajo si Jesus ni y unpetsisigue:</span> <span class="verse"><a name="6">6</a>Lao cajulo ya janao falag y siuda, ya ayonae unmasangane jafa unfatinas.</span> <span class="verse"><a name="7">7</a>Ya y taotao sija ni y mangachochongña manojgue ya taya cuentosñija; jajujungogja y inagang, lao taya taotao liniiñija.</span> <span class="verse"><a name="8">8</a>Ya si Saulo cajulo guinin y jilo oda; ya anae mababa y atadogña taya jalie, lao mamantiene canaeña, ya macone guato Damasco.</span> <span class="verse"><a name="9">9</a>Ya sumaga güije tres na jaane, ni manatan, yan ni chumocho, yan ni gumimen.</span> <span class="verse"><a name="10">10</a>¶ Ya estaba güije un disipulo guiya Damasco, na y naanña si Ananias; sa güiya sinangane ni y Señot gui vision, ilegña: Ananias; ya güiya ilegña: Estagüiyajayo Señot.</span> <span class="verse"><a name="11">11</a>Ya y Señot ilegña nu güiya: Cajulo ya janao falag y caye ni y mafanaan tunas, ya unaligao y guima Judas, uno na y naanña Saulo, taotao Tarso, sa estagüe na mananaetae,</span> <span class="verse"><a name="12">12</a>Ya guinin jalie gui vision un taotao na y naanña si Ananias, na mato ya japolo y canaeña guiya güiya para uninafanlie.</span> <span class="verse"><a name="13">13</a>Ya si Ananias, manope ilegña: Señot, megae jujungog ni este na taotao, na megae na taelaye finatinasña gui mañantosmo guiya Jerusalem.</span> <span class="verse"><a name="14">14</a>Ya güine na gaeninasiña guinin y magas mamale, para ugode todo ayo sija y umaagang y naanmo.</span> <span class="verse"><a name="15">15</a>Lao y Señot ilegña nu güiya: Janao unjanao; sa güiya y inayeg na nayan guiya guajo, para uchule y naanjo gui menan y Gentiles, yan y ray sija, yan y famaguon Israel:</span> <span class="verse"><a name="16">16</a>Sa guajo fumanue güe cuanto mandangculon güinaja, na janesesita umasapet pot y naanjo.</span> <span class="verse"><a name="17">17</a>Ya si Ananias jumanao, ya jumalom gui guima; ya japolo y canaeña guiya güiya, ilegña: Chelujo Saulo, y Señot as Jesus ni y mato guiya jago gui chalan anae mamamaela jao, jatagoyo para usiña unlie, yan unbula ni y Espiritu Santo.</span> <span class="verse"><a name="18">18</a>Ya enseguidas manbasnag guinin y mataña taegüije y guenaf sija: ya manlie, ya cajulo ya matagpange.</span> <span class="verse"><a name="19">19</a>Ya anae chumocho ninametgot. Ya si Saulo güije sija na jaane dumisipulo guiya Damasco.</span> <span class="verse"><a name="20">20</a>¶ Ya enseguidas japredica gui sinagoga na si Jesus güiya y Lajin Yuus.</span> <span class="verse"><a name="21">21</a>Lao todo y jumungog güe, ninafanmanman ya ilegñija: Ada ti este ayo y yumulang ayo sija y umagang este na naan guiya Jerusalem? ya guinin mato güine pot enao na jinaso, para ucone ya ugode guato gui magas mamale.</span> <span class="verse"><a name="22">22</a>Lao si Saulo lumalametgotja, yan janafangadon y Judio sija ni y mañasaga Damasco, sa jafanue na este si Cristo.</span> <span class="verse"><a name="23">23</a>¶ Ya anae manmalofan megae na jaane, mandaña y Judio sija para umapuno güe.</span> <span class="verse"><a name="24">24</a>Lao y ninanggañiñija, matungo gui as Saulo. Ya sija japupulanja y trangcasija, jaane yan puenge para umaquepuno güi.</span> <span class="verse"><a name="25">25</a>Ayonae macone puenge ni y disipulo, ya masajguane gui un canastra, ya manatunog gui quelat.</span> <span class="verse"><a name="26">26</a>¶ Ya anae mato güe Jerusalem, malago na udañae y disipulo sija; lao sija manmaañao nu güiya, ya ti majonggue na disipulo güe.</span> <span class="verse"><a name="27">27</a>Lao quinene as Barnabé guato gui disipulo sija, ya jasangane sija jaftaemano y liniiña ni y Señot gui chalan ya jacuentuse nu güiya, ya jaftaemano manpredica matatnga si Saulo güiya Damasco ni y naan Jesus.</span> <span class="verse"><a name="28">28</a>Ya mañisijaja manjuyong yan manjalom guiya Jerusalem.</span> <span class="verse"><a name="29">29</a>Ya japredica matatnga ni y naan Señot Jesus: ya jasangan managuaguat yan y Helenista sija; lao maquequepunoja güe nu sija.</span> <span class="verse"><a name="30">30</a>Ya anae matungo ni y mañelo, macone güe para Sesarea, ya matago para Tarso.</span> <span class="verse"><a name="31">31</a>¶ Ya mangaepas todo y iglesia sija guiya Judea, yan Galilea, yan Samaria, ya manmamanagüe, ya manmamomocat gui minaañao as Señot, yan y minagof y Espiritu Santo, lumamegae.</span> <span class="verse"><a name="32">32</a>¶ Ya susede anae malofan si Pedro gui todo y lugat, na matogüe locue gui mañantos ni y mañasaga Lydda.</span> <span class="verse"><a name="33">33</a>Ya mañoda güije un taotao na y naanña si Eneas, na esta ocho años gui cama, sa malango paralitico.</span> <span class="verse"><a name="34">34</a>Ya ilegña si Pedro nu güiya: Eneas, si Jesucristo unninajomlo: cajulo ya unfamauleg y camamo. Ya enseguidas cajulo.</span> <span class="verse"><a name="35">35</a>Ya todo y mañasaga guiya Lyyda yan. Saron, malie güe; ya jabira sija para y Señot.</span> <span class="verse"><a name="36">36</a>¶ Ya guaja un disipulo guiya Joppe, na y naanña Tabita: na comequeilegña Dorcas; este na palaoan bula manmauleg na chocho, yan limosna sija ni y finatinasña.</span> <span class="verse"><a name="37">37</a>Ya ayo sija na jaane, mumalango, ya matae; ya anae munjayan mafagase, mapolo gui aposento gui san jilo.</span> <span class="verse"><a name="38">38</a>Ya como jijot Lydda guiya Joppe, ya majungog ni y disipulo sija na gaegue güije si Pedro, matago dos taotao para iya güiya, para umagagao: munga atrasao na ufato guiya jame.</span> <span class="verse"><a name="39">39</a>Ayonae cajulo si Pedro, ya jumanao mañisija. Ya anae matogüe, macone guato gui aposento gui san jilo; ya todo y manbiuda manotojgue gui oriyaña ya manatanges ya mafanue ni y magago sija ni y finatinas Dorcas anae manisija.</span> <span class="verse"><a name="40">40</a>Lao ninafañuja as Pedro, ya dumimo ya manaetae; ya jabira güe guato gui tataotao, ya ilegña: Tabita, cajulo. Ya jababa y atadogña: ya anae jalie si Pedro matachong julo.</span> <span class="verse"><a name="41">41</a>Ya janae si Pedro ni y canaeña, ya jinatsa güe julo; ya si Pedro jaagang todo y mañantos yan y manbiuda, ya japresenta na lâlâ.</span> <span class="verse"><a name="42">42</a>Ya matungo todo guiya Joppe; ya megae manmanjonggue ni y Señot.</span> <span class="verse"><a name="43">43</a>Ya susede na sumaga si Pedro guiya Joppe megae na jaane gui guima un taotao na y naanña si Simon titumo.</span> </p></div</div></div></body></html>