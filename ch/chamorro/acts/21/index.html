<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/acts/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/acts">Acts</a> &gt <strong>Chapter 21</strong></div><p><span class="verse"><a name="1">1</a>YA anae susede na manadingojam, manmaudaejam gui batco, ya manmatojam gui tinas na chalan para Coos, ya y inagpaña na jaane manmatojam Rodas, ya desde ayo asta Pátara.</span> <span class="verse"><a name="2">2</a>Ya inseda un batco na jumajanao para Finesia, ya manmaudaejam, ya manjanaojam.</span> <span class="verse"><a name="3">3</a>Ya anae intutujon lumie Chipre inpelo gui acagüe, ya manjanaojam asta Siria, ya manmatojam Tiro: sa para umadescatga güije y batco.</span> <span class="verse"><a name="4">4</a>Ya anae manmañodajam güije disipulo, mañagajam siete na jaane; ya ilegñija as Pablo pot y Espiritu, na chaña jumajanao julo Jerusalem.</span> <span class="verse"><a name="5">5</a>Ya anae inquimple todo esta ayo sija na jaane, manjanaojam ya insigue y jinanaomame, ya manmaosgaejonjam ni y asaguanñija yan y famaguonñija, asta qui manjuyongjam gui siuda: ya mandimojam gui oriyan tase ya manmanayuyutjam.</span> <span class="verse"><a name="6">6</a>Ya, anae manadingojam, uno y otro, manmaudaejam gui batco, ya sija manalo guato guiya sija.</span> <span class="verse"><a name="7">7</a>¶ Ya anae inquimple y jinanaomame desde Tiro, manmatojam Tolemaida, ya insaluda y mañelo, ya mañagajam güije yan sija un jaane.</span> <span class="verse"><a name="8">8</a>Ya y inagpaña, jame ni y mangachong Pablo, manjanaojam, ya manmatojam Sesarea; ya manjalomjam gui guima Felipe y ebangelista ni y uno gui siete, ya mañagajam güije yan güiya.</span> <span class="verse"><a name="9">9</a>Ya ayo na taotao, guaja cuatro jagaña na vitgen na manmanprofetisa.</span> <span class="verse"><a name="10">10</a>Ya mientras mañagajam güije megae na jaane, mato papa guinin Judea un profeta na y naanña Agabo.</span> <span class="verse"><a name="11">11</a>Ya anae mato guiya jame, jachule y senturon Pablo, ya jagode güe canaeña yan y adengña, ya ilegña: Taegüine ilegña y Espiritu Santo: Taegüineja magodeña y gaeiyo este na senturon, ni y Judios ni mangaegue Jerusalem, ya umaentrega gui canae Gentiles.</span> <span class="verse"><a name="12">12</a>Ya anae injingog este sija, parejoja jame yan ayo y mañasaga güije na lugat, matayuyut güe na chaña jumajanao julo Jerusalem.</span> <span class="verse"><a name="13">13</a>Ayonae manope si Pablo ilegña: Jafa na manatanges jamyo, ya inyamag y corasonjo? sa esta listoyo ti para jumagodeja, lao asta jumatae guiya Jerusalem, pot y naan Jesucristo.</span> <span class="verse"><a name="14">14</a>Ya anae timalago manamañaña, manbastajam ilegmame: Y minalago y Señot umafatinas.</span> <span class="verse"><a name="15">15</a>¶ Ya despues di ayo sija na jaane, inchile y güinajanmame ya manjanaojam papa Jerusalem.</span> <span class="verse"><a name="16">16</a>Ya manjame locue yan palo disipulon Sesarea, ya manmangongone un Mnason iya Chipre, y bijo na disipulo ya infanjame mañaga.</span> <span class="verse"><a name="17">17</a>Ya anae manmatojam Jerusalem, mangosmagof y mañelo jaresibejam.</span> <span class="verse"><a name="18">18</a>Ya y inagpaña, manjanaojam yan si Pablo para as Santiago: ya todo y manamco manestaba.</span> <span class="verse"><a name="19">19</a>Ya anae munjayan jasaluda sija, jasanganen adumidide ni y finatinas Yuus gui entalo Gentiles pot y chechoña.</span> <span class="verse"><a name="20">20</a>Ya anae jajungog sija, maalaba y Señot, ya ilegñija nu güiya: Unlie chelujo cuantos miles na Judios y manmanjonggue, yan maneggo ni y tinago:</span> <span class="verse"><a name="21">21</a>Ya matungo guinin jago, na unfanagüe todo y Judios ni y mangaegue gui Gentiles, na ujafañuja gui as Moises, ilegmo, na munga manmasirconsida y famaguonñija, ni ujadalalag y costumbre.</span> <span class="verse"><a name="22">22</a>Ya jafa nae umafatinas? Magajet na ujajungog na mato jao.</span> <span class="verse"><a name="23">23</a>Enao mina fatinas este y insangane jao: Guajajam cuatro na taotao na manmanpromesa;</span> <span class="verse"><a name="24">24</a>Cone sija, ya unnagasgas jao yan sija, ya unfangata pot sija ya ufanmadasae ilunñija; ya todo utiningo na ayo sija y matungo pot jago taya guaja; lao jago locue dalalag jaftaemano y tinago, ya unadaje y lay.</span> <span class="verse"><a name="25">25</a>Ya pot y Gentiles ni y manmanjonggue, esta intigue na innafagpo, na chañija umadadaje ni uno güine; solo ujaadajeja sija güije na güinaja y manmaofrese y idolos, yan y jâgâ, y mamuno, yan y inábale.</span> <span class="verse"><a name="26">26</a>Ayonae si Pablo jacone y taotao sija, ya y inagpaña na jaane janagasgas güe yan sija, jumalom gui templo para usangan y macumplen y jaanen y managasgas, asta qui ufanmaofrese y inefrese cada uno guiya sija.</span> <span class="verse"><a name="27">27</a>¶ Ya anae esta cana mamagpo y siete na jaane, ni Judios ni y mangaegue Asia, anae malie güe gui templo, janafangalamten todo y taotao contra güiya.</span> <span class="verse"><a name="28">28</a>Ya managang ilegñija: Taotao Israel, fanmanayuda: Estagüe yuje na taotao y jafananagüe todo y taotao manoja guato contra y pueblo, yan y lay, yan este na lugat: yan janafanjalom y Gentiles gui templo, ya janataelaye este na lugat.</span> <span class="verse"><a name="29">29</a>(Sa guinin malie güe antes yan si Trófimo, un taotao Efeso, gui siuda, ya jinasoñija na si Pablo cumone jalom gui templo.)</span> <span class="verse"><a name="30">30</a>Ya todo manatborotao y siuda, yan todo y taotao manmalago, ya macone si Pablo, ya manajuyong gui templo; ya enseguidas manmajuchom y petta.</span> <span class="verse"><a name="31">31</a>Ya anae manjajanao para umapuno si Pablo, mato notisia gui magas y inetnon, na todo iya Jerusalem man atborotao.</span> <span class="verse"><a name="32">32</a>Ya enseguidas mangone sendalo sija yan capitan, ya manmalago guato guiya sija; ya anae malie y magas y inetnon yan y sendalo sija, manbasta masaulag si Pablo.</span> <span class="verse"><a name="33">33</a>Ayonae y magas y inetnon jumijot, ya quinene güe, ya manago na umagode dos na cadena: ya mamaesen jaye güe, yan jafa finatinasña.</span> <span class="verse"><a name="34">34</a>Ya palo manaagang un inagang, ya y palo, otro inagang, gui entre y linajyan taotao: ya anae ti siña tumungo y magajet pot y atboroto, manago na umacone guato gui castiyo.</span> <span class="verse"><a name="35">35</a>Ya anae mato gui guaot, sa macocone ni y sendalo sija, pot y finijom y linajyan taotao;</span> <span class="verse"><a name="36">36</a>Sa manatateja y linajyan taotao, ya manaagangja ilegñija: Fañuja yan guiya.</span> <span class="verse"><a name="37">37</a>¶ Ya anae para umacone si Pablo gui castiyo, ilegña nu y magas inetnon: Siñajit cumuentos? ya ilegña: Untungo Griego?</span> <span class="verse"><a name="38">38</a>Ti jago ayo y taotao Egipto, ni y antes di este sija na jaane unfatinas jatsamiento, ya uncone guato gui desierto cuatro mil na taotao ni y manpegno?</span> <span class="verse"><a name="39">39</a>Lao si Pablo ilegña: Guajo Judioyo, taotao Tarso, siuda Silisia--taotao un siuda ti diquique: ya jutayuyut jao na unpoloyo ya jucuentuse y taotao sija.</span> <span class="verse"><a name="40">40</a>Ya anae ninae lisensia, tumojgue si Pablo gui guaot, ya jaseñas y taotao sija ni y canaeña. Ya anae manmamatquilo jacuentuse sija ni cuentos Hebrea, ilegña:</span> </p></div</div></div></body></html>