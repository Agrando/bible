<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/acts/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/acts">Acts</a> &gt <strong>Chapter 20</strong></div><p><span class="verse"><a name="1">1</a>YA anae bumasta y atboroto, jaagang si Pablo y disipulo sija, ya anae jaaconsejo ya jadingo, mapos para Masedonia.</span> <span class="verse"><a name="2">2</a>Ya anae jajanagüe inanaco ayo sija na lugat, ya janae sija megae na consejo, mapos malag Gresia.</span> <span class="verse"><a name="3">3</a>Ya sumaga güije tres meses, ya manananggaja para ucone ni y Judios, anae maudae gui batco ya janao para Siria, jajaso na utalo guato Masedonia.</span> <span class="verse"><a name="4">4</a>Ya maosgaejon asta Asia, si Sopater patgon Pirro guiya Berea, yan iya Tesalónica, si Aristarcho yan si Segundo, yan si Gayo guiya Derbe, yan si Timoteo: ya iya Asia, si Tiquico yan si Trófimo.</span> <span class="verse"><a name="5">5</a>Este sija manjanao finena, ya janananggajam Troas,</span> <span class="verse"><a name="6">6</a>Ya despues di y pan sinlibadura, manmaudaejam gui batco desde Filipos, infatoigüe sija guiya Troas gui mina sinco na jaane; ya mañagajam güije siete na jaane.</span> <span class="verse"><a name="7">7</a>¶ Ya y finenana na jaane gui semana, anae mandaña y disipulo para umaipe y pan, si Pablo japredica guiya sija, sa esta güe listo para ujanao gui inagpaña: ya sisigueja di manpredica asta y tatalopuenge.</span> <span class="verse"><a name="8">8</a>Ya megae na candet gui sanjilo na cuatto anae estabajam na mandadaña.</span> <span class="verse"><a name="9">9</a>Ya estaba güije un patgon na taotao na y naanña si Eutico, na matatachong sanjilo gui un bentana, ya guesmaego; ya y inanaco y prinedican Pablo, matomba gui maegoña, ya podong desde y mina tres na piso, ya anae majatsa matae.</span> <span class="verse"><a name="10">10</a>Ya tumunog papa si Pablo ya dumimo gui jiloña, ya jatogtog ilegña: Chamiyo ninafañachatsaga, sa y linâlâña gaegueja gui sanjalomña.</span> <span class="verse"><a name="11">11</a>Ya anae cajulo talo, jaipe y pan ya mañocho, ya cumuentos asta qui manana; ya ayonae jumanao.</span> <span class="verse"><a name="12">12</a>Ya lâlâ patgon na taotao, ya ti didide ninafanmagof.</span> <span class="verse"><a name="13">13</a>¶ Ya manmaposjam para y batco, ya manmaudaejam guato Asos, sa para ayo nae inquene si Pablo: sa taegüije matagoña, ya malagoñaja ufamocat.</span> <span class="verse"><a name="14">14</a>Ya anae manasodajam Asos, inquene güe, ya manmatojam Mitilene.</span> <span class="verse"><a name="15">15</a>Ya desde ayo, manmaudaejam gui batco, ya manmatojam gui inagpaña na jaane gui menan Chio, ya y inagpaña talo güije na jaane, manmatojam Samo, ya mañagajam Trogilio; ya y inagpaña na jaane, manjanaojam para Mileto.</span> <span class="verse"><a name="16">16</a>Sa si Pablo malagoña umaudae gui batco para Efeso, sa ti malago jagasta y tiempo guiya Asia; sa inalulula, na mano y ninasiñaña, na ufato Jerusalem gui jaanen y Pentecostes.</span> <span class="verse"><a name="17">17</a>¶ Ya desde Mileto manago guato Efeso na ufanmaagange y manamco gui guimayuus.</span> <span class="verse"><a name="18">18</a>Ya anae manmato guiya güiya, ilegña nu sija: Injatingo desde y finenenana na jaane anae matoyo Asia, jafa manaemanojit todo y tiempo,</span> <span class="verse"><a name="19">19</a>Jusetbe y Señot contodo y inimitde na jinaso, yan y minegae lago, yan y tentasion sija ni y manmato guiya guajo pot y ninanggan y Judios.</span> <span class="verse"><a name="20">20</a>Ya jaftaemano ti maañao yo jusangane jamyo todo y mauleg para jamyo, lao jufanue jamyo yan jufanagüe jamyo, gui publico yan gui guima yan guma.</span> <span class="verse"><a name="21">21</a>Junamatungo gui Judios yan y Griego sija locue, y sinetsot para as Yuus, yan y jinenggue para y Señotta as Jesucristo.</span> <span class="verse"><a name="22">22</a>Ya pago, estagüe y Espiritu na janajanaoyo para Jerusalem, ti jutungo jafa ufanmato guiya guajo güije.</span> <span class="verse"><a name="23">23</a>Esteja y Espiritu Santo janae yo testimonio na gui cada siudad, ilegña, na y guinede yan y pinite ufañaga guiya guajo.</span> <span class="verse"><a name="24">24</a>Lao taya güine na güinaja unacalamtenyo, ni ti junaguaguan y linâlâjo para guajo, lao guefmalago yo na junafunjayan y chechojo, yan y obligasionjo ni y juresibe gui Señot Jesus, para junamatungo y ebangelion y grasian Yuus.</span> <span class="verse"><a name="25">25</a>Ya pago, estagüe na jutungo jamyo todos, ya ni uno guiya jamyo ni y anae guinin jupredica y raenon Yuus, ulinie y matajo mas.</span> <span class="verse"><a name="26">26</a>Enao na jucone jamyo para testigo pago na jaane, na guajo gasgasyo guinin todo y jâgâ y taotao sija.</span> <span class="verse"><a name="27">27</a>Sa trabia ti munjajayan junatungo jamyo todo ni y pinagat Yuus.</span> <span class="verse"><a name="28">28</a>Guefadaje jamyo, yan todo y manada ni y ninafanmagas jamyo ni y Espiritu Santo, para inapasto inetnon mangilisyano iyon Yuus, ni y jafajan ni y jâgâñaja.</span> <span class="verse"><a name="29">29</a>Sa jujatungo este, na despues di jumanaoyo, y manaelaye sija na lobo ufanjalom gui entalomiyo, ya ti unasobbla y manada.</span> <span class="verse"><a name="30">30</a>Ya iya jamyo locue nae ufangajulo sija taotao na jasasangan y manaelaye na güinaja sija, para ufanmangone disipulo sija para udalalag sija.</span> <span class="verse"><a name="31">31</a>Enaomina adaje, ya injaso na pot tres años, ti pumaparayo jusangane cada uno parejoja jaane yan puenge cumacasaoyo.</span> <span class="verse"><a name="32">32</a>Ya pago mañelujo, jutayuyute jamyo as Yuus, yan y sinangan y grasiaña, ni y siña manjinatsa jamyo julo, yan infanninae erensianmiyo yan todo ayo sija y manafangasgas.</span> <span class="verse"><a name="33">33</a>Sa taya jucodisia ni jaye na taotao, salape pat oro, pat magago.</span> <span class="verse"><a name="34">34</a>Ya jamyo, intingo este sija na canae y sumesetbeyo gui nesesidajo, yan ayo sija y mangachochongjo.</span> <span class="verse"><a name="35">35</a>Esta junae jamyo mauleg na ejemplo gui todosija, jaftaemano ya guaja obligasionmiyo na inadaje y manaemetgot yan injaso y sinangan y Señot Jesus, ni y ilegña: Mas dichoso y mannae qui y manresibe.</span> <span class="verse"><a name="36">36</a>¶ Ya anae munjayan jasangan taegüine, dumimo papa ya manmanayuyut todos.</span> <span class="verse"><a name="37">37</a>Ya todosija mananges ya matogtog y agâgâ Pablo ya machico.</span> <span class="verse"><a name="38">38</a>Ya ninafansenpinite todos pot y sinanganña, na ti ujalie y mataña mas. Ya maosgaejon gui jinanaoña asta y batco.</span> </p></div</div></div></body></html>