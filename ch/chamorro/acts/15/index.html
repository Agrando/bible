<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/acts/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/acts">Acts</a> &gt <strong>Chapter 15</strong></div><p><span class="verse"><a name="1">1</a>YA manmato palo taotao sija guinin Judea, ya jafanagüe y mañelo ilegñija: Yaguin ti manmasirconsida jamyo taemano y costumbren Moises, ti siña jamyo mansatbo.</span> <span class="verse"><a name="2">2</a>Ya anae megae na inaguaguat yan finaesen as Pablo yan Barnabé yan sija, y maneio jaayeg si Pablo yan si Barnabé, yan palo guiya sija, para ujafanjanao julo Jerusalem guiya apostoles yan manamco pot este na finaesen.</span> <span class="verse"><a name="3">3</a>Enao mina anae manmaesgaejon ni y iglesia gui jinanaoñija, manmalofan y inanaco Finesia, yan Samaria, ya masasangan claro y manmañotsot y Gentiles; ya ninafangosmagof y mañelo todos.</span> <span class="verse"><a name="4">4</a>Ya anae manmato Jerusalem, manmaresibe gui iglesia yan y apostoles, yan y manamco; ya jadeclara todo y finatinas Yuus pot sija.</span> <span class="verse"><a name="5">5</a>Lao mangajulo güije palo sija y inetnon Fariseo ni y manmanjonggue, ya ilegnija: Nesesita ufanmasirconsida sija, yan ufanmatago ya ujaadaje y tinago Moises.</span> <span class="verse"><a name="6">6</a>Ya mandaña y apostoles yan y manamco para ujajasuye este.</span> <span class="verse"><a name="7">7</a>Ya anae esta megae na finaesen, cumajulo si Pedro ya ilegña nu sija: Mañelo lalaje, intingoja jafa na manayeg si Yuus guiya jamyo, apmam na tiempo, na y Gentiles ujajungog y sinangan y ibangelio pot y pachotjo, ya ujajonggue.</span> <span class="verse"><a name="8">8</a>Yan si Yuus, ni y tumungo y corason, janafantestigo sija, yan janae ni y Espiritu Santo, jaftaemanoja y jafatinas guiya jita;</span> <span class="verse"><a name="9">9</a>Ya taya japolo dinesparejo entre sija yan jita, janafangasgas y corasonñija ni y jinenggue.</span> <span class="verse"><a name="10">10</a>Ya jafa pago mina intietienta si Yuus, para inpelo y yugo gui agaga y disipulo sija, na ni y mañaenata ni jita tisiña jacatga?</span> <span class="verse"><a name="11">11</a>Lao tajonggue na pot y grasian y Señot Jesus utafansatbo, taegüije iya sija.</span> <span class="verse"><a name="12">12</a>¶ Ayonae manmamatquilo todo y linajyan taotao, ya maatituye si Pablo yan Barnabé ni y jasasangan y señot sija yan y mannamanman jafatinas si Yuus gui entalo Gentiles pot sija.</span> <span class="verse"><a name="13">13</a>Ya anae manmamatquilo, manope si Santiago ilegña: Mañelo lalaje, ecungogyo.</span> <span class="verse"><a name="14">14</a>Jasangan si Simeon jaftaemano si Yuus ni y jabisita finena y Gentiles, para ufangone guiya sija taotao para y naanña.</span> <span class="verse"><a name="15">15</a>Yan pot este na manparejo y sinangan y profeta sija, ni y esta manmatugue:</span> <span class="verse"><a name="16">16</a>Anae esta munjayan estesija, jutalo mague, ya jujatsa y tabernaculon David, ni y podong; yan jujatsa talo y manmayulang güije, yan juplanta julo;</span> <span class="verse"><a name="17">17</a>Para y manetenjan na taotao, ujaaligao yi Señot, yan todo y Gentiles ni y umafanaan y naanjo.</span> <span class="verse"><a name="18">18</a>Ilegña y Señot ni y janamatungo estesija desde y tutujon y tano.</span> <span class="verse"><a name="19">19</a>Enaomina y jinasoco taegüine, na mungajit umatborota ayo sija y manguinin y entalo y Gentiles, ya jabira sija para as Yuus.</span> <span class="verse"><a name="20">20</a>Lao utatuguie sija, ya ujafañuja gui pinetlilon y idolos, yan y inábale, yan y neñicot na gâgâ, yan y jâgâ.</span> <span class="verse"><a name="21">21</a>Sa si Moises gui manmalofan na generasion, guaja gui cada siuda para ufanpredica güe ya utaetae layña gui sinagoga cada sabado na jaane.</span> <span class="verse"><a name="22">22</a>Ayonae yañija y apostoles yan y manamco yan todo y iglesia, na umanafanjanao y manmaayeg na taotao gui inetnonñija para Antioquia para ufañija yan si Pablo yan Barnabé; y naanñija, si Judas y apiyiduña Barsabas, yan si Silas, manmagas na taotao sija gui entre y mañelo:</span> <span class="verse"><a name="23">23</a>Ya manmangue carta pot sija, taegüine: Y apostoles yan manamco na mañelo, jasaluda y mañelo na Gentiles ni y mangaegue guiya Antioquia yan Siria yan Silisia:</span> <span class="verse"><a name="24">24</a>Sa injingog na palo ni y manjanao guinin iya jame, maninatborota jamyo ni y sinangan, janataelaye y antenmiyo; lao ti manmannae jam ni enao na tinago:</span> <span class="verse"><a name="25">25</a>Jinasonmame na mandañajam unoja, para innafanjanao y manmaayeg na taotao para jamyo, yan y güinaeyanmame as Pablo yan Barnabé,</span> <span class="verse"><a name="26">26</a>Taotao sija na janapeligro y jaanenñija pot y naan y Señot Jesucristo.</span> <span class="verse"><a name="27">27</a>Enaomina innajanao si Judas yan Silas, ni y infansinangane locue ni y pachotñija taegüineja.</span> <span class="verse"><a name="28">28</a>Sa y jinason y Espiritu Santo, yan jame, na munga mapolo gui jilomiyo mas dangculo na catga qui y manesesita.</span> <span class="verse"><a name="29">29</a>Na infañuja gui nengcano ni y manmaofrese y idolos, yan y jâgâ, yan y neñicot na gâgâ, yan y inábale; ya yaguin inadaje jamyo estesija, infatinas mauleg. Adios jamyo todos.</span> <span class="verse"><a name="30">30</a>¶ Ya anae manajanao, manmato Antioquia: ya janafandaña y linajyan taotao, maentrega y catta;</span> <span class="verse"><a name="31">31</a>Ni y anae munjayan mataetae, ninafansenmagof, pot y consuelo.</span> <span class="verse"><a name="32">32</a>Ya si Judas yan Silas manprofeta locue, ya japagat y mañelo ni y megae na sinangan, yan janafitme sija.</span> <span class="verse"><a name="33">33</a>Ya mañaga güije didide na tiempo, despues manafanjanao en pas ni y mañelo, para y manmatago sija.</span> <span class="verse"><a name="34">34</a>Lao si Silas ninamagof na ufañasagaja güije.</span> <span class="verse"><a name="35">35</a>Si Pablo yan si Barnabé mañasaga gui Antioquia, na mamananagüe, yan manpredidica ni y sinangan y Señot; yan megae palo locue.</span> <span class="verse"><a name="36">36</a>¶ Ya anae malofan palo jaane, ilegña si Pablo as Barnabé: Nije tajanao talo ya tabisita ya mañeluta gui cada siuda anae y guinin tapredica y sinangan y Señot, ya utalie jafa chechoñija.</span> <span class="verse"><a name="37">37</a>Ya si Barnabé malago na ujacone gachongñija si Juan, ni y apiyiduña Marcos.</span> <span class="verse"><a name="38">38</a>Lao y jinasoña si Pablo, na ti mauleg na ufañija, sa sumuja guiya sija desde Pamfilia, ya ti mandinalalag sija gui checho.</span> <span class="verse"><a name="39">39</a>Ya jumuyong dangculon minaguaguat, ya manadisapatta; ya si Barnabé jacone si Marcos, ya mangama gui batco para Chipre;</span> <span class="verse"><a name="40">40</a>Ya si Pablo jayeg si Silas ya mapos, manmaencatga ni y mañelo ni y grasian Yuus.</span> <span class="verse"><a name="41">41</a>Ya jumanao todo inanco Siria yan Silisia, janafanfitme y inetnon mangilisyano sija.</span> </p></div</div></div></body></html>