<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/acts/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/acts">Acts</a> &gt <strong>Chapter 2</strong></div><p><span class="verse"><a name="1">1</a>YA anae mato y jaanen y Pentecostes, estaba todos na mandadaña gui un sagayan.</span> <span class="verse"><a name="2">2</a>Ya enseguidas mato y boruca guinen y langet, taegüije y güinaefen y dangculo na manglo, ya ninabula todo y guima anae manmatatachong sija.</span> <span class="verse"><a name="3">3</a>Ya ayo nae manmato gui jiloñija dinga na jula sija, taegüije y guafe, ya sumaga gui jilo cada uno guiya sija.</span> <span class="verse"><a name="4">4</a>Ya sija todo manbula ni y Espiritu Santo, yan jatutujon sumangan y otro na finijo, taegüijija y Espiritu numae sija na ujasangan.</span> <span class="verse"><a name="5">5</a>Ya mañasaga güije guiya Jerusalem, Judio sija, na mandeboto na taotao, guinen todo y nasion ni y mangaegue gui papa y langet.</span> <span class="verse"><a name="6">6</a>Ya anae majungog esta na boruca, mandaña y linajyan taotao, ya sija manyinalaca, sa cada taotao jajungog sija na manguecuentos ni y finoñijaja.</span> <span class="verse"><a name="7">7</a>Ya sija todos ninafanlujan, yan ninafanmanman, ilegñija y uno ni y otro: Ada ti todo Galileo estesija y manguecuentos?</span> <span class="verse"><a name="8">8</a>Ya jafa muna tajujungog cada taotao ni y finotaja gui anae manmafañagojit?</span> <span class="verse"><a name="9">9</a>Partos, yan Medos, yan Elamitas, yan sija y mañasaga guiya Mesopotamia, yan Judea, yan Capadosia, yan Ponto, yan Asia,</span> <span class="verse"><a name="10">10</a>Yan Phrygia, yan Pamfilia, yan Egipto, yan iya Libia ni y gaegue gui otro bandan Sirene, yan y manaotao juyong guiya Roma, Judio sija yan proselitos,</span> <span class="verse"><a name="11">11</a>Cretensija, yan Arabsija: tajujungog sija manguecuentos ni y finota, y namanman na checho Yuus sija.</span> <span class="verse"><a name="12">12</a>Ya sija todos ninafanmanman, ya manbuebuenteja ilegñija uno yan y otro: Jafa este na taegüine?</span> <span class="verse"><a name="13">13</a>Lao y palo sija manmanbotlelea ilegñija: Estesija na taotao manbula nuebo na bino.</span> <span class="verse"><a name="14">14</a>¶ Lao si Pedro tumojgue julo gui entalo onse, ya jajatsa julo y inagangña, ya ilegña nu sija: Jamyo taotao Judea, yan todo y mañasaga guiya Jerusalem, polo ya este umatungo guiya jamyo, yan ecungog y sinanganjo.</span> <span class="verse"><a name="15">15</a>Sa estesija ti manbulacho, taegüenao y pinelonmiyo, sa pago y mina tresja na ora gui jaane.</span> <span class="verse"><a name="16">16</a>Lao este ayo y guinen masangan pot y profeta Joel:</span> <span class="verse"><a name="17">17</a>Na umasusede gui uttimo jaane sija, ilegña si Yuus, juchuda y Espiritujo gui jilo todo y catne; ya y famaguonmiyo lalaje yan famaguonmiyo famalaoan ufanmanprofetisa, ya patgonmiyo lalaje ujalie y liniiñija, ya y manbijo sija guiya jamyo, ufanmangüife ni y güinife sija;</span> <span class="verse"><a name="18">18</a>Magajet na y jilo y tentagojo lalaje, yan y tentagojo famalaoan nae bae juchuda güije na jaane y Espiritujo; ya sija ujaprofetisa.</span> <span class="verse"><a name="19">19</a>Ya bae jufanue ni y na manman gui sanjilo gui langet, yan señat gui sanpapa gui tano; jâgâ yan guafe yan y asgon y aso:</span> <span class="verse"><a name="20">20</a>Y atdao umatolaeca mafajomjom, ya y pilan mafajâgâ; antes di ufato y jaanin y Señot, ayo na jaane dangculo yan magas.</span> <span class="verse"><a name="21">21</a>Ya umasusede na masquesea jaye ni y umagang y naan y Señot, ufansatbo.</span> <span class="verse"><a name="22">22</a>¶ Jamyo taotao Israel sija, jingog estesija finojo; si Jesus, taotao Nasaret, un taotao maasegura na güinaeyan Yuus güe guiya jamyo pot y ninasiña sija yan y namanman, yan y señat ni y finatinas Yuus pot güiya gui entalo miyo, taegüijeja jamyo locue intingoja;</span> <span class="verse"><a name="23">23</a>Güiya manaenñaejon pot tinancho pinagat yan antes na tiningo Yuus, jamyo inquene, ni y manaelaye sija na canae ya inatane gui quiluus ya inpino.</span> <span class="verse"><a name="24">24</a>Ya si Yuus janacajulo, ya japula y piniten finatae; sa ayo ti siña maguut güe.</span> <span class="verse"><a name="25">25</a>Sa si David sumangan pot güiya: Guajo julie siempre y Señot gui menan matajo; sa güiya gaegue agapa na canaejo, para ti siña junacalamten:</span> <span class="verse"><a name="26">26</a>Enao mina y corasonjo mumagof, yan y jilajo senmagof; yan y catneco locue usaga gui ninangga.</span> <span class="verse"><a name="27">27</a>Sa ti undingo y antijo gui naftan, ni ti unnae y Santosmo para ulie y minitong.</span> <span class="verse"><a name="28">28</a>Jago guinen munatungoyo ni y chalan linâlâ: yan unnabulayo minagof gui menamo.</span> <span class="verse"><a name="29">29</a>Mañelujo lalaje, siñayo libre na jusangane jamyo ni y patriarca David, na matae ya majafot, ya y naftanña gaegue guiya jita asta pago na jaane.</span> <span class="verse"><a name="30">30</a>Taegüine, na güiya profeta, ya jatungo na si Yuus manjula ni y juramento pot güiya, na y tinegcha y lomoña ya unafatachong Uno gui tronuña.</span> <span class="verse"><a name="31">31</a>Sa guinen jalie este antes, na jasangan y quinajulo Cristo, na y antiña ti mapolo gui naftan; ni y catneña ulie y minitong.</span> <span class="verse"><a name="32">32</a>Este y as Jesus ni y ninacajulo as Yuus, ya enaomina jita todos mantestigo.</span> <span class="verse"><a name="33">33</a>Taegüine na majatsa gui agapa na canae Yuus, ya guinen jaresibe guine y Tata y promesan Espiritu Santo, güiya chumuda este y inlie pago yan y injingog.</span> <span class="verse"><a name="34">34</a>Sa si David ti cajulo gui langet; lao ilegña nu güiyaja: Y Señot ilegña ni y Señotjo, fatachong gui agapa na canaejo,</span> <span class="verse"><a name="35">35</a>Asta que jupolo y enemigumo para fañajangan y adengmo.</span> <span class="verse"><a name="36">36</a>Polo ya todo y guima Israel ujatungo magajet, na si Yuus fumatinas güe y Señot yan Cristo; este uje y inatane gui quiluus.</span> <span class="verse"><a name="37">37</a>Ya anae sija jajungog este, manmañiente gui corasonñija, ya ilegñija as Pedro yan y palo na apostoles sija: Mañelujo lalaje, jafajam infatinas?</span> <span class="verse"><a name="38">38</a>Ayo nae si Pedro ilegña nu sija: Fanmañotsot, ya infanmatagpange cada uno guiya jamyo, ni y naan Jesucristo, para inasiin y isaomiyo, yan inresibe y ninaen y Espiritu Santo.</span> <span class="verse"><a name="39">39</a>Sa y promesa para jamyo, yan para y famaguonmiyo, yan para todos, asta ayo sija y mangaegue gui chago, jayeja y inagang ni y Señot Yuusta.</span> <span class="verse"><a name="40">40</a>Yan megae otro na finijo janae testimonio, yan jasangane ilegña: Satba jamyo güine gui managuaguat na generasion.</span> <span class="verse"><a name="41">41</a>¶ Ya ayo sija y manmagof rumesibe y finoña, manmatagpange: ya ayo na jaane, maaumenta guiya sija buente tres mit na taotao.</span> <span class="verse"><a name="42">42</a>Ya sija sisigueja fitme gui finanagüen y apostoles sija, yan mandadañaja yan maipe y pan, yan an manmaetae.</span> <span class="verse"><a name="43">43</a>Ya minaañao mato gui jilo todo y ante: yan megae na namanman yan señat manmafatinas pot y apostoles sija.</span> <span class="verse"><a name="44">44</a>Ya todo ayo sija y manmanjonggue, mandadañaja, yan manguaja todo güinaja para uiyon todo;</span> <span class="verse"><a name="45">45</a>Ya jabende iyonñija y güinajañija, yan ya manmapapatte y taotao sija cada uno taemanoja y nesesitaoña.</span> <span class="verse"><a name="46">46</a>Ya sija sisigueja fitme, yan unoja corasonñija todo y jaane, gui guimayuus, yan an maipe y pan sija gui iyasija, ya jacano nañija ni y mainagof, yan sensiyo y corasonñija.</span> <span class="verse"><a name="47">47</a>Manmanalaba as Yuus, yan mangaefabot ni y todo y taotao sija. Ya y Señot jaaumenta sija cada jaane, ni ayo sija y mansasatbo.</span> </p></div</div></div></body></html>