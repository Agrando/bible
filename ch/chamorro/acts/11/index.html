<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ch/chamorro/acts/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ch">Chamorro</a> &gt; <a href="/ch/chamorro">Chamorro: Y Santa Biblia (1908)</a> &gt; <a href="/ch/chamorro/acts">Acts</a> &gt <strong>Chapter 11</strong></div><p><span class="verse"><a name="1">1</a>YA y apostoles yan y mañelo ni y manestaba Judea, jajungog na y Gentiles jaresibe locue y sinangan Yuus.</span> <span class="verse"><a name="2">2</a>Ya anae mato si Pedro Jerusalem, managuaguat yan ayo sija y manmansirconsisida,</span> <span class="verse"><a name="3">3</a>Ilegñija: Jago jumajalom jao gui ti manmasirconsida, yan manjajamyo mañocho.</span> <span class="verse"><a name="4">4</a>Lao si Pedro jasigue sumangane sija claro y sinesede, ilegña:</span> <span class="verse"><a name="5">5</a>Estabayo gui siuda guiya Joppe na mananaetae; ya anae lalangoyo, julie y vision, un nayan tumunog, taegüije y dangculo na sabanas, ni mapolo pot cuatro punta ni y tumunog guinin y langet; ya mato guiya guajo:</span> <span class="verse"><a name="6">6</a>Ya anae juatan ayo, ya jujaso, julie y cuatro patasña na gâgâ gui tano, yan manmachaleg sija na gâgâ, yan y mangucunanaf na gâgâ, yan y pajaro sija gui aire.</span> <span class="verse"><a name="7">7</a>Ya jujungog locue y inagang na ilegña nu guajo: Cajulo Pedro; puno ya uncano.</span> <span class="verse"><a name="8">8</a>Lao ilegco: Aje, Señot: sa taya comun, pat áplacha guinin jumalom gui jalom pachotjo.</span> <span class="verse"><a name="9">9</a>Lao jaopeyo talo y inagang guinin y langet, ilegña: Jafa y janagasgas si Yuus, chamo fumatitinas comun.</span> <span class="verse"><a name="10">10</a>Ya este mafatinas tres biaje: ya todo manmachule talo guato gui langet.</span> <span class="verse"><a name="11">11</a>Ya estagüe enseguidas manotojgue güije gui menan guma anae sumasagayo, tres na taotao, manmatago guinin Sesarea para iya guajo.</span> <span class="verse"><a name="12">12</a>Ya jatagoyo na judalalag sija ya chajo fumatitinas dinesparejo. Ya manjame yan este sija y saes na mañelo, ya manjalomjam gui guima y taotao:</span> <span class="verse"><a name="13">13</a>Ya jasanganejam ni y liniiña ni y angjet ni y tumotojgue gui jalom gumaña, ya jaftaemano ilegña nu güiya: Fanago taotao para Joppe, ya uncone si Simon ni y apiyiduña Pedro;</span> <span class="verse"><a name="14">14</a>Ya unsinangane sinangan sija anae unsatbo; jago, yan todo y guimamo.</span> <span class="verse"><a name="15">15</a>Ya anae sigue di cumuentosyo, podong y Espiritu Santo gui jiloñija, taegüijeja gui jilota gui tutujonña.</span> <span class="verse"><a name="16">16</a>Ayonae jujaso y sinangan y Señot, ni y ilegña: Si Juan, magajet na managpapange ni y janom; lao jamyo infanmatagpange ni y Espiritu Santo.</span> <span class="verse"><a name="17">17</a>Sa yaguin manninae sija locue as Yuus y ninae, taegüije y janaejit anae jumongguejit y Señot Jesucristo, ya jayeyo na siña jucontra si Yuus?</span> <span class="verse"><a name="18">18</a>Ya anae jajungog sija estesija, manmamatquilo, ya manamalag si Yuus, ilegñija: Magajet na janae locue si Yuus y Gentiles sinetsot para linâlâ.</span> <span class="verse"><a name="19">19</a>¶ Ya ayo sija y manmachalapon pot y mapetsiguen ni y Esteban, manjanao asta Finesia, yan Chipre, yan Antioquia, ya taya nae japredica y sinangan na ayoja sija y Judios.</span> <span class="verse"><a name="20">20</a>Ya palo guiya sija taotao Chipre, yan Sirene, ya anae manmato Antioquia, manguentos yan y Griegosija, ya japredica y Señot Jesus.</span> <span class="verse"><a name="21">21</a>Ya mañisijaja yan y canae y Señot; ya megae manmanjonggue ya jabira sija para y Señot.</span> <span class="verse"><a name="22">22</a>Ya mato este sija na notisia gui iglesia ni y estaba Jerusalem: ya matago si Barnabé, na ujanao asta Antioquia;</span> <span class="verse"><a name="23">23</a>Ya anae mato, ya jalie y grasian Yuus, magof güe; ya jasangane sija todo, na nu sinasuyen y corasonñija, unafanmeton sija gui Señot:</span> <span class="verse"><a name="24">24</a>Sa güiya mauleg na taotao, ya bula ni y Espiritu Santo, yan jinenggue: ya megae na taotao manmafato gui Señot.</span> <span class="verse"><a name="25">25</a>Ayonae mapos güe para Tarso, para ualigao si Saulo:</span> <span class="verse"><a name="26">26</a>Ya anae jasoda, jacone guato Antioquia. Ya un año di mandadañaja güije yan iglesia, ya manmamananagüe megae na taotao; ya y disipulo sija manmafanaan finena mangilisyano guiya Antioquia.</span> <span class="verse"><a name="27">27</a>¶ Ya este sija na jaane, manmato profeta sija guinin Jerusalem para Antioquia,</span> <span class="verse"><a name="28">28</a>Ya tumojgue julo uno guiya sija, na y naanña Agabo, ya janamatungo pot y Espiritu na uguaja un dangculon niñalang gui todo y tano: ya umasusede gui tiempon Claudio Sesat.</span> <span class="verse"><a name="29">29</a>Ayonae y disipulo sija, cada uno jaftaemano y güinajaña, jadetetmina para umanamamaela inayuda para y mañelo ni y mañasaga Judea:</span> <span class="verse"><a name="30">30</a>Ya sija locue jafatinas, janamaela para y manamco pot y canae Barnabé yan Saulo.</span> </p></div</div></div></body></html>