<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/luke/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/luke">Luke</a> &gt <strong>Chapter 24</strong></div><p><span class="verse"><a name="1">1</a>Jumapili, alfajiri na mapema, wale wanawake walikwenda kaburini wakichukua yale manukato waliyotayarisha.</span> <span class="verse"><a name="2">2</a>Walikuta lile jiwe limeviringishwa mbali na kaburi.</span> <span class="verse"><a name="3">3</a>Walipoingia ndani, hawakuona mwili wa Bwana Yesu.</span> <span class="verse"><a name="4">4</a>Walipokuwa bado wanashangaa juu ya jambo hilo, mara watu wawili waliovaa mavazi yenye kung`aa sana, wakasimama karibu nao.</span> <span class="verse"><a name="5">5</a>Hao wanawake wakaingiwa na hofu, wakainama chini. Ndipo wale watu wakawaambia, "Kwa nini mnamtafuta aliye hai kati ya wafu?</span> <span class="verse"><a name="6">6</a>Hayuko hapa; amefufuka. Kumbukeni aliyowaambieni alipokuwa kule Galilaya:</span> <span class="verse"><a name="7">7</a>`Ni lazima Mwana wa Mtu atolewe kwa watu waovu, nao watamsulubisha, na siku ya tatu atafufuka."`</span> <span class="verse"><a name="8">8</a>Hapo wanawake wakayakumbuka maneno yake,</span> <span class="verse"><a name="9">9</a>wakarudi kutoka kaburini, wakawapa mitume wale kumi na mmoja na wengine habari za mambo hayo yote.</span> <span class="verse"><a name="10">10</a>Hao waliotoa habari hizo kwa mitume ni: Maria Magdalene, Yoana na Maria mama wa Yakobo, pamoja na wanawake wengine walioandamana nao.</span> <span class="verse"><a name="11">11</a>Mitume waliyachukua maneno hayo kama yasiyo na msingi, hivyo hawakuamini.</span> <span class="verse"><a name="12">12</a>Lakini Petro alitoka, akaenda mbio hadi kaburini. Alipoinama kuchungulia ndani, akaiona tu ile sanda. Akarudi nyumbani huku akiwa anashangaa juu ya hayo yaliyotokea.</span> <span class="verse"><a name="13">13</a>Siku hiyohiyo, wawili kati ya wafuasi wake Yesu wakawa wanakwenda katika kijiji kimoja kiitwacho Emau, umbali wa kilomita kumi na moja kutoka Yerusalemu.</span> <span class="verse"><a name="14">14</a>Wakawa wanazungumza juu ya hayo yote yaliyotukia.</span> <span class="verse"><a name="15">15</a>Walipokuwa wakizungumza na kujadiliana, Yesu mwenyewe akatokea, akatembea pamoja nao.</span> <span class="verse"><a name="16">16</a>Walimwona kwa macho, lakini hawakumtambua.</span> <span class="verse"><a name="17">17</a>Akawauliza, "Mnazungumza nini huku mnatembea?" Nao wakasimama kimya, nyuso zao wamezikunja kwa huzuni.</span> <span class="verse"><a name="18">18</a>Mmoja, aitwaye Kleopa, akamjibu, "Je, wewe ni mgeni peke yako Yerusalemu ambaye hujui yaliyotukia huko siku hizi?"</span> <span class="verse"><a name="19">19</a>Naye akawajibu, "Mambo gani?" Wao wakamjibu, "Mambo yaliyompata Yesu wa Nazareti. Yeye alikuwa nabii mwenye uwezo wa kutenda na kufundisha mbele ya Mungu na mbele ya watu wote.</span> <span class="verse"><a name="20">20</a>Makuhani na watawala wetu walimtoa ahukumiwe kufa, wakamsulubisha.</span> <span class="verse"><a name="21">21</a>Lakini sisi tulitumaini kwamba yeye ndiye angeikomboa Israeli. Zaidi ya hayo yote, leo ni siku ya tatu tangu mambo hayo yalipotendeka.</span> <span class="verse"><a name="22">22</a>Tena, wanawake wengine wa kwetu wametushtua. Walikwenda kaburini mapema asubuhi,</span> <span class="verse"><a name="23">23</a>wasiukute mwili wake. Wakarudi wakasema kwamba walitokewa na malaika waliowaambia kwamba alikuwa hai.</span> <span class="verse"><a name="24">24</a>Wengine wetu walikwenda kaburini wakashuhudia yale waliyosema hao wanawake; ila yeye hawakumwona."</span> <span class="verse"><a name="25">25</a>Kisha Yesu akawaambia, "Mbona mu wapumbavu kiasi hicho na mioyo yenu ni mizito hivyo kusadiki yote yaliyonenwa na manabii?</span> <span class="verse"><a name="26">26</a>Je, haikumpasa Kristo kuteswa, na hivyo aingie katika utukufu wake?"</span> <span class="verse"><a name="27">27</a>Akawafafanulia mambo yote yaliyomhusu yeye katika Maandiko Matakatifu kuanzia Mose hadi manabii wote.</span> <span class="verse"><a name="28">28</a>Walipokikaribia kile kijiji walikokuwa wanakwenda, Yesu akafanya kana kwamba anaendelea na safari;</span> <span class="verse"><a name="29">29</a>lakini wao wakamsihi wakisema, "Kaa pamoja nasi, maana kunakuchwa, na usiku unakaribia." Basi, akaingia kijijini, akakaa pamoja nao.</span> <span class="verse"><a name="30">30</a>Alipoketi kula chakula pamoja nao, akachukua mkate, akaubariki, akaumega, akawapa.</span> <span class="verse"><a name="31">31</a>Mara macho yao yakafumbuliwa, wakamtambua; lakini yeye akatoweka kati yao.</span> <span class="verse"><a name="32">32</a>Basi, wakaambiana, "Je, mioyo yetu haikuwa inawaka ndani yetu wakati alipokuwa anatufafanulia Maandiko Matakatifu kule njiani?"</span> <span class="verse"><a name="33">33</a>Wakaondoka saa ileile, wakarudi Yerusalemu: wakawakuta wale mitume kumi na mmoja na wale wengine waliokuwa pamoja nao, wamekusanyika</span> <span class="verse"><a name="34">34</a>wakisema, "Hakika Bwana amefufuka, amemtokea Simoni."</span> <span class="verse"><a name="35">35</a>Basi, hao wafuasi wawili wakawajulisha yale yaliyowapata njiani, na jinsi walivyomtambua katika kumega mkate.</span> <span class="verse"><a name="36">36</a>Wanafunzi wote wawili walipokuwa wakiwaambia hayo, Yesu mwenyewe akasimama kati yao, akawaambia "Amani kwenu."</span> <span class="verse"><a name="37">37</a>Wakashtuka na kushikwa na hofu wakidhani wameona mzimu.</span> <span class="verse"><a name="38">38</a>Lakini yeye akawaambia, "Kwa nini mnafadhaika? Mbona mnakuwa na mashaka mioyoni mwenu?</span> <span class="verse"><a name="39">39</a>Angalieni mikono na miguu yangu, ya kwamba ni mimi mwenyewe. Nipapaseni mkanione, maana mzimu hauna mwili na mifupa kama mnionavyo."</span> <span class="verse"><a name="40">40</a>Baada ya kusema hayo, akawaonyesha mikono na miguu.</span> <span class="verse"><a name="41">41</a>Wakiwa bado katika hali ya kutosadiki kwa sababu ya furaha yao, na wakiwa wanastaajabu, akawauliza, "Mnacho chakula chochote hapa?"</span> <span class="verse"><a name="42">42</a>Wakampa kipande cha samaki wa kuokwa.</span> <span class="verse"><a name="43">43</a>Akakichukua, akala, wote wakimwona.</span> <span class="verse"><a name="44">44</a>Halafu akawaambia, "Hii ndiyo maana ya maneno niliyowaambia nilipokuwa pamoja nanyi: kwamba ilikuwa lazima kukamilisha yote yaliyoandikwa juu yangu katika Sheria ya Mose na katika vitabu vya manabii na katika kitabu cha Zaburi."</span> <span class="verse"><a name="45">45</a>Kisha, akaziangazia akili zao ili wapate kuelewa Maandiko Matakatifu.</span> <span class="verse"><a name="46">46</a>Akawaambia, "Ndivyo ilivyoandikwa, kwamba Kristo atateswa na siku ya tatu atafufuka kutoka wafu,</span> <span class="verse"><a name="47">47</a>na kwamba ni lazima, kwa jina lake, mataifa yote kuanzia na Yerusalemu yahubiriwe juu ya kutubu na kusamehewa dhambi.</span> <span class="verse"><a name="48">48</a>Ninyi ni mashahidi wa mambo hayo.</span> <span class="verse"><a name="49">49</a>Nami mwenyewe nitawapelekeeni yule ambaye Baba aliahidi kumtuma, lakini ngojeni huku mjini mpaka mtakapopewa ile nguvu itokayo juu."</span> <span class="verse"><a name="50">50</a>Kisha akawaongoza nje ya mji hadi Bethania, akainua mikono yake juu, akawabariki.</span> <span class="verse"><a name="51">51</a>Alipokuwa anawabariki, akawaacha; akachukuliwa mbinguni.</span> <span class="verse"><a name="52">52</a>Wao wakamwabudu, wakarudi Yerusalemu wakiwa na furaha kubwa:</span> <span class="verse"><a name="53">53</a>wakakaa muda wote Hekaluni wakimsifu Mungu.</span> </p></div</div></div></body></html>