<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/luke/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/luke">Luke</a> &gt <strong>Chapter 18</strong></div><p><span class="verse"><a name="1">1</a>Basi, Yesu aliwasimulia mfano kuonyesha kwamba ni lazima kusali daima bila kukata tamaa.</span> <span class="verse"><a name="2">2</a>Alisema: "Katika mji mmoja kulikuwa na hakimu ambaye hakuwa anamcha Mungu wala kumjali binadamu.</span> <span class="verse"><a name="3">3</a>Katika mji huohuo, kulikuwa pia na mama mmoja mjane, ambaye alimwendea huyo hakimu mara nyingi akimwomba amtetee apate haki yake kutoka kwa adui yake.</span> <span class="verse"><a name="4">4</a>Kwa muda mrefu huyo hakimu hakupenda kumtetea huyo mjane; lakini, mwishowe akajisemea: `Ingawa mimi simchi Mungu wala simjali binadamu,</span> <span class="verse"><a name="5">5</a>lakini kwa vile huyu mjane ananisumbua, nitamtetea; la sivyo ataendelea kufika hapa, na mwisho atanichosha kabisa!"`</span> <span class="verse"><a name="6">6</a>Basi, Bwana akaendelea kusema, "Sikieni jinsi alivyosema huyo hakimu mbaya.</span> <span class="verse"><a name="7">7</a>Je, ndio kusema Mungu hatawatetea wale aliowachagua, ambao wanamlilia mchana na usiku? Je, atakawia kuwasikiliza?</span> <span class="verse"><a name="8">8</a>Nawaambieni atawatetea upesi. Hata hivyo, je, kutakuwako na imani duniani wakati Mwana wa Mtu atakapokuja?"</span> <span class="verse"><a name="9">9</a>Halafu Yesu aliwaambia pia mfano wa wale ambao walijiona kuwa wema na kuwadharau wengine.</span> <span class="verse"><a name="10">10</a>"Watu wawili walipanda kwenda Hekaluni kusali: mmoja Mfarisayo, na mwingine mtoza ushuru.</span> <span class="verse"><a name="11">11</a>Huyo Mfarisayo akasimama, akasali kimoyomoyo: `Ee Mungu, nakushukuru kwa vile mimi si kama watu wengine: walafi, wadanganyifu au wazinzi. Nakushukuru kwamba mimi si kama huyu mtoza ushuru.</span> <span class="verse"><a name="12">12</a>Nafunga mara mbili kwa juma, natoa zaka sehemu ya kumi ya pato langu.`</span> <span class="verse"><a name="13">13</a>Lakini yule mtoza ushuru, akiwa amesimama kwa mbali bila hata kuinua macho yake mbinguni, ila tu akijipiga kifua kwa huzuni, alisema: `Ee Mungu, unionee huruma mimi mwenye dhambi.`</span> <span class="verse"><a name="14">14</a>Nawaambieni, huyu mtoza ushuru alirudi nyumbani akiwa amesamehewa. Lakini yule mwingine, sivyo. Kwa maana kila anayejikweza atashushwa, na kila anayejishusha atakwezwa."</span> <span class="verse"><a name="15">15</a>Watu walimletea Yesu watoto wadogo ili awawekee mikono yake. Wanafunzi walipowaona, wakawazuia kwa maneno makali.</span> <span class="verse"><a name="16">16</a>Lakini Yesu akawaita kwake akisema: "Waacheni hao watoto waje kwangu, wala msiwazuie, kwa maana Ufalme wa Mungu ni kwa ajili ya watu kama hawa.</span> <span class="verse"><a name="17">17</a>Nawaambieni kweli, mtu yeyote asiyeupokea Ufalme wa Mungu kama mtoto mdogo, hataingia katika Ufalme huo."</span> <span class="verse"><a name="18">18</a>Kiongozi mmoja, Myahudi, alimwuliza Yesu, "Mwalimu mwema, nifanye nini ili niweze kuupata uzima wa milele?"</span> <span class="verse"><a name="19">19</a>Yesu akamwambia, "Mbona waniita mwema? Hakuna aliye mwema ila Mungu peke yake.</span> <span class="verse"><a name="20">20</a>Unazijua amri: `Usizini; usiue; usiibe; usitoe ushahidi wa uongo; waheshimu baba yako na mama yako."`</span> <span class="verse"><a name="21">21</a>Yeye akasema, "Hayo yote nimeyazingatia tangu ujana wangu."</span> <span class="verse"><a name="22">22</a>Yesu aliposikia hayo akamwambia, "Unatakiwa bado kufanya kitu kimoja: uza kila ulicho nacho, wagawie maskini, na hivyo utakuwa na hazina yako mbinguni; halafu njoo unifuate."</span> <span class="verse"><a name="23">23</a>Lakini huyo mtu aliposikia hayo, alihuzunika sana kwa sababu alikuwa tajiri sana.</span> <span class="verse"><a name="24">24</a>Yesu alipoona akihuzunika hivyo, akasema, "Jinsi gani ilivyo vigumu kwa matajiri kuingia katika Ufalme wa Mungu!</span> <span class="verse"><a name="25">25</a>Naam, ni rahisi zaidi kwa ngamia kupita katika tundu la sindano, kuliko tajiri kuingia katika Ufalme wa Mungu."</span> <span class="verse"><a name="26">26</a>Wale watu waliposikia hayo, wakasema, "Nani basi, atakayeokolewa?"</span> <span class="verse"><a name="27">27</a>Yesu akajibu, "Yasiyowezekana kwa binadamu, yanawezekana kwa Mungu."</span> <span class="verse"><a name="28">28</a>Naye Petro akamwuliza, "Na sisi je? Tumeacha vitu vyote tukakufuata!"</span> <span class="verse"><a name="29">29</a>Yesu akawaambia, "Kweli nawaambieni, mtu yeyote aliyeacha nyumba au mke au kaka au wazazi au watoto kwa ajili ya Ufalme wa Mungu,</span> <span class="verse"><a name="30">30</a>atapokea mengi zaidi wakati huu wa sasa, na kupokea uzima wa milele wakati ujao."</span> <span class="verse"><a name="31">31</a>Yesu aliwachukua kando wale kumi na wawili, akawaambia, "Sikilizeni! Tunakwenda Yerusalemu na huko kila kitu kilichoandikwa na manabii kuhusu Mwana wa Mtu kitakamilishwa.</span> <span class="verse"><a name="32">32</a>Kwa maana atakabidhiwa kwa watu wa mataifa nao watamtendea vibaya na kumtemea mate.</span> <span class="verse"><a name="33">33</a>Watampiga mijeledi, watamuua; lakini siku ya tatu atafufuka."</span> <span class="verse"><a name="34">34</a>Lakini wao hawakuelewa hata kidogo jambo hilo; walikuwa wamefichwa maana ya maneno hayo, na hawakutambua yaliyosemwa.</span> <span class="verse"><a name="35">35</a>Wakati Yesu alipokaribia Yeriko, kulikuwa na mtu mmoja kipofu ameketi njiani akiomba.</span> <span class="verse"><a name="36">36</a>Aliposikia umati wa watu ukipita aliuliza, "Kuna nini?"</span> <span class="verse"><a name="37">37</a>Wakamwambia, "Yesu wa Nazareti anapita."</span> <span class="verse"><a name="38">38</a>Naye akapaza sauti akisema, "Yesu, Mwana wa Daudi, nihurumie!"</span> <span class="verse"><a name="39">39</a>Wale watu waliotangulia wakamkemea wakimwambia anyamaze; lakini yeye akazidi kupaza sauti: "Mwana wa Daudi, nihurumie;"</span> <span class="verse"><a name="40">40</a>Yesu alisimama, akaamuru wamlete mbele yake. Yule kipofu alipofika karibu, Yesu akamwuliza,</span> <span class="verse"><a name="41">41</a>"Unataka nikufanyie nini?" Naye akamjibu, "Bwana, naomba nipate kuona tena."</span> <span class="verse"><a name="42">42</a>Yesu akamwambia, "Ona! Imani yako imekuponya."</span> <span class="verse"><a name="43">43</a>Na mara yule aliyekuwa kipofu akapata kuona, akamfuata Yesu akimtukuza Mungu. Watu wote walipoona hayo, wakamsifu Mungu.</span> </p></div</div></div></body></html>