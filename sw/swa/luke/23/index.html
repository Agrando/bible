<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/luke/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/luke">Luke</a> &gt <strong>Chapter 23</strong></div><p><span class="verse"><a name="1">1</a>Kisha, wote kwa jumla, wakasimama, wakampeleka Yesu mbele ya Pilato.</span> <span class="verse"><a name="2">2</a>Wakaanza kumshtaki wakisema: "Tulimkuta mtu huyu akiwapotosha watu wetu, akipinga kulipa kodi kwa Kaisari na kujiita ati yeye ni Kristo, Mfalme."</span> <span class="verse"><a name="3">3</a>Pilato akamwuliza Yesu, "Wewe ni Mfalme wa Wayahudi?" Yesu akamjibu, "Wewe umesema."</span> <span class="verse"><a name="4">4</a>Pilato akawaambia makuhani wakuu na umati wa watu, "Sioni kosa lolote katika mtu huyu."</span> <span class="verse"><a name="5">5</a>Lakini wao wakasisitiza wakisema: "Anawachochea watu kwa mafundisho yake katika nchi yote ya Yudea; alianza Galilaya, na sasa yuko hapa."</span> <span class="verse"><a name="6">6</a>Pilato aliposikia hayo, akauliza, "Je, mtu huyu ni mwenyeji wa Galilaya?"</span> <span class="verse"><a name="7">7</a>Alipojua kwamba Yesu alikuwa chini ya utawala wa Herode, akampeleka kwa Herode, ambaye wakati huo alikuwa Yerusalemu.</span> <span class="verse"><a name="8">8</a>Herode alifurahi sana alipomwona Yesu. Alikuwa amekwisha sikia habari zake, na hivyo alikuwa anatazamia kwa muda mrefu kumwona kwa macho yake mwenyewe. Zaidi ya hayo, alikuwa anatumaini kumwona Yesu akitenda mwujiza.</span> <span class="verse"><a name="9">9</a>Basi, akamwuliza maswali mengi kwa muda mrefu, lakini Yesu hakumjibu neno.</span> <span class="verse"><a name="10">10</a>Makuhani wakuu na walimu wa Sheria wakajitokeza mbele, wakatoa mashtaka yao kwa nguvu sana.</span> <span class="verse"><a name="11">11</a>Basi, herode pamoja na maaskari wake, wakamwaibisha Yesu na kumfanyia mzaha; kisha wakamvika vazi la kifalme, wakamrudisha kwa Pilato.</span> <span class="verse"><a name="12">12</a>Herode na Pilato, ambao hapo awali walikuwa maadui, tangu siku hiyo wakawa marafiki.</span> <span class="verse"><a name="13">13</a>Basi, Pilato akaitisha mkutano wa makuhani wakuu, viongozi na watu,</span> <span class="verse"><a name="14">14</a>akawaambia, "Mmemleta mtu huyu kwangu mkisema kwamba alikuwa anawapotosha watu. Sasa sikilizeni! Baada ya kuchunguza jambo hilo mbele yenu, sikumpata na kosa lolote kuhusu mashtaka yenu juu yake.</span> <span class="verse"><a name="15">15</a>Wala si mimi tu, bali hata Herode hakuona kosa lolote, kwa maana amemrudisha kwangu. Ni dhahiri kwamba mtu huyu hakufanya chochote kinachostahili adhabu ya kifo.</span> <span class="verse"><a name="16">16</a>Hivyo, nitaamuru apigwe viboko, halafu nitamwachilia."*ff* mmoja.</span> <span class="verse"><a name="17">17</a>missing</span> <span class="verse"><a name="18">18</a>Lakini wote wakapiga kelele pamoja: "Mwondoe huyo, utufungulie Baraba!"</span> <span class="verse"><a name="19">19</a>Baraba alikuwa ametiwa ndani kwa kusababisha uasi katika mji na pia kwa sababu ya kuua.)</span> <span class="verse"><a name="20">20</a>Pilato alitaka kumwachilia Yesu, hivyo akasema nao tena;</span> <span class="verse"><a name="21">21</a>lakini wao wakapiga kelele: "Msulubishe, msulubishe!"</span> <span class="verse"><a name="22">22</a>Pilato akawaambia mara ya tatu, "Amefanya kosa gani? Sioni kosa lolote kwake linalomstahili auawe; kwa hiyo nitampiga viboko, halafu nimwachilie."</span> <span class="verse"><a name="23">23</a>Lakini wao wakazidi kupiga kelele kwa nguvu sana, kwamba Yesu ni lazima asulubiwe. Mwishowe, sauti zao zikashinda.</span> <span class="verse"><a name="24">24</a>Basi, Pilato akaamua kwamba matakwa yao yatimizwe.</span> <span class="verse"><a name="25">25</a>Akamfungua kutoka gerezani yule waliyemtaka, ambaye alikuwa ametiwa gerezani kwa sababu ya uasi na kuua; akamtoa Yesu kwao, wamfanyie walivyotaka.</span> <span class="verse"><a name="26">26</a>Walipokuwa wakimpeleka, walikutana na mtu mmoja, aitwaye Simoni wa Kurene, aliyekuwa anatoka shambani. Basi, walimkamata, wakamtwika ule msalaba auchukue nyuma ya Yesu.</span> <span class="verse"><a name="27">27</a>Watu, umati kwa umati, walimfuata; miongoni mwao wakiwemo wanawake waliokuwa wanaomboleza na kumlilia.</span> <span class="verse"><a name="28">28</a>Yesu akawageukia, akasema, "Enyi kina mama wa Yerusalemu! Msinililie mimi, ila lieni kwa ajili yenu wenyewe na kwa ajili ya watoto wenu.</span> <span class="verse"><a name="29">29</a>Maana, hakika siku zitakuja ambapo watasema: `Heri yao wale walio tasa, ambao hawakupata kuzaa wala kunyonyesha watoto!`</span> <span class="verse"><a name="30">30</a>Wakati huo, ndipo watu wataanza kuiambia milima: `Tuangukieni!` na vilima, `Tufunikeni!`</span> <span class="verse"><a name="31">31</a>Kwa maana, kama watu wanautendea mti mbichi namna hiyo, itakuwaje kwa mti mkavu?"</span> <span class="verse"><a name="32">32</a>Waliwachukua pia watu wengine wawili, wahalifu, wauawe pamoja naye.</span> <span class="verse"><a name="33">33</a>Walipofika mahali paitwapo, "Fuvu la Kichwa," ndipo wakamsulubisha Yesu pamoja na wale wahalifu wawili, mmoja upande wake wa kulia na mwingine upande wake wa kushoto.</span> <span class="verse"><a name="34">34</a>Yesu akasema, "Baba, uwasamehe kwa maana hawajui wanalofanya." Kisha wakagawana mavazi yake kwa kuyapigia kura.</span> <span class="verse"><a name="35">35</a>Watu wakawa wamesimama pale wakitazama. Nao viongozi wakamdhihaki wakisema: "Amewaokoa wengine; sasa na ajiokoe mwenyewe, kama yeye ndiye Kristo, mteule wa Mungu!"</span> <span class="verse"><a name="36">36</a>Askari nao walimdhihaki pia; walimwendea wakampa siki</span> <span class="verse"><a name="37">37</a>wakisema: "Kama kweli wewe ni Mfalme wa Wayahudi, jiokoe mwenyewe."</span> <span class="verse"><a name="38">38</a>Vilevile maandishi haya yalikuwa yameandikwa na kuwekwa juu yake: "Huyu ndiye Mfalme wa Wayahudi."</span> <span class="verse"><a name="39">39</a>Mmoja wa wale wahalifu waliotundikwa msalabani, alimtukana akisema: "Je, si kweli kwamba wewe ndiwe Kristo? Basi, jiokoe mwenyewe, utuokoe na sisi pia."</span> <span class="verse"><a name="40">40</a>Lakini yule mhalifu mwingine akamkemea mwenzake akisema: "Wewe humwogopi Mungu hata kidogo? Wewe umepata adhabu hiyohiyo.</span> <span class="verse"><a name="41">41</a>Wewe na mimi tunastahili, maana haya ni malipo ya yale tuliyotenda. Lakini mtu huyu hakufanya chochote kibaya."</span> <span class="verse"><a name="42">42</a>Kisha akasema, "Ee Yesu! Unikumbuke wakati utakapoingia katika ufalme wako."</span> <span class="verse"><a name="43">43</a>Yesu akamwambia, "Nakwambia kwa hakika, leo utakuwa pamoja nami peponi."</span> <span class="verse"><a name="44">44</a>Ilikuwa yapata saa sita mchana; jua likaacha kuangaza, giza likafunika nchi yote mpaka saa tisa,</span> <span class="verse"><a name="45">45</a>na pazia lililokuwa limetundikwa Hekaluni likapasuka vipande viwili.</span> <span class="verse"><a name="46">46</a>Yesu akalia kwa sauti kubwa: "Baba, naiweka roho yangu mikononi mwako." Alipokwisha sema hayo, akakata roho. ic</span> <span class="verse"><a name="47">47</a>Hapo, yule jemadari alipoona yaliyotukia akamsifu Mungu akisema: "Hakika huyu alikuwa mtu mwema."</span> <span class="verse"><a name="48">48</a>Watu wale wote waliokuwa wamekusanyika hapo kwa ajili ya tukio hilo, walipoona hayo yaliyotukia, walirudi makwao wakijipiga vifua kwa huzuni.</span> <span class="verse"><a name="49">49</a>Marafiki zake wote pamoja na wale wanawake walioandamana naye kutoka Galilaya, walisimama kwa mbali kutazama tukio hilo.</span> <span class="verse"><a name="50">50</a>Kulikuwa na mtu mmoja jina lake Yosefu, mwenyeji wa kijiji kimoja cha Wayahudi kiitwacho Armathaya. Alikuwa mtu mwema anayeheshimika;</span> <span class="verse"><a name="51">51</a>Alikuwa akitazamia kuja kwa Ufalme wa Mungu. Ingawa alikuwa mmoja wa Baraza kuu la Wayahudi, hakuwa amekubaliana nao katika kitendo chao.</span> <span class="verse"><a name="52">52</a>Basi, yeye alikwenda kwa Pilato, akaomba apewe mwili wa Yesu.</span> <span class="verse"><a name="53">53</a>Kisha, akaushusha mwili huo kutoka msalabani, akauzungushia sanda ya kitani, akauweka katika kaburi lililokuwa limechongwa kwenye mwamba, ambalo halikuwa limetumika.</span> <span class="verse"><a name="54">54</a>Siku hiyo ilikuwa Ijumaa, na maandalio ya siku ya Sabato yalikuwa yanaanza.</span> <span class="verse"><a name="55">55</a>Wale wanawake walioandamana na Yesu kutoka Galilaya walimfuata Yosefu, wakaliona lile kaburi na jinsi mwili wake Yesu ulivyowekwa</span> <span class="verse"><a name="56">56</a>Halafu, walirudi nyumbani, wakatayarisha manukato na marashi kuyapaka mwili wa Yesu. Siku ya Sabato walipumzika kama ilivyoamriwa na sheria.</span> </p></div</div></div></body></html>