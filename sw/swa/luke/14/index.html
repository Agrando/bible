<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/luke/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/luke">Luke</a> &gt <strong>Chapter 14</strong></div><p><span class="verse"><a name="1">1</a>Siku moja ya Sabato, Yesu alikwenda kula chakula nyumbani kwa mmoja wa viongozi wa Mafarisayo; watu waliokuwapo hapo wakawa wanamchunguza.</span> <span class="verse"><a name="2">2</a>Mbele yake Yesu palikuwa na mtu mmoja aliyekuwa na ugonjwa wa kuvimba mwili.</span> <span class="verse"><a name="3">3</a>Yesu akawauliza walimu wa Sheria na Mafarisayo, "Je, ni halali au la kumponya mtu siku ya sabato?"</span> <span class="verse"><a name="4">4</a>Lakini wao wakakaa kimya. Yesu akamshika huyo mgonjwa, akamponya, akamwacha aende zake.</span> <span class="verse"><a name="5">5</a>Halafu akawaambia, "Ni nani kati yenu ambaye mtoto wake au ng`ombe wake akitumbukia shimoni, hangemtoa hata kama ni siku ya Sabato?"</span> <span class="verse"><a name="6">6</a>Nao hawakuweza kumjibu swali hilo.</span> <span class="verse"><a name="7">7</a>Yesu aliona jinsi wale walioalikwa walivyokuwa wanajichagulia nafasi za heshima, akawaambia mfano:</span> <span class="verse"><a name="8">8</a>"Kama mtu akikualika arusini, usiketi mahali pa heshima isije ikawa amealikwa mwingine mheshimiwa kuliko wewe;</span> <span class="verse"><a name="9">9</a>na mwenyeji wenu ninyi wawili atakuja na kukwambia: `Mwachie huyu nafasi.` Hapo utaaibika mbele ya wote na kulazimika kwenda kuchukua nafasi ya mwisho.</span> <span class="verse"><a name="10">10</a>Bali ukialikwa kwenye karamu, keti mahali pa mwisho, ili mwenyeji wako atakapokuja akwambie: `Rafiki, njoo hapa mbele, mahali pazuri zaidi.` Hapo utakuwa umeheshimika mbele ya wote wanaoketi pamoja nawe.</span> <span class="verse"><a name="11">11</a>Kwa maana yeyote anayejikweza atashushwa, na anayejishusha, atakwezwa."</span> <span class="verse"><a name="12">12</a>Halafu akamwambia na yule aliyemwalika, "Kama ukiwaandalia watu karamu mchana au jioni, usiwaalike rafiki zako au jamaa zako au jirani zako walio matajiri, wasije nao wakakualika nawe ukawa umelipwa kile ulichowatendea.</span> <span class="verse"><a name="13">13</a>Badala yake, unapofanya karamu, waalike maskini, vilema viwete na vipofu,</span> <span class="verse"><a name="14">14</a>nawe utakuwa umepata baraka, kwa kuwa hao hawana cha kukulipa. Maana Mungu atakupa tuzo lako wakati watu wema watakapofufuka."</span> <span class="verse"><a name="15">15</a>Mmoja wa wale waliokuwa wameketi pamoja na Yesu akasema, "Ana heri mtu yule atakayekula chakula katika Ufalme wa Mungu."</span> <span class="verse"><a name="16">16</a>Yesu akamjibu, "Mtu mmoja alifanya karamu kubwa, akaalika watu wengi.</span> <span class="verse"><a name="17">17</a>Wakati wa karamu ulipofika alimtuma mtumishi wake awaambie walioalikwa, `Njoni, kila kitu ni tayari.`</span> <span class="verse"><a name="18">18</a>Lakini wote, kwa namna moja, wakaanza kuomba radhi. Wa kwanza akamwambia mtumishi: `Nimenunua shamba, kwa hiyo sina budi kwenda kuliangalia; nakuomba uniwie radhi.`</span> <span class="verse"><a name="19">19</a>Mwingine akasema: `Nimenunua ng`ombe jozi tano wa kulima; sasa nimo njiani kwenda kuwajaribu; nakuomba uniwie radhi.`</span> <span class="verse"><a name="20">20</a>Na mwingine akasema: `Nimeoa mke, kwa hiyo siwezi kuja.`</span> <span class="verse"><a name="21">21</a>Mtumishi huyo akarudi na kumwarifu bwana wake jambo hilo. Yule mwenye nyumba alikasirika, akamwambia mtumishi wake: `Nenda upesi kwenye barabara na vichochoro vya mji, uwalete hapa ndani maskini, viwete, vipofu na waliolemaa.`</span> <span class="verse"><a name="22">22</a>Baadaye, mtumishi huyo akasema: `Bwana mambo yamefanyika kama ulivyoamuru, lakini bado iko nafasi.`</span> <span class="verse"><a name="23">23</a>Yule bwana akamwambia mtumishi: `Nenda katika barabara na vichochoro vya mji uwashurutishe watu kuingia ili nyumba yangu ijae.</span> <span class="verse"><a name="24">24</a>Kwa maana, nawaambieni, hakuna hata mmoja wa wale walioalikwa atakayeonja karamu yangu."`</span> <span class="verse"><a name="25">25</a>Hapo, makundi mengi yakawa yanaandamana pamoja na Yesu. Basi, akawageukia akawaambia,</span> <span class="verse"><a name="26">26</a>"Mtu yeyote akija kwangu, asipowachukia baba na mama yake, mke wake, watoto, ndugu na dada zake, naam, hata na nafsi yake mwenyewe, hawezi kuwa mwanafunzi wangu.</span> <span class="verse"><a name="27">27</a>Mtu asipochukua msalaba wake na kunifuata hawezi kuwa mwanafunzi wangu.</span> <span class="verse"><a name="28">28</a>Kwa maana, ni nani miongoni mwenu ambaye akitaka kujenga mnara hataketi kwanza akadirie gharama zake ili ajue kama ana kiasi cha kutosha cha kumalizia?</span> <span class="verse"><a name="29">29</a>La sivyo, baada ya kuweka msingi na kushindwa kumaliza, watu watamcheka</span> <span class="verse"><a name="30">30</a>wakisema: `Mtu huyu alianza kujenga, lakini hakumalizia.`</span> <span class="verse"><a name="31">31</a>"Au, ni mfalme gani ambaye, akitaka kwenda kupigana na mfalme mwingine, hataketi kwanza chini na kufikiri kama ataweza, kwa askari wake elfu ishirini?</span> <span class="verse"><a name="32">32</a>Kama anaona hataweza, atawatuma wajumbe kutaka masharti ya amani wakati mfalme huyo mwingine angali mbali.</span> <span class="verse"><a name="33">33</a>Vivyo hivyo, basi, hakuna hata mmoja wenu atakayekuwa mwanafunzi wangu kama asipoachilia kila kitu alicho nacho.</span> <span class="verse"><a name="34">34</a>"Chumvi ni nzuri; lakini ikipoteza ladha yake, itakolezwa na nini?</span> <span class="verse"><a name="35">35</a>Haifai kitu wala kwa udongo wala kwa mbolea. Watu huitupilia mbali. Sikieni basi, kama mna masikio!"</span> </p></div</div></div></body></html>