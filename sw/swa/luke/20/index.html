<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/luke/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/luke">Luke</a> &gt <strong>Chapter 20</strong></div><p><span class="verse"><a name="1">1</a>Siku moja, Yesu alipokuwa akiwafundisha watu Hekaluni na kuwahubiria juu ya Habari Njema, makuhani wakuu na walimu wa Sheria pamoja na wazee walifika,</span> <span class="verse"><a name="2">2</a>wakasema, "Tuambie! Unafanya mambo haya kwa mamlaka gani?"</span> <span class="verse"><a name="3">3</a>Yesu akawaambia, "Na mimi nitawaulizeni swali:</span> <span class="verse"><a name="4">4</a>mamlaka ya Yohane ya kubatiza yalitoka kwa Mungu au kwa watu?"</span> <span class="verse"><a name="5">5</a>Lakini wao wakajadiliana hivi: "Tukisema yalitoka mbinguni, yeye atatuuliza: `Mbona hamkumsadiki?`</span> <span class="verse"><a name="6">6</a>Na tukisema yalitoka kwa binadamu, watu wote hapa watatupiga mawe, maana wote wanaamini kwamba Yohane alikuwa nabii."</span> <span class="verse"><a name="7">7</a>Basi, wakamwambia, "Hatujui mamlaka hayo yalitoka wapi."</span> <span class="verse"><a name="8">8</a>Yesu akawaambia, "Hata mimi sitawaambia ninafanya mambo haya kwa mamlaka gani."</span> <span class="verse"><a name="9">9</a>Yesu akaendelea kuwaambia watu mfano huu: "Mtu mmoja alilima shamba la mizabibu, akalikodisha kwa wakulima; kisha akasafiri hadi nchi ya mbali, akakaa huko kwa muda mrefu.</span> <span class="verse"><a name="10">10</a>Wakati wa mavuno, mtu huyo alimtuma mtumishi wake kwa wale wakulima, akachukue sehemu ya matunda ya shamba la mizabibu. Lakini wale wakulima wakampiga mtumishi huyo wakamrudisha mikono mitupu.</span> <span class="verse"><a name="11">11</a>Yule bwana akamtuma tena mtumishi mwingine; lakini wao wakampiga huyo vilevile na kumtendea vibaya, wakamrudisha mikono mitupu.</span> <span class="verse"><a name="12">12</a>Akamtuma tena wa tatu; huyu naye, baada ya kumwumiza, wakamfukuza.</span> <span class="verse"><a name="13">13</a>Yule mwenye shamba akafikiri: `Nitafanya nini? Nitamtuma mwanangu mpenzi; labda watamjali yeye.`</span> <span class="verse"><a name="14">14</a>Wale wakulima walipomwona tu, wakasemezana: `Huyu ndiye mrithi. Basi, tumwue ili urithi wake uwe wetu.`</span> <span class="verse"><a name="15">15</a>Basi, wakamtoa nje ya lile shamba la mizabibu, wakamwua." Yesu akauliza, "Yule mwenye shamba atawafanya nini hao wakulima?</span> <span class="verse"><a name="16">16</a>Atakuja kuwaangamiza wakulima hao, na atawapa wakulima wengine hilo shamba la mizabibu." Watu waliposikia maneno hayo, walisema: "Hasha! Yasitukie hata kidogo!"</span> <span class="verse"><a name="17">17</a>Lakini Yesu akawatazama, akawaambia, "Maandiko haya Matakatifu yana maana gani basi? `Jiwe walilokataa waashi, sasa limekuwa jiwe kuu la msingi!`</span> <span class="verse"><a name="18">18</a>Mtu yeyote akianguka juu ya jiwe hilo, atavunjika vipandevipande; na likimwangukia mtu yeyote, litamsaga kabisa."</span> <span class="verse"><a name="19">19</a>Walimu wa Sheria na makuhani wakuu walifahamu kwamba mfano huo ulikuwa unawahusu, na hivyo walitaka kumkamata palepale, ila tu waliogopa watu.</span> <span class="verse"><a name="20">20</a>Basi, wakawa wanatafuta wakati wa kufaa. Wakawahonga watu fulani wajisingizie kuwa wema, wakawatuma wamnase Yesu kwa maswali, na hivyo waweze kumtia nguvuni na kumpeleka kwa wakuu wa serikali.</span> <span class="verse"><a name="21">21</a>Hao wapelelezi wakamwambia, "Mwalimu, tunajua kwamba unasema na kufundisha mambo ya kweli; tunajua kwamba wewe huna ubaguzi; wewe wafundisha ukweli juu ya njia ya Mungu.</span> <span class="verse"><a name="22">22</a>Basi, twambie kama ni halali, au la, kulipa kodi kwa Kaisari!"</span> <span class="verse"><a name="23">23</a>Yesu alitambua mtego wao, akawaambia,</span> <span class="verse"><a name="24">24</a>"Nionyesheni sarafu. Je, sura na chapa ni vya nani?"</span> <span class="verse"><a name="25">25</a>Nao wakamjibu, "Ni vya Kaisari." Yesu akawaambia, "Basi, mpeni Kaisari vilivyo vyake Kaisari, na Mungu vilivyo vyake Mungu."</span> <span class="verse"><a name="26">26</a>Hawakufaulu kumnasa kwa neno lolote pale mbele ya watu na hivyo wakakaa kimya wakilistaajabia jibu lake.</span> <span class="verse"><a name="27">27</a>Kisha Masadukayo, ambao husema kwamba wafu hawafufuki, wakamjia Yesu, wakasema:</span> <span class="verse"><a name="28">28</a>"Mwalimu, Mose alituandikia kwamba kama ndugu ya mtu fulani akifa na kumwacha mjane wake bila watoto, ni lazima ndugu yake amchukue huyo mama mjane, amzalie watoto ndugu yake marehemu.</span> <span class="verse"><a name="29">29</a>Sasa, wakati mmoja kulikuwa na ndugu saba. Yule wa kwanza alioa na baadaye akafa bila kuacha mtoto.</span> <span class="verse"><a name="30">30</a>Yule ndugu wa pili akamwoa yule mjane, naye pia, akafa;</span> <span class="verse"><a name="31">31</a>na ndugu wa tatu vilevile. Mambo yakawa yaleyale kwa wote saba--wote walikufa bila kuacha watoto.</span> <span class="verse"><a name="32">32</a>Mwishowe akafa pia yule mwanamke.</span> <span class="verse"><a name="33">33</a>Je, siku wafu watakapofufuliwa, mwanamke huyo atakuwa mke wa nani? Alikuwa ameolewa na wote saba."</span> <span class="verse"><a name="34">34</a>Yesu akawaambia, "Watu wa nyakati hizi huoa na kuolewa;</span> <span class="verse"><a name="35">35</a>lakini wale ambao Mungu atawawezesha kushiriki ule wakati wa ufufuo, hawataoa wala kuolewa.</span> <span class="verse"><a name="36">36</a>Ama hakika, hawawezi kufa tena, kwa sababu watakuwa kama malaika, na ni watoto wa Mungu kwa vile wamefufuliwa katika wafu.</span> <span class="verse"><a name="37">37</a>Lakini, kwamba kuna kufufuka kutoka wafu, hata Mose alithibitisha jambo hilo katika Maandiko Matakatifu. Katika sehemu ya Maandiko Matakatifu juu ya kile kichaka kilichokuwa kinawaka moto, anamtaja Bwana kama Mungu wa Abrahamu, Isaka na Yakobo.</span> <span class="verse"><a name="38">38</a>Basi, yeye si Mungu wa wafu, bali ni Mungu wa wale walio hai; maana wale aliowaita kwake, wanaishi naye."</span> <span class="verse"><a name="39">39</a>Baadhi ya wale walimu wa Sheria wakasema, "Mwalimu, umejibu vema kabisa."</span> <span class="verse"><a name="40">40</a>Walisema hivyo kwa sababu hawakuthubutu kumwuliza tena maswali mengine.</span> <span class="verse"><a name="41">41</a>Yesu akawauliza, "Yasemekanaje kwamba Kristo ni mwana wa Daudi?</span> <span class="verse"><a name="42">42</a>Maana Daudi mwenyewe anasema katika Zaburi: `Bwana alimwambia Bwana wangu: Keti upande wangu wa kulia</span> <span class="verse"><a name="43">43</a>mpaka niwafanye adui zako kama kiti cha kuwekea miguu yako.`</span> <span class="verse"><a name="44">44</a>Ikiwa Daudi anamwita yeye, `Bwana,` basi atakuwaje mwanawe?"</span> <span class="verse"><a name="45">45</a>Yesu aliwaambia wanafunzi wake mbele ya watu wote,</span> <span class="verse"><a name="46">46</a>"Jihadharini na walimu wa Sheria ambao hupenda kupitapita wamevalia kanzu. Hupenda kusalimiwa na watu kwa heshima masokoni, huketi mahali pa heshima katika masunagogi na kuchukua nafasi za heshima katika karamu.</span> <span class="verse"><a name="47">47</a>Huwadhulumu wajane huku wakisingizia kuwa wema kwa kusali sala ndefu. Hao watapata hukumu kali zaidi!"</span> </p></div</div></div></body></html>