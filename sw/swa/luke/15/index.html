<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/luke/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/luke">Luke</a> &gt <strong>Chapter 15</strong></div><p><span class="verse"><a name="1">1</a>Siku moja, watoza ushuru na wahalifu wengi walikwenda kumsikiliza Yesu.</span> <span class="verse"><a name="2">2</a>Mafarisayo na walimu wa Sheria wakaanza kunung`unika: "Mtazameni mtu huyu! Anawakaribisha wenye dhambi, na tena anakula nao."</span> <span class="verse"><a name="3">3</a>Yesu akawajibu kwa mfano:</span> <span class="verse"><a name="4">4</a>"Hivi, mtu akiwa na kondoo mia, akigundua kwamba mmoja wao amepotea, atafanya nini? Atawaacha wale tisini na tisa mbugani, na kwenda kumtafuta yule aliyepotea mpaka ampate.</span> <span class="verse"><a name="5">5</a>Akimpata, atambeba mabegani kwa furaha.</span> <span class="verse"><a name="6">6</a>Anapofika nyumbani, atawaita rafiki zake akiwaambia, `Furahini pamoja nami, kwa sababu nimempata yule kondoo wangu aliyepotea.`</span> <span class="verse"><a name="7">7</a>Kadhalika nawaambieni, ndivyo kutakavyokuwa na furaha mbinguni kwa ajili ya kutubu kwa mwenye dhambi mmoja, kuliko kwa ajili ya watu tisini na tisa wanaojiona kuwa wema, wasiohitaji kutubu. ic</span> <span class="verse"><a name="8">8</a>"Au mwaonaje? Tuseme mwanamke fulani ana sarafu kumi za fedha, akipoteza moja, atafanya nini? Atawasha taa, aifagie nyumba na kuitafuta kwa uangalifu mpaka aipate.</span> <span class="verse"><a name="9">9</a>Akiipata, atawaita rafiki na jirani zake akisema, `Furahini pamoja nami, kwa sababu nimeipata ile sarafu yangu iliyopotea.`</span> <span class="verse"><a name="10">10</a>Kadhalika nawaambieni, ndivyo watakavyofurahi malaika wa Mungu kwa sababu ya mwenye dhambi mmoja anayetubu."</span> <span class="verse"><a name="11">11</a>Yesu akaendelea kusema, "Kulikuwa na mtu mmoja mwenye wana wawili.</span> <span class="verse"><a name="12">12</a>Yule mdogo, alimwambia baba yake: `Baba, nipe urithi wangu.` Naye akawagawia mali yake.</span> <span class="verse"><a name="13">13</a>Baada ya siku chache, yule mdogo aliuza urithi wake, akasafiri na fedha aliyopata, akaenda nchi ya mbali ambako aliitumia ovyo.</span> <span class="verse"><a name="14">14</a>Alipomaliza kutumia kila kitu, kukatokea njaa kali katika nchi ile, naye akaanza kuhangaika.</span> <span class="verse"><a name="15">15</a>Akaomba kazi kwa mwananchi mtu mmoja wa huko naye akampeleka shambani mwake kulisha nguruwe.</span> <span class="verse"><a name="16">16</a>Alitamani kula maganda waliyokula wale nguruwe, ila hakuna mtu aliyempa kitu.</span> <span class="verse"><a name="17">17</a>Alipoanza kupata akili akafikiri: `Mbona kuna wafanyakazi wengi wa baba yangu wanaokula na kusaza, nami ninakufa njaa?</span> <span class="verse"><a name="18">18</a>Nitarudi kwa baba yangu na kumwambia: Baba, nimemkosea Mungu, na nimekukosea wewe pia.</span> <span class="verse"><a name="19">19</a>Sistahili hata kuitwa mwanao. Nifanye kama mmoja wa wafanyakazi wako.`</span> <span class="verse"><a name="20">20</a>Basi, akaanza safari ya kurudi kwa baba yake. Alipokuwa bado yu mbali, baba yake alimwona, na kwa moyo wa huruma alimkimbilia, akamkumbatia na kumbusu.</span> <span class="verse"><a name="21">21</a>"Mwanawe akamwambia: `Baba, nimemkosea Mungu, na nimekukosea wewe pia. Sistahili hata kuitwa mwanao.`</span> <span class="verse"><a name="22">22</a>Lakini baba yake akawaambia watumishi wake: `Haraka! Leteni nguo nzuri mkamvike! Mvisheni pete na viatu!</span> <span class="verse"><a name="23">23</a>Mchinjeni ndama mnono; tule kusherehekea!</span> <span class="verse"><a name="24">24</a>Kwa sababu huyu mwanangu alikuwa amekufa, kumbe yu mzima alikuwa amepotea, lakini sasa amepatikana.` Wakaanza kufanya sherehe.</span> <span class="verse"><a name="25">25</a>"Wakati huo kaka yake alikuwa bado shambani. Alipokuwa akirudi na kukaribia nyumbani akasikia vifijo na ngoma.</span> <span class="verse"><a name="26">26</a>Akamwita mmoja wa watumishi, akamwuliza: `Kuna nini?`</span> <span class="verse"><a name="27">27</a>Huyo mtumishi akamwambia: `Ndugu yako amerudi nyumbani, na baba yako amemchinjia ndama mnono kwa kuwa amempata akiwa salama salimini.`</span> <span class="verse"><a name="28">28</a>Huyo kijana mkubwa akawaka hasira hata akakataa kuingia nyumbani. Baba yake akatoka nje na kumsihi aingie.</span> <span class="verse"><a name="29">29</a>Lakini yeye akamjibu: `Kumbuka! Miaka yote nimekutumikia, sijavunja amri yako hata mara moja. Umenipa nini? Hujanipa hata mwana mbuzi mmoja nikafanye sherehe pamoja na rafiki zangu!</span> <span class="verse"><a name="30">30</a>Lakini mtoto wako huyu aliyekula mali yako pamoja na makahaba, mara tu alipokuja umemchinjia yule ndama mnono.`</span> <span class="verse"><a name="31">31</a>Baba yake akamjibu: `Mwanangu, wewe uko pamoja nami siku zote, na kila nilicho nacho ni chako.</span> <span class="verse"><a name="32">32</a>Ilitubidi kufanya sherehe na kufurahi, kwa sababu huyu ndugu yako alikuwa amekufa, kumbe yu mzima; alikuwa amepotea, lakini sasa amepatikana."`</span> </p></div</div></div></body></html>