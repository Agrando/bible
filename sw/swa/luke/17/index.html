<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/luke/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/luke">Luke</a> &gt <strong>Chapter 17</strong></div><p><span class="verse"><a name="1">1</a>Kisha, Yesu akawaambia wanafunzi wake, "Haiwezekani kabisa kusitokee vikwazo vinavyosababisha dhambi; lakini ole wake mtu yule atakayevisababisha.</span> <span class="verse"><a name="2">2</a>Ingekuwa afadhali kwake kufungiwa shingoni jiwe kubwa la kusagia na kutoswa baharini, kuliko kumkwaza mmoja wa wadogo hawa.</span> <span class="verse"><a name="3">3</a>Jihadharini! Kama ndugu yako akikukosea, mwonye; akitubu, msamehe.</span> <span class="verse"><a name="4">4</a>Na kama akikukosea mara saba kwa siku, na kila mara akarudi kwako akisema `Nimetubu`, lazima umsamehe."</span> <span class="verse"><a name="5">5</a>Mitume wakamwambia Bwana, "Utuongezee imani."</span> <span class="verse"><a name="6">6</a>Naye Bwana akajibu, "Kama imani yenu ingekuwa ndogo hata kama chembe ndogo ya haradali, mngeweza kuuambia mti huu wa mkuyu: `Ng`oka ukajipandikize baharini`, nao ungewatii.</span> <span class="verse"><a name="7">7</a>"Tuseme mmoja wenu ana mtumishi ambaye analima shambani au anachunga kondoo. Je, anaporudi kutoka shambani, atamwambia: `Haraka, njoo ule chakula?`</span> <span class="verse"><a name="8">8</a>La! Atamwambia: `Nitayarishie chakula, ujifunge tayari kunitumikia mpaka nitakapomaliza kula na kunywa, ndipo nawe ule na unywe.`</span> <span class="verse"><a name="9">9</a>Je utamshukuru huyo mtumishi kwa sababu ametimiza aliyoamriwa?</span> <span class="verse"><a name="10">10</a>Hali kadhalika na ninyi mkisha fanya yote mliyoamriwa, semeni: `Sisi ni watumishi tusio na faida, tumetimiza tu yale tuliyotakiwa kufanya."`</span> <span class="verse"><a name="11">11</a>Yesu akiwa safarini kwenda Yerusalemu alipitia mipakani mwa Samaria na Galilaya.</span> <span class="verse"><a name="12">12</a>Alipokuwa anaingia katika kijiji kimoja, watu kumi wenye ukoma walikutana naye, wakasimama kwa mbali.</span> <span class="verse"><a name="13">13</a>Wakapaza sauti wakisema, "Yesu Mwalimu, tuonee huruma!"</span> <span class="verse"><a name="14">14</a>Alipowaona akawaambia, "Nendeni mkajionyeshe kwa makuhani." Basi, ikawa walipokuwa wanakwenda, wakatakasika.</span> <span class="verse"><a name="15">15</a>Mmoja wao alipoona kwamba ameponywa alirudi akimtukuza Mungu kwa sauti kubwa.</span> <span class="verse"><a name="16">16</a>Akajitupa chini mbele ya miguu ya Yesu huku akimshukuru. Huyo alikuwa Msamaria.</span> <span class="verse"><a name="17">17</a>Hapo Yesu akasema, "Je, si watu kumi walitakaswa? Wale tisa wako wapi?</span> <span class="verse"><a name="18">18</a>Hakupatikana mwingine aliyerudi kumtukuza Mungu ila tu huyu mgeni?"</span> <span class="verse"><a name="19">19</a>Halafu akamwambia huyo mtu, "Simama, uende zako; imani yako imekuponya."</span> <span class="verse"><a name="20">20</a>Wakati mmoja, Mafarisayo walimwuliza Yesu, "Ufalme wa Mungu utakuja lini?" Naye akawajibu, "Ufalme wa Mungu hauji kwa namna itakayoweza kuonekana.</span> <span class="verse"><a name="21">21</a>Wala hakuna atakayeweza kusema, `Uko hapa`, au `Uko pale`. Kwa kweli Ufalme wa Mungu uko kati yenu."</span> <span class="verse"><a name="22">22</a>Halafu akawaambia wanafunzi wake, "Siku zinakuja ambapo mtatamani kuona mojawapo ya siku za Mwana wa Mtu, lakini hamtaiona.</span> <span class="verse"><a name="23">23</a>Na watu watawaambieni: `Tazameni yuko hapa`; ninyi msitoke wala msiwafuate.</span> <span class="verse"><a name="24">24</a>Kwa maana kama vile umeme unavyotokea ghafla na kuangaza anga upande mmoja hadi mwingine, ndivyo Mwana wa Mtu atakavyokuwa siku yake.</span> <span class="verse"><a name="25">25</a>Lakini kabla ya hayo, itambidi ateseke sana na kukataliwa na kizazi hiki.</span> <span class="verse"><a name="26">26</a>Kama ilivyokuwa nyakati za Noa, ndivyo itakavyokuwa katika siku za Mwana wa Mtu.</span> <span class="verse"><a name="27">27</a>Watu waliendelea kula na kunywa, kuoa na kuolewa mpaka wakati ule Noa alipoingia katika safina. Gharika ikatokea na kuwaangamiza wote.</span> <span class="verse"><a name="28">28</a>Itakuwa kama ilivyotokea wakati wa Loti. Watu waliendelea kula na kunywa, kununua na kuuza, kupanda mbegu na kujenga.</span> <span class="verse"><a name="29">29</a>Lakini siku ile Loti alipoondoka Sodoma, moto na kiberiti vikanyesha kama mvua kutoka mbinguni na kuwaangamiza wote.</span> <span class="verse"><a name="30">30</a>Ndivyo itakavyokuwa siku ile Mwana wa Mtu atakapofunuliwa.</span> <span class="verse"><a name="31">31</a>"Siku hiyo, yeyote atakayekuwa juu ya paa asishuke nyumbani kuchukua mali yake. Kadhalika, naye atakayekuwa shambani asirudi nyuma.</span> <span class="verse"><a name="32">32</a>Kumbukeni yaliyompata mke wa Loti.</span> <span class="verse"><a name="33">33</a>Yeyote anayetaka kuiokoa nafsi yake, ataipoteza; na yeyote anayeipoteza, ataiokoa.</span> <span class="verse"><a name="34">34</a>Nawaambieni, siku ile usiku watu wawili watakuwa wanalala pamoja, mmoja atachukuliwa na yule mwingine ataachwa.</span> <span class="verse"><a name="35">35</a>Wanawake wawili watakuwa wakisaga nafaka pamoja; mmoja atachukuliwa na mwingine ataachwa."*fc* atachukuliwa na mwingine ataachwa.\ie</span> <span class="verse"><a name="36">36</a>missing</span> <span class="verse"><a name="37">37</a>Hapo wakamwuliza, "Ni wapi Bwana?" Naye akawaambia, "Ulipo mzoga, ndipo tai watakapokusanyikia."</span> </p></div</div></div></body></html>