<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/luke/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/luke">Luke</a> &gt <strong>Chapter 4</strong></div><p><span class="verse"><a name="1">1</a>Yesu alitoka katika mto Yordani akiwa amejaa Roho Mtakatifu, akaongozwa na Roho mpaka jangwani.</span> <span class="verse"><a name="2">2</a>Huko alijaribiwa na Ibilisi kwa muda wa siku arubaini. Wakati huo wote hakula chochote, na baada ya siku hizo akasikia njaa.</span> <span class="verse"><a name="3">3</a>Ndipo Ibilisi akamwambia, "Kama wewe ni Mwana wa Mungu, amuru jiwe hili liwe mkate."</span> <span class="verse"><a name="4">4</a>Yesu akamjibu, "Imeandikwa: `Mtu haishi kwa mkate tu."`</span> <span class="verse"><a name="5">5</a>Kisha Ibilisi akamchukua hadi mahali pa juu, akamwonyesha kwa mara moja falme zote za ulimwengu. Huyo Shetani akamwambia,</span> <span class="verse"><a name="6">6</a>"Nitakupa uwezo juu ya falme zote hizi na fahari zake, kwa maana nimepewa hivi vyote; nikitaka kumpa mtu ninaweza.</span> <span class="verse"><a name="7">7</a>Hivi vyote vitakuwa mali yako wewe, kama ukiniabudu."</span> <span class="verse"><a name="8">8</a>Yesu akamjibu, "Imeandikwa: `Utamwabudu Bwana Mungu wako, na utamtumikia yeye peke yake."`</span> <span class="verse"><a name="9">9</a>Ibilisi akamchukua mpaka Yerusalemu, kwenye mnara wa Hekalu, akamwambia, "Kama wewe ni Mwana wa Mungu,</span> <span class="verse"><a name="10">10</a>kwa maana imeandikwa: `Atawaamuru malaika wake wakulinde,`</span> <span class="verse"><a name="11">11</a>na tena, `Watakuchukua mikononi mwao usije ukajikwaa mguu wako kwenye jiwe."`</span> <span class="verse"><a name="12">12</a>Lakini Yesu akamjibu, "Imeandikwa: `Usimjaribu Bwana Mungu wako."`</span> <span class="verse"><a name="13">13</a>Ibilisi alipokwishamjaribu kwa kila njia, akamwacha kwa muda.</span> <span class="verse"><a name="14">14</a>Yesu alirudi Galilaya akiwa amejaa nguvu za Roho Mtakatifu, na habari zake zikaenea katika sehemu zote za jirani.</span> <span class="verse"><a name="15">15</a>Naye akawa anawafundisha watu katika masunagogi yao, akasifiwa na wote.</span> <span class="verse"><a name="16">16</a>Basi, Yesu alikwenda Nazareti, mahali alipolelewa, na siku ya Sabato, aliingia katika sunagogi, kama ilivyokuwa desturi yake. Akasimama ili asome Maandiko Matakatifu kwa sauti.</span> <span class="verse"><a name="17">17</a>Akapokea kitabu cha nabii Isaya, akakifungua na akakuta mahali palipoandikwa:</span> <span class="verse"><a name="18">18</a>"Roho wa Bwana yu juu yangu, kwani amenipaka mafuta niwahubirie maskini Habari Njema. Amenituma niwatangazie mateka watapata uhuru, vipofu watapata kuona tena; amenituma niwakomboe wanaoonewa,</span> <span class="verse"><a name="19">19</a>na kutangaza mwaka wa neema ya Bwana."</span> <span class="verse"><a name="20">20</a>Baada ya kusoma, akafunga kile kitabu, akampa mtumishi, kisha akaketi; watu wote wakamkodolea macho.</span> <span class="verse"><a name="21">21</a>Naye akaanza kuwaambia, "Andiko hili mlilosikia likisomwa, limetimia leo."</span> <span class="verse"><a name="22">22</a>Wote wakavutiwa sana naye, wakastaajabia maneno mazuri aliyosema. Wakanena, "Je, huyu si mwana wa Yosefu?"</span> <span class="verse"><a name="23">23</a>Naye akawaambia, "Bila shaka mtaniambia msemo huu: `Mganga jiponye mwenyewe`, na pia mtasema: `Yote tuliyosikia umeyafanya kule Kafarnaumu, yafanye hapa pia katika kijiji chako."`</span> <span class="verse"><a name="24">24</a>Akaendelea kusema, "Hakika nawaambieni, nabii hatambuliwi katika kijiji chake.</span> <span class="verse"><a name="25">25</a>Lakini, sikilizeni! Kweli kulikuwa na wajane wengi katika nchi ya Israeli nyakati za Eliya. Wakati huo mvua iliacha kunyesha kwa muda wa miaka mitatu na nusu; kukawa na njaa kubwa katika nchi yote.</span> <span class="verse"><a name="26">26</a>Hata hivyo, Eliya hakutumwa kwa mjane yeyote ila kwa mwanamke mjane wa Sarepta, Sidoni.</span> <span class="verse"><a name="27">27</a>Tena, katika nchi ya Israeli nyakati za Elisha kulikuwa na wenye ukoma wengi. Hata hivyo, hakuna yeyote aliyetakaswa ila tu Naamani, mwenyeji wa Siria."</span> <span class="verse"><a name="28">28</a>Wote waliokuwa katika lile sunagogi waliposikia hayo walikasirika sana.</span> <span class="verse"><a name="29">29</a>Wakasimama, wakamtoa nje ya mji wao uliokuwa umejengwa juu ya kilima, wakampeleka mpaka kwenye ukingo wa kilima hicho ili wamtupe chini.</span> <span class="verse"><a name="30">30</a>Lakini Yesu akapita katikati yao, akaenda zake.</span> <span class="verse"><a name="31">31</a>Kisha Yesu akashuka mpaka Kafarnaumu katika mkoa wa Galilaya, akawa anawafundisha watu siku ya Sabato.</span> <span class="verse"><a name="32">32</a>Wakastaajabia uwezo aliokuwa nao katika kufundisha.</span> <span class="verse"><a name="33">33</a>Na katika lile sunagogi kulikuwa na mtu aliyekuwa amepagawa na roho ya pepo mchafu; akapiga ukelele wa kuziba masikio:</span> <span class="verse"><a name="34">34</a>"We! Yesu wa Nazareti! Kwa nini unatuingilia? Je, umekuja kutuangamiza? Ninakufahamu wewe ni nani. Wewe ni mjumbe Mtakatifu wa Mungu!"</span> <span class="verse"><a name="35">35</a>Lakini Yesu akamkemea huyo pepo akisema: "Nyamaza! Mtoke mtu huyu!" Basi, huyo pepo baada ya kumwangusha yule mtu chini, akamtoka bila kumdhuru hata kidogo.</span> <span class="verse"><a name="36">36</a>Watu wote wakashangaa, wakawa wanaambiana, "Hili ni jambo la ajabu, maana kwa uwezo na nguvu anawaamuru pepo wachafu watoke, nao wanatoka!"</span> <span class="verse"><a name="37">37</a>Habari zake zikaenea mahali pote katika mkoa ule.</span> <span class="verse"><a name="38">38</a>Yesu alitoka katika lile sunagogi, akaenda nyumbani kwa Simoni. Mama mmoja, mkwewe Simoni, alikuwa na homa kali; wakamwomba amponye.</span> <span class="verse"><a name="39">39</a>Yesu akaenda akasimama karibu naye, akaikemea ile homa, nayo ikamwacha. Mara yule mama akainuka, akawatumikia.</span> <span class="verse"><a name="40">40</a>Jua lilipokuwa linatua, wote waliokuwa na wagonjwa wao mbalimbali waliwaleta kwake; naye akaweka mikono yake juu ya kila mmoja wao, akawaponya wote.</span> <span class="verse"><a name="41">41</a>Pepo waliwatoka watu wengi, wakapiga kelele wakisema: "Wewe u Mwana wa Mungu!" Lakini Yesu akawakemea, wala hakuwaruhusu kusema, maana walimfahamu kwamba yeye ndiye Kristo.</span> <span class="verse"><a name="42">42</a>Kesho yake asubuhi Yesu aliondoka akaenda mahali pa faragha. Watu wakawa wanamtafuta, na walipofika mahali alipokuwa, wakajaribu kumzuia ili asiondoke kwao.</span> <span class="verse"><a name="43">43</a>Lakini yeye akawaambia, "Ninapaswa kuhubiri Habari Njema za Ufalme wa Mungu katika miji mingine pia, maana nilitumwa kwa ajili hiyo."</span> <span class="verse"><a name="44">44</a>Akawa anahubiri katika masunagogi ya Yudea.</span> </p></div</div></div></body></html>