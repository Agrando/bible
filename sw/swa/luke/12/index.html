<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/luke/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/luke">Luke</a> &gt <strong>Chapter 12</strong></div><p><span class="verse"><a name="1">1</a>Wakati watu kwa maelfu walipokuwa wamekusanyika hata wakawa wanakanyagana, Yesu aliwaambia kwanza wanafunzi wake, "Jihadharini na chachu ya Mafarisayo, yaani unafiki.</span> <span class="verse"><a name="2">2</a>Kila kilichofunikwa kitafunuliwa, kila kilichofichika kitafichuliwa.</span> <span class="verse"><a name="3">3</a>Kwa hiyo, kila mliyosema gizani, watu watayasikia katika mwanga, na kila mliyonong`ona faraghani milango imefungwa, yatatangazwa juu ya nyumba.</span> <span class="verse"><a name="4">4</a>"Nawaambieni ninyi rafiki zangu: msiwaogope wale wanaoua mwili, wasiweze kufanya kitu kingine zaidi.</span> <span class="verse"><a name="5">5</a>Nitawaonyesheni yule ambaye ni lazima kumwogopa: mwogopeni yule ambaye baada ya kuua ana uwezo wa kumtupa mtu katika moto wa Jehanamu. Naam, ninawaambieni, mwogopeni huyo.</span> <span class="verse"><a name="6">6</a>Inajulikana kwamba shomoro watano huuzwa kwa senti kumi, au sivyo? Lakini mbele ya Mungu hasahauliki hata mmoja.</span> <span class="verse"><a name="7">7</a>Lakini hata nywele za vichwa vyenu zimehesabiwa zote. Msiogope, basi, ninyi mna thamani zaidi kuliko shomoro wengi!</span> <span class="verse"><a name="8">8</a>"Nawaambieni kweli, kila mtu anayekiri hadharani kwamba yeye ni wangu, Mwana wa Mtu naye atakiri mbele ya malaika wa Mungu kwamba mtu huyo ni wake.</span> <span class="verse"><a name="9">9</a>Lakini, mtu yeyote anayenikana mbele ya watu, naye atakanwa mbele ya malaika wa Mungu.</span> <span class="verse"><a name="10">10</a>"Yeyote anayesema neno la kumpinga Mwana wa Mtu atasamehewa; lakini anayemkufuru Roho Mtakatifu hatasamehewa.</span> <span class="verse"><a name="11">11</a>"Watakapowapeleka ninyi mbele ya masunagogi na mbele ya wakuu na watawala msiwe na wasiwasi juu ya jinsi mtakavyojitetea au jinsi mtakavyosema.</span> <span class="verse"><a name="12">12</a>Kwa maana wakati huo Roho Mtakatifu atawafundisheni kile mnachopaswa kusema."</span> <span class="verse"><a name="13">13</a>Mtu mmoja katika ule umati wa watu akamwambia, "Mwalimu, mwambie ndugu yangu tugawane urithi aliotuachia baba."</span> <span class="verse"><a name="14">14</a>Yesu akamjibu, "Rafiki, ni nani aliyeniweka mimi mwamuzi au msuluhishi kati yenu?"</span> <span class="verse"><a name="15">15</a>Basi, akawaambia wote, "Jihadharini na kila aina ya tamaa; maana uzima wa mtu hautegemei wingi wa vitu alivyo navyo."</span> <span class="verse"><a name="16">16</a>Kisha akawaambia mfano: "Kulikuwa na tajiri mmoja ambaye shamba lake lilizaa mavuno mengi.</span> <span class="verse"><a name="17">17</a>Tajiri huyo akafikiri moyoni mwake: `Nitafanyaje nami sina mahali pa kuhifadhia mavuno yangu?</span> <span class="verse"><a name="18">18</a>Nitafanya hivi: nitabomoa ghala zangu na kujenga kubwa zaidi, na humo nitahifadhi mavuno yangu yote na mali yangu.</span> <span class="verse"><a name="19">19</a>Hapo nitaweza kuiambia roho yangu: sasa unayo akiba ya matumizi kwa miaka na miaka. Ponda mali, ule, unywe na kufurahi.`</span> <span class="verse"><a name="20">20</a>Lakini Mungu akamwambia: `Mpumbavu wewe; leo usiku roho yako itachukuliwa. Na vitu vile vyote ulivyojilundikia vitakuwa vya nani?"`</span> <span class="verse"><a name="21">21</a>Yesu akamaliza kwa kusema "Ndivyo ilivyo kwa mtu anayejilundikia mali kwa ajili yake mwenyewe, lakini si tajiri mbele ya Mungu."</span> <span class="verse"><a name="22">22</a>Kisha Yesu akawaambia wanafunzi wake, "Kwa sababu hiyo nawaambieni, msiwe na wasiwasi juu ya chakula mnachohitaji ili kuishi, wala juu ya mavazi mnayohitaji kwa ajili ya miili yenu.</span> <span class="verse"><a name="23">23</a>Kwa sababu uzima ni bora kuliko chakula, na mwili ni bora kuliko mavazi.</span> <span class="verse"><a name="24">24</a>Chukueni kwa mfano, kunguru: hawapandi, hawavuni wala hawana ghala yoyote. Hata hivyo, Mungu huwalisha. Ninyi mna thamani zaidi kuliko ndege!</span> <span class="verse"><a name="25">25</a>Ni nani kati yenu kwa kuwa na wasiwasi anaweza kuongeza urefu wa maisha yake?</span> <span class="verse"><a name="26">26</a>Basi, kama hamwezi kufanya jambo dogo kama hilo, kwa nini kuwa na wasiwasi juu ya yale mengine?</span> <span class="verse"><a name="27">27</a>Angalieni maua jinsi yanavyomea. Hayafanyi kazi wala hayafumi. Hata hivyo, nawahakikishieni kwamba hata Solomoni mwenyewe na fahari zake zote hakupata kuvikwa vizuri kama ua mojawapo.</span> <span class="verse"><a name="28">28</a>Lakini, kama Mungu hulivika vizuri jani la shambani ambalo leo liko na kesho latupwa motoni, je, hatawafanyia ninyi zaidi? Enyi watu wenye imani haba!</span> <span class="verse"><a name="29">29</a>"Basi, msivurugike akili, mkihangaika daima juu ya mtakachokula au mtakachokunywa.</span> <span class="verse"><a name="30">30</a>Kwa maana hayo yote ndiyo yanayohangaikiwa na watu wasiomjua Mungu. Baba yenu anajua kwamba mnahitaji vitu hivyo.</span> <span class="verse"><a name="31">31</a>Shughulikieni kwanza Ufalme wa Mungu, na hayo yote mtapewa kwa ziada.</span> <span class="verse"><a name="32">32</a>"Msiogope, enyi kundi dogo! Maana Baba yenu amependa kuwapeni Ufalme.</span> <span class="verse"><a name="33">33</a>Uzeni mali yenu mkawape maskini misaada. Jifanyieni mifuko isiyochakaa, na jiwekeeni hazina mbinguni ambako haitapungua. Huko wezi hawakaribii, wala nondo hawaharibu.</span> <span class="verse"><a name="34">34</a>Pale ilipo hazina yako, ndipo pia utakapokuwa moyo wako.</span> <span class="verse"><a name="35">35</a>"Muwe tayari! Jifungeni mkanda kiunoni, na taa zenu ziwe zinawaka;</span> <span class="verse"><a name="36">36</a>muwe kama watumishi wanaomngojea bwana wao arudi kutoka arusini, ili wamfungulie mara atakapobisha hodi.</span> <span class="verse"><a name="37">37</a>Heri yao watumishi wale ambao bwana wao atakaporudi atawakuta wanakesha! Nawaambieni hakika, huyo bwana atajifunga mkanda kiunoni, atawaketisha mezani na kuwahudumia.</span> <span class="verse"><a name="38">38</a>Heri yao watumishi hao ikiwa bwana wao atawakuta wanakesha hata ikiwa atarudi usiku wa manane au alfajiri.</span> <span class="verse"><a name="39">39</a>Jueni kwamba, kama mwenye nyumba angejua saa ambayo mwizi atakuja, angekesha, wala hangeiacha nyumba yake ivunjwe.</span> <span class="verse"><a name="40">40</a>Nanyi, kadhalika muwe tayari, maana Mwana wa Mtu atakuja saa msiyoitazamia."</span> <span class="verse"><a name="41">41</a>Petro akamwambia, "Bwana, mfano huo ni kwa ajili yetu tu, au ni kwa ajili ya watu wote?"</span> <span class="verse"><a name="42">42</a>Bwana akajibu, "Ni nani basi, mtumishi aliye mwaminifu na mwenye busara, ambaye bwana wake atamweka juu ya watumishi wake ili awape chakula wakati ufaao?</span> <span class="verse"><a name="43">43</a>Heri yake mtumishi huyo ikiwa bwana wake atakaporudi atamkuta akifanya hivyo.</span> <span class="verse"><a name="44">44</a>Hakika atampa madaraka juu ya mali yake yote.</span> <span class="verse"><a name="45">45</a>Lakini, kama mtumishi huyo atafikiri moyoni mwake: na kusema: `Bwana wangu amekawia sana kurudi` halafu aanze kuwapiga watumishi wenzake, wa kiume au wa kike, na kula, kunywa na kulewa,</span> <span class="verse"><a name="46">46</a>bwana wake atarudi siku asiyoitazamia na saa asiyoijua; atamkatilia mbali na kumweka fungu moja na wasioamini.*fb*</span> <span class="verse"><a name="47">47</a>Mtumishi ambaye anajua matakwa ya bwana wake lakini hajiweki tayari kufanya anavyotakiwa, atapigwa sana.</span> <span class="verse"><a name="48">48</a>Lakini yule afanyaye yanayostahili adhabu bila kujua, atapigwa kidogo. Aliyepewa vingi atatakiwa vingi; aliyekabidhiwa vingi zaidi atatakiwa kutoa vingi zaidi.</span> <span class="verse"><a name="49">49</a>"Nimekuja kuwasha moto duniani, laiti ungekuwa umewaka tayari!</span> <span class="verse"><a name="50">50</a>Ninao ubatizo ambao inanipasa niupokee; jinsi gani ninavyohangaika mpaka ukamilike!</span> <span class="verse"><a name="51">51</a>Mnadhani nimekuja kuleta amani duniani? Hata kidogo; si amani bali utengano.</span> <span class="verse"><a name="52">52</a>Na tangu sasa, jamaa ya watu watano itagawanyika; watatu dhidi ya wawili, na wawili dhidi ya watatu.</span> <span class="verse"><a name="53">53</a>Baba atakuwa dhidi ya mwanawe, mwana dhidi ya baba yake; mama dhidi ya bintiye, binti dhidi ya mama yake; mama mkwe dhidi ya mke wa mwanawe na huyo dhidi ya mama mkwe wake."</span> <span class="verse"><a name="54">54</a>Yesu akayaambia tena makundi ya watu, "Mnapoona mawingu yakitokea upande wa magharibi, mara mwasema: `Mvua itanyesha`, na kweli hunyesha.</span> <span class="verse"><a name="55">55</a>Mnapoona upepo wa kusi unavuma, mwasema `Kutakuwa na hali ya joto` na ndivyo inavyokuwa.</span> <span class="verse"><a name="56">56</a>Enyi wanafiki! Mnajua kutabiri hali ya hewa kwa kuangalia dunia na anga; kwa nini basi, hamwezi kujua maana ya nyakati hizi?</span> <span class="verse"><a name="57">57</a>"Na kwa nini hamwezi kujiamulia wenyewe jambo jema la kufanya?</span> <span class="verse"><a name="58">58</a>Maana kama mshtaki wako anakupeleka mahakamani, ingekuwa afadhali kwako kupatana naye mkiwa bado njiani, ili asije akakupeleka mbele ya hakimu, naye hakimu akakutoa kwa polisi, nao wakakutia ndani.</span> <span class="verse"><a name="59">59</a>Hakika hutatoka huko nakwambia, mpaka utakapomaliza kulipa senti ya mwisho."</span> </p></div</div></div></body></html>