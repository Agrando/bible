<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/luke/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/luke">Luke</a> &gt <strong>Chapter 22</strong></div><p><span class="verse"><a name="1">1</a>Sikukuu ya Mikate Isiyotiwa chachu, iitwayo Pasaka, ilikuwa inakaribia.</span> <span class="verse"><a name="2">2</a>Makuhani wakuu na walimu wa Sheria wakawa wanatafuta njia ya kumwua Yesu, lakini waliwaogopa watu.</span> <span class="verse"><a name="3">3</a>Basi, Shetani akamwingia Yuda aitwae Iskarioti, mmoja wa wale mitume kumi na wawili.</span> <span class="verse"><a name="4">4</a>Yuda akaenda akajadiliana na makuhani wakuu na walinzi wa Hekalu kuhusu atakavyomsaliti Yesu kwao.</span> <span class="verse"><a name="5">5</a>Nao wakafurahi na kupatana naye kumlipa fedha.</span> <span class="verse"><a name="6">6</a>Yuda akakubali, na akawa anatafuta nafasi nzuri ya kumkabidhi kwao bila umati wa watu kujua.</span> <span class="verse"><a name="7">7</a>Basi, siku ya Mikate Isiyotiwa chachu ikafika. Hiyo ndiyo siku ambayo mwana kondoo wa Pasaka huchinjwa.</span> <span class="verse"><a name="8">8</a>Hivyo Yesu akawatuma Petro na Yohane, akawaambia, "Nendeni mkatuandalie karamu ili tupate kula Pasaka."</span> <span class="verse"><a name="9">9</a>Nao wakamwuliza, "Unataka tuiandae wapi?"</span> <span class="verse"><a name="10">10</a>Akawaambia, "Sikilizeni! Mtakapokuwa mnakwenda mjini, mtakutana na mwanamume anayebeba mtungi wa maji. Mfuateni mpaka ndani ya nyumba atakayoingia.</span> <span class="verse"><a name="11">11</a>Mwambieni mwenye nyumba: `Mwalimu anakuuliza, kiko wapi kile chumba ambamo nitakula Pasaka pamoja na wanafunzi wangu?`</span> <span class="verse"><a name="12">12</a>Naye atawaonyesheni chumba kikubwa ghorofani ambacho kimepambwa. Andalieni humo."</span> <span class="verse"><a name="13">13</a>Basi, wakaenda, wakakuta kila kitu sawa kama Yesu alivyokuwa amewaambia; wakaandaa karamu ya Pasaka.</span> <span class="verse"><a name="14">14</a>Saa ilipotimia, Yesu akakaa kula chakula pamoja na mitume wake.</span> <span class="verse"><a name="15">15</a>Akawaambia, "Nimetamani sana kula Pasaka hii pamoja nanyi kabla ya kuteswa kwangu.</span> <span class="verse"><a name="16">16</a>Maana nawaambieni, sitaila tena hadi hapo itakapokamilika katika Ufalme wa Mungu."</span> <span class="verse"><a name="17">17</a>Kisha akatwaa kikombe, akashukuru akasema, "Pokeeni, mgawanye ninyi kwa ninyi.</span> <span class="verse"><a name="18">18</a>Kwa maana nawaambieni, sitakunywa tena divai ya zabibu mpaka Ufalme wa Mungu utakapokuja."</span> <span class="verse"><a name="19">19</a>Halafu akatwaa mkate, akashukuru, akaumega, akawapa akisema, "Huu ni mwili wangu, unaotolewa kwa ajili yenu. Fanyeni hivi kwa kunikumbuka."</span> <span class="verse"><a name="20">20</a>Akafanya vivyo hivyo na kikombe, baada ya chakula, akisema, "Kikombe hiki ni agano jipya linalothibitishwa kwa damu yangu inayomwagika kwa ajili yenu.*fd*</span> <span class="verse"><a name="21">21</a>"Lakini, tazameni! Yule atakayenisaliti yuko nami hapa mezani.</span> <span class="verse"><a name="22">22</a>Kweli Mwana wa Mtu anakwenda kuuawa kama ilivyopangwa, lakini ole wake mtu anayemsaliti."</span> <span class="verse"><a name="23">23</a>Hapo wakaanza kuulizana wao kwa wao ni nani kati yao atakayefanya jambo hilo.</span> <span class="verse"><a name="24">24</a>Kulitokea ubishi kati ya hao mitume kuhusu nani miongoni mwao anayefikiriwa kuwa mkuu zaidi kuliko wengine.</span> <span class="verse"><a name="25">25</a>Yesu akawaambia, "Wafalme wa mataifa huwatawala watu wao kwa mabavu, nao huitwa wafadhili wa watu.</span> <span class="verse"><a name="26">26</a>Lakini isiwe hivyo kati yenu; bali, yule aliye mkuu kati yenu ni lazima awe mdogo wa wote, na aliye kiongozi lazima awe kama mtumishi.</span> <span class="verse"><a name="27">27</a>Kwa maana, ni nani aliye mkuu: yule anayeketi mezani kula chakula, ama yule anayetumikia? Bila shaka ni yule anayeketi mezani kula chakula! Hata hivyo, mimi niko hapa kati yenu kama mtumishi.</span> <span class="verse"><a name="28">28</a>"Ninyi ndio mliobaki nami wakati wote wa majaribu yangu;</span> <span class="verse"><a name="29">29</a>na, kama vile Baba yangu alivyonikabidhi Ufalme, vivyo hivyo nami nitawakabidhi ninyi Ufalme.</span> <span class="verse"><a name="30">30</a>Mtakula na kunywa mezani pangu katika ufalme wangu, na mtaketi katika viti vya enzi kuyahukumu makabila kumi na mawili ya Israeli.</span> <span class="verse"><a name="31">31</a>"Simoni, Simoni! Sikiliza! Shetani alitaka kuwapepeta ninyi kama mtu anavyopepeta ngano.</span> <span class="verse"><a name="32">32</a>Lakini mimi nimekuombea ili imani yako isipungue. Nawe utakaponirudia, watie moyo ndugu zako."</span> <span class="verse"><a name="33">33</a>Naye Petro akamjibu, "Bwana, mimi niko tayari kwenda pamoja nawe gerezani, na hata kufa."</span> <span class="verse"><a name="34">34</a>Yesu akamjibu, "Nakwambia wewe Petro, kabla jogoo hajawika leo utakuwa umenikana mara tatu."</span> <span class="verse"><a name="35">35</a>Kisha, Yesu akawauliza wanafunzi wake, "Wakati nilipowatuma bila mfuko wa fedha wala mkoba wala viatu, mlitindikiwa chochote?" Wakajibu, "La."</span> <span class="verse"><a name="36">36</a>Naye akawaambia, "Lakini sasa, yule aliye na mfuko wa fedha auchukue; na aliye na mkoba, hali kadhalika. Na yeyote asiye na upanga, auze koti lake anunue mmoja.</span> <span class="verse"><a name="37">37</a>Maana nawaambieni, haya maneno ya Maandiko Matakatifu: `Aliwekwa kundi moja na wahalifu,` ni lazima yatimie. Naam, yale yanayonihusu yanafikia ukamilifu wake."</span> <span class="verse"><a name="38">38</a>Nao wakasema, "Bwana, tazama; hapa kuna panga mbili." Naye akasema, "Basi!"</span> <span class="verse"><a name="39">39</a>Yesu akatoka, na kama ilivyokuwa desturi yake, akaenda katika mlima wa Mizeituni; wanafunzi wake wakamfuata.</span> <span class="verse"><a name="40">40</a>Alipofika huko akawaambia, "Salini, msije mkaingia katika kishawishi."</span> <span class="verse"><a name="41">41</a>Kisha akawaacha, akaenda umbali wa mtu kuweza kutupa jiwe, akapiga magoti, akasali:</span> <span class="verse"><a name="42">42</a>"Baba, kama wapenda, ukiondoe kwangu kikombe hiki; hata hivyo, mapenzi yako yatimizwe, wala siyo yangu."</span> <span class="verse"><a name="43">43</a>Hapo, malaika kutoka mbinguni, akamtokea ili kumtia moyo.</span> <span class="verse"><a name="44">44</a>Akiwa katika uchungu mkubwa, alisali kwa bidii zaidi; na jasho likamtoka, kama matone ya damu, likatiririka mpaka chini.*fe* ic</span> <span class="verse"><a name="45">45</a>Baada ya kusali, aliwarudia wanafunzi wake, akawakuta wamelala, kwani walikuwa na huzuni.</span> <span class="verse"><a name="46">46</a>Akawaambia, "Mbona mnalala? Amkeni msali, msije mkaingia katika kishawishi."</span> <span class="verse"><a name="47">47</a>Alipokuwa bado anaongea, kundi la watu likaja likiongozwa na yule aliyeitwa Yuda, mmoja wa wale mitume kumi na wawili. Yuda akaenda kumsalimu Yesu kwa kumbusu.</span> <span class="verse"><a name="48">48</a>Lakini Yesu akamwambia, "Yuda! Je, unamsaliti Mwana wa Mtu kwa kumbusu?"</span> <span class="verse"><a name="49">49</a>Wale wanafunzi wake walipoona hayo wakasema, "Bwana, tutumie panga zetu?"</span> <span class="verse"><a name="50">50</a>Na mmoja wao akampiga upanga mtumishi wa Kuhani Mkuu, akamkata sikio lake la kulia.</span> <span class="verse"><a name="51">51</a>Hapo, Yesu akasema, "Acha! Hii inatosha." Akaligusa sikio la mtu huyo akaliponya.</span> <span class="verse"><a name="52">52</a>Kisha Yesu akawaambia makuhani wakuu, wakubwa wa walinzi wa Hekalu na wazee waliokuja kumkamata: "Je, mmekuja na mapanga na marungu kunikamata kana kwamba mimi ni mnyang`anyi?</span> <span class="verse"><a name="53">53</a>Nilipokuwa pamoja nanyi kila siku Hekaluni hamkunitia nguvuni. Lakini, huu ndio wakati wenu hasa, ndio wakati wa utawala wa giza."</span> <span class="verse"><a name="54">54</a>Basi, wakamkamata, wakamchukua na kwenda naye nyumbani kwa Kuhani Mkuu. Petro akawa anamfuata nyuma kwa mbali.</span> <span class="verse"><a name="55">55</a>Moto ulikuwa umewashwa katikati ya ua, nao wakawa wameketi pamoja Petro akiwa miongoni mwao.</span> <span class="verse"><a name="56">56</a>Mjakazi mmoja alipomwona Petro ameketi karibu na moto, akamkodolea macho, akasema, "Mtu huyu alikuwa pia pamoja na Yesu."</span> <span class="verse"><a name="57">57</a>Lakini Petro akakana akisema, "Wee! simjui mimi."</span> <span class="verse"><a name="58">58</a>Baadaye kidogo, mtu mwingine akamwona Petro, akasema, "Wewe ni mmoja wao." Lakini Petro akajibu "Bwana we; si mimi!"</span> <span class="verse"><a name="59">59</a>Kama saa moja baadaye, mtu mwingine akasisitiza, "Hakika huyu alikuwa pamoja naye; ametoka Galilaya ati."</span> <span class="verse"><a name="60">60</a>Lakini Petro akasema, "Bwana wee; sijui hata unachosema!" Na papo hapo, akiwa bado anaongea, jogoo akawika.</span> <span class="verse"><a name="61">61</a>Bwana akageuka na kumtazama Petro, naye Petro akakumbuka yale aliyokuwa ameambiwa na Bwana: "Leo kabla jogoo hajawika, utanikana mara tatu."</span> <span class="verse"><a name="62">62</a>Hapo akatoka nje, akalia sana.</span> <span class="verse"><a name="63">63</a>Wale watu waliokuwa wanamchunga Yesu, walimpiga na kumdhihaki.</span> <span class="verse"><a name="64">64</a>Walimfunga kitambaa usoni, wakawa wanamwuliza, "Ni nani aliyekupiga? Hebu bashiri tuone!"</span> <span class="verse"><a name="65">65</a>Wakamtolea maneno mengi ya matusi.</span> <span class="verse"><a name="66">66</a>Kulipokucha, kikao cha wazee wa watu kilifanyika, ambacho kilihudhuriwa na makuhani wakuu na walimu wa Sheria. Yesu akaletwa mbele ya Baraza hilo.</span> <span class="verse"><a name="67">67</a>Nao wakamwambia, "Twambie! Je, wewe ndiwe Kristo?" Lakini Yesu akawaambia, "Hata kama nikiwaambieni, hamtasadiki;</span> <span class="verse"><a name="68">68</a>na hata kama nikiwaulizeni swali, hamtanijibu.</span> <span class="verse"><a name="69">69</a>Lakini tangu sasa, Mwana wa Mtu atakuwa ameketi upande wa kulia wa Mungu Mwenyezi."</span> <span class="verse"><a name="70">70</a>Hapo wote wakasema, "Ndiyo kusema wewe ni Mwana wa Mungu?" Naye akasema, "Ninyi mnasema kwamba mimi ndiye."</span> <span class="verse"><a name="71">71</a>Nao wakasema, "Je, tunahitaji ushahidi mwingine? Sisi wenyewe tumesikia akisema kwa mdomo wake mwenyewe."sw4323</span> </p></div</div></div></body></html>