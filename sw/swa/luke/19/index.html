<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/luke/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/luke">Luke</a> &gt <strong>Chapter 19</strong></div><p><span class="verse"><a name="1">1</a>Yesu aliingia mjini Yeriko, akawa anapita katika njia za mji huo.</span> <span class="verse"><a name="2">2</a>Kulikuwa na mtu mmoja mjini, jina lake Zakayo ambaye alikuwa mkuu wa watoza ushuru tena mtu tajiri.</span> <span class="verse"><a name="3">3</a>Alitaka kuona Yesu alikuwa nani, lakini kwa sababu ya umati wa watu, na kwa vile alikuwa mfupi, hakufaulu.</span> <span class="verse"><a name="4">4</a>Hivyo, alitangulia mbio, akapanda juu ya mkuyu ili aweze kumwona Yesu, kwa maana alikuwa apitie hapo.</span> <span class="verse"><a name="5">5</a>Basi, Yesu alipofika mahali pale, aliangalia juu akamwambia, "Zakayo, shuka upesi, maana leo ni lazima nishinde nyumbani mwako."</span> <span class="verse"><a name="6">6</a>Zakayo akashuka haraka, akamkaribisha kwa furaha.</span> <span class="verse"><a name="7">7</a>Watu wote walipoona hayo, wakaanza kunung`unika wakisema, "Amekwenda kukaa kwa mtu mwenye dhambi."</span> <span class="verse"><a name="8">8</a>Lakini Zakayo akasimama akamwambia Yesu, "Sikiliza Bwana! Mimi nitawapa maskini nusu ya mali yangu, na kama nimenyang`anya mtu yeyote kitu, nitamrudishia mara nne."</span> <span class="verse"><a name="9">9</a>Yesu akamwambia, "Leo wokovu umefika katika nyumba hii, kwa vile huyu pia ni wa ukoo wa Abrahamu.</span> <span class="verse"><a name="10">10</a>Kwa maana Mwana wa Mtu amekuja kutafuta na kuokoa waliopotea." ic</span> <span class="verse"><a name="11">11</a>Wakati watu walipokuwa bado wanasikiliza hayo, Yesu akawaambia mfano. (Hapo alikuwa anakaribia Yerusalemu, na watu wale walidhani kwamba muda si muda, Ufalme wa Mungu ungefika.)</span> <span class="verse"><a name="12">12</a>Hivyo akawaambia, "Kulikuwa na mtu mmoja wa ukoo wa kifalme aliyefanya safari kwenda nchi ya mbali ili apokee madaraka ya ufalme, halafu arudi.</span> <span class="verse"><a name="13">13</a>Basi, kabla ya kuondoka aliwaita watumishi wake kumi, akawapa kiasi cha fedha kila mmoja na kumwambia: `Fanyeni nazo biashara mpaka nitakaporudi.`</span> <span class="verse"><a name="14">14</a>Lakini wananchi wenzake walimchukia na hivyo wakatuma wajumbe waende wakaseme: `Hatumtaki huyu atutawale.`</span> <span class="verse"><a name="15">15</a>"Huyo mtu mashuhuri alirudi nyumbani baada ya kufanywa mfalme, na mara akaamuru wale watumishi aliowapa zile fedha waitwe ili aweze kujua kila mmoja amepata faida gani.</span> <span class="verse"><a name="16">16</a>Mtumishi wa kwanza akatokea, akasema: `Mheshimiwa, faida iliyopatikana ni mara kumi ya zile fedha ulizonipa.`</span> <span class="verse"><a name="17">17</a>Naye akamwambia: `Vema; wewe ni mtumishi mwema. Kwa kuwa umekuwa mwaminifu katika jambo dogo, utakuwa na madaraka juu ya miji kumi!`</span> <span class="verse"><a name="18">18</a>Mtumishi wa pili akaja, akasema: `Mheshimiwa, faida iliyopatikana ni mara tano ya zile fedha ulizonipa.`</span> <span class="verse"><a name="19">19</a>Naye akamwambia pia: `Nawe utakuwa na madaraka juu ya miji mitano.`</span> <span class="verse"><a name="20">20</a>"Mtumishi mwingine akaja, akasema: `Chukua fedha yako; niliificha salama katika kitambaa,</span> <span class="verse"><a name="21">21</a>kwa maana niliogopa kwa sababu wewe ni mtu mkali. Wewe ni mtu ambaye huchukua yasiyo yako, na huchuma ambacho hukupanda.`</span> <span class="verse"><a name="22">22</a>Naye akamwambia: `Nakuhukumu kutokana na msemo wako, ewe mtumishi mbaya! Ulijua kwamba mimi ni mtu mkali, ambaye huchukua yasiyo yangu na kuchuma nisichopanda.</span> <span class="verse"><a name="23">23</a>Kwa nini basi, hukuiweka fedha yangu benki, nami ningeichukua pamoja na faida baada ya kurudi kwangu?`</span> <span class="verse"><a name="24">24</a>Hapo akawaambia wale waliokuwa pale: `Mnyang`anyeni hizo fedha, mkampe yule aliyepata faida mara kumi.`</span> <span class="verse"><a name="25">25</a>Nao wakamwambia: `Lakini Mheshimiwa, huyo ana faida ya kiasi hicho mara kumi!`</span> <span class="verse"><a name="26">26</a>Naye akawajibu: `Kila aliye na kitu atapewa na kuzidishiwa. Lakini yule asiye na kitu, hata kile alicho nacho kitachukuliwa.</span> <span class="verse"><a name="27">27</a>Na sasa, kuhusu hao maadui wangu ambao hawapendi niwe mfalme wao, waleteni hapa, mkawaue papa hapa mbele yangu."`</span> <span class="verse"><a name="28">28</a>Yesu alisema hayo, kisha akatangulia mbele yao kuelekea Yerusalemu.</span> <span class="verse"><a name="29">29</a>Alipokaribia kufika Bethfage na Bethania, karibu na mlima wa Mizeituni, aliwatuma wanafunzi wake wawili,</span> <span class="verse"><a name="30">30</a>akawaambia: "Nendeni katika kijiji kilicho mbele yenu. Mtakapokuwa mnaingia kijijini, mtamkuta mwana punda amefungwa ambaye hajatumiwa na mtu. Mfungeni, mkamlete hapa.</span> <span class="verse"><a name="31">31</a>Kama mtu akiwauliza, kwa nini mnamfungua, mwambieni, `Bwana ana haja naye."`</span> <span class="verse"><a name="32">32</a>Basi, wakaenda, wakakuta sawa kama alivyowaambia.</span> <span class="verse"><a name="33">33</a>Walipokuwa wanamfungua yule mwana punda, wenyewe wakawauliza, "Kwa nini mnamfungua mwana punda huyu?"</span> <span class="verse"><a name="34">34</a>Nao wakawajibu, "Bwana anamhitaji."</span> <span class="verse"><a name="35">35</a>Basi, wakampelekea Yesu yule mwana punda. Kisha wakatandika mavazi yao juu yake wakampandisha Yesu.</span> <span class="verse"><a name="36">36</a>Yesu akaendelea na safari, na watu wakatandaza mavazi yao barabarani.</span> <span class="verse"><a name="37">37</a>Alipofika karibu na Yerusalemu, katika mteremko wa mlima wa Mizeituni, umati wote na wanafunzi wake, wakaanza kushangilia na kumtukuza Mungu kwa sauti kubwa, kwa sababu ya mambo makuu waliyoyaona;</span> <span class="verse"><a name="38">38</a>wakawa wanasema: "Abarikiwe Mfalme ajaye kwa jina la Bwana. Amani mbinguni, na utukufu juu mbinguni!"</span> <span class="verse"><a name="39">39</a>Hapo baadhi ya Mafarisayo waliokuwako katika lile kundi la watu, wakamwambia Yesu, "Mwalimu, wanyamazishe wanafunzi wako!"</span> <span class="verse"><a name="40">40</a>Yesu akawajibu, "Nawaambieni, kama hawa wakinyamaza, hakika hayo mawe yatapaza sauti."</span> <span class="verse"><a name="41">41</a>Alipokaribia zaidi na kuuona ule mji, Yesu aliulilia</span> <span class="verse"><a name="42">42</a>akisema: "Laiti ungelijua leo hii yale yaletayo amani! Lakini sasa yamefichika machoni pako.</span> <span class="verse"><a name="43">43</a>Maana siku zaja ambapo adui zako watakuzungushia maboma, watakuzingira na kukusonga pande zote.</span> <span class="verse"><a name="44">44</a>Watakupondaponda wewe pamoja na watoto wako ndani ya kuta zako; hawatakuachia hata jiwe moja juu jingine, kwa sababu hukuutambua wakati Mungu alipokujia kukuokoa."</span> <span class="verse"><a name="45">45</a>Kisha, Yesu aliingia Hekaluni, akaanza kuwafukuzia nje wafanyabiashara</span> <span class="verse"><a name="46">46</a>akisema, "Imeandikwa: `Nyumba yangu itakuwa nyumba ya sala`; lakini ninyi mmeifanya kuwa pango la wanyang`anyi."</span> <span class="verse"><a name="47">47</a>Yesu akawa anafundisha kila siku Hekaluni. Makuhani wakuu, walimu wa Sheria na viongozi wa watu walitaka kumwangamiza,</span> <span class="verse"><a name="48">48</a>lakini hawakuwa na la kufanya, maana watu wote walikuwa wakimsikiliza kwa makini kabisa.</span> </p></div</div></div></body></html>