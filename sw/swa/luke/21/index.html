<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/luke/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/luke">Luke</a> &gt <strong>Chapter 21</strong></div><p><span class="verse"><a name="1">1</a>Yesu alitazama kwa makini, akawaona matajiri walivyokuwa wanatia sadaka zao katika hazina ya Hekalu,</span> <span class="verse"><a name="2">2</a>akamwona pia mama mmoja mjane akitumbukiza humo sarafu mbili ndogo.</span> <span class="verse"><a name="3">3</a>Basi, akasema, "Nawaambieni kweli, mama huyu mjane ametia zaidi katika hazina kuliko wote.</span> <span class="verse"><a name="4">4</a>Kwa maana, wengine wote wametoa sadaka zao kutokana na ziada ya mali zao, lakini huyu mama, ingawa ni maskini, ametoa kila kitu alichohitaji kwa kuishi."</span> <span class="verse"><a name="5">5</a>Baadhi ya wanafunzi walikuwa wanazungumza juu ya Hekalu, jinsi lilivyopambwa kwa mawe ya thamani, pamoja na sadaka zilizotolewa kwa Mungu. Yesu akasema,</span> <span class="verse"><a name="6">6</a>"Haya yote mnayoyaona--zitakuja siku ambapo hakuna hata jiwe moja litakalosalia juu ya lingine; kila kitu kitaharibiwa."</span> <span class="verse"><a name="7">7</a>Basi, wakamwuliza, "Mwalimu, mambo hayo yatatokea lini? Na ni ishara gani zitakazoonyesha kwamba karibu mambo hayo yatokee?"</span> <span class="verse"><a name="8">8</a>Yesu akawajibu, "Jihadharini, msije mkadanganyika. Maana wengi watatokea na kulitumia jina langu wakisema: `Mimi ndiye`, na, `Wakati ule umekaribia`. Lakini ninyi msiwafuate!</span> <span class="verse"><a name="9">9</a>Basi, mtakaposikia habari za vita na misukosuko, msitishike; maana ni lazima hayo yatokee kwanza, lakini mwisho wa yote, bado."</span> <span class="verse"><a name="10">10</a>Halafu akaendelea kusema: "Taifa moja litapigana na taifa lingine, na ufalme mmoja utapigana na ufalme mwingine.</span> <span class="verse"><a name="11">11</a>Kila mahali kutakuwa na mitetemeko mikubwa ya ardhi, kutakuwa na njaa na tauni. Kutakuwa na vituko vya kutisha na ishara kubwa angani.</span> <span class="verse"><a name="12">12</a>Lakini kabla ya kutokea hayo yote, watawatieni nguvuni, watawatesa na kuwapelekeni katika masunagogi na kuwatia gerezani; mtapelekwa mbele ya wafalme na watawala kwa ajili ya jina langu.</span> <span class="verse"><a name="13">13</a>Hii itawapeni fursa ya kushuhudia Habari Njema.</span> <span class="verse"><a name="14">14</a>Muwe na msimamo huu mioyoni mwenu: hakuna kufikiria kabla ya wakati juu ya jinsi mtakavyojitetea,</span> <span class="verse"><a name="15">15</a>kwa sababu mimi mwenyewe nitawapeni ufasaha wa maneno na hekima, hivyo kwamba zenu hawataweza kustahimili wala kupinga.</span> <span class="verse"><a name="16">16</a>Wazazi wenu, ndugu, jamaa na rafiki zenu watawasaliti ninyi; na baadhi yenu mtauawa.</span> <span class="verse"><a name="17">17</a>Watu wote watawachukieni kwa sababu ya jina langu.</span> <span class="verse"><a name="18">18</a>Lakini, hata unywele mmoja wa vichwa vyenu hautapotea.</span> <span class="verse"><a name="19">19</a>Kwa uvumilivu wenu, mtayaokoa maisha yenu.</span> <span class="verse"><a name="20">20</a>"Mtakapoona mji wa Yerusalemu umezungukwa na majeshi, ndipo mtambue ya kwamba wakati umefika ambapo mji huo utaharibiwa.</span> <span class="verse"><a name="21">21</a>Hapo walioko Yudea wakimbilie milimani; wale walio mjini watoke; na wale walio mashambani wasirudi mjini.</span> <span class="verse"><a name="22">22</a>Kwa maana siku hizo ni siku za adhabu, ili yote yaliyoandikwa yatimie.</span> <span class="verse"><a name="23">23</a>Ole wao waja wazito na wanyonyeshao siku hizo! Kwa maana kutakuwa na dhiki kubwa katika nchi, na hasira ya Mungu itawajia watu hawa.</span> <span class="verse"><a name="24">24</a>Wengine watauawa kwa upanga, wengine watachukuliwa mateka katika nchi zote; na mji wa Yerusalemu utakanyagwa na watu wa mataifa mengine, hadi nyakati zao zitakapotimia.</span> <span class="verse"><a name="25">25</a>"Kutakuwa na ishara katika jua na mwezi na nyota. Mataifa duniani yatakuwa na dhiki kwa sababu ya wasiwasi kutokana na mshindo wa mawimbi ya bahari.</span> <span class="verse"><a name="26">26</a>Watu watazirai kwa sababu ya uoga, wakitazamia mambo yatakayoupata ulimwengu; kwa maana nguvu za mbingu zitatikiswa.</span> <span class="verse"><a name="27">27</a>Halafu, watamwona Mwana wa Mtu akija katika wingu, mwenye nguvu na utukufu mwingi.</span> <span class="verse"><a name="28">28</a>Wakati mambo hayo yatakapoanza kutukia, simameni na kuinua vichwa vyenu juu, kwa maana ukombozi wenu umekaribia."</span> <span class="verse"><a name="29">29</a>Kisha akawaambia mfano: "Angalieni mtini na miti mingine yote.</span> <span class="verse"><a name="30">30</a>Mnapoona kwamba imeanza kuchipua majani, mwatambua kwamba wakati wa kiangazi umekaribia.</span> <span class="verse"><a name="31">31</a>Vivyo hivyo, mtakapoona mambo hayo yanatendeka, mtatambua kwamba Ufalme wa Mungu umekaribia.</span> <span class="verse"><a name="32">32</a>Nawaambieni hakika, kizazi hiki cha sasa hakitapita kabla ya hayo yote kutendeka.</span> <span class="verse"><a name="33">33</a>Mbingu na dunia vitapita, lakini maneno yangu hayatapita.</span> <span class="verse"><a name="34">34</a>"Muwe macho, mioyo yenu isije ikalemewa na anasa, ulevi na shughuli za maisha haya. La sivyo, Siku ile itawajieni ghafla.</span> <span class="verse"><a name="35">35</a>Kwa maana itawajia kama mtego, wote wanaoishi duniani pote.</span> <span class="verse"><a name="36">36</a>Muwe waangalifu basi, na salini daima ili muweze kupata nguvu ya kupita salama katika mambo haya yote yatakayotokea, na kusimama mbele ya Mwana wa Mtu."</span> <span class="verse"><a name="37">37</a>Wakati wa mchana, siku hizo, Yesu alikuwa akifundisha watu Hekaluni; lakini usiku alikuwa akienda katika mlima wa Mizeituni na kukaa huko.</span> <span class="verse"><a name="38">38</a>Watu wote walikuwa wanakwenda Hekaluni asubuhi na mapema, wapate kumsikiliza.</span> </p></div</div></div></body></html>