<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/gal/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/gal">Galatians</a> &gt <strong>Chapter 6</strong></div><p><span class="verse"><a name="1">1</a>Ndugu, kama mkimwona mtu fulani amekosea, basi, ninyi mnaoongozwa na Roho mwonyeni mtu huyo ajirekebishe; lakini fanyeni hivyo kwa upole, mkiwa na tahadhari msije nanyi wenyewe mkajaribiwa.</span> <span class="verse"><a name="2">2</a>Saidianeni kubeba mizigo yenu na hivyo mtatimiza sheria ya Kristo.</span> <span class="verse"><a name="3">3</a>Mtu akijiona kuwa ni kitu, na kumbe si kitu, huyo anajidanganya mwenyewe.</span> <span class="verse"><a name="4">4</a>Lakini kila mmoja na aupime vizuri mwenendo wake mwenyewe. Ukiwa mwema, basi, anaweza kuona fahari juu ya alichofanya bila kuwa na sababu ya kujilinganisha na mtu mwingine.</span> <span class="verse"><a name="5">5</a>Maana kila mmoja anao mzigo wake mwenyewe wa kubeba.</span> <span class="verse"><a name="6">6</a>Mwenye kufundishwa neno la Mungu na amshirikishe mwalimu wake riziki zake.</span> <span class="verse"><a name="7">7</a>Msidanganyike; Mungu hafanyiwi dhihaka. Alichopanda mtu ndicho atakachovuna.</span> <span class="verse"><a name="8">8</a>Apandaye katika tamaa za kidunia, atavuna humo uharibifu; lakini akipanda katika Roho, atavuna kutoka kwa Roho uzima wa milele.</span> <span class="verse"><a name="9">9</a>Basi, tusichoke kutenda mema; maana tusipolegea tutavuna mavuno kwa wakati wake.</span> <span class="verse"><a name="10">10</a>Kwa hiyo, tukiwa bado na wakati, tuwatendee watu wote mema, na hasa ndugu wa imani yetu.</span> <span class="verse"><a name="11">11</a>Tazameni jinsi nilivyoandika kwa herufi kubwa, kwa mkono wangu mwenyewe.</span> <span class="verse"><a name="12">12</a>Wale wanaotaka kuonekana wazuri kwa mambo ya mwili ndio wanaotaka kuwalazimisha ninyi mtahiriwe. Wanafanya hivyo kwa sababu moja tu: kusudi wao wenyewe wasije wakadhulumiwa kwa sababu ya msalaba wa Kristo.</span> <span class="verse"><a name="13">13</a>Maana, hao wenyewe waliotahiriwa hawaishiki Sheria; huwataka ninyi mtahiriwe wapate kujivunia alama hiyo mwilini mwenu.</span> <span class="verse"><a name="14">14</a>Lakini mimi sitajivunia kamwe chochote isipokuwa msalaba wa Bwana wetu Yesu Kristo; maana kwa njia ya msalaba huo ulimwengu umesulubiwa kwangu, nami nimesulubiwa kwa ulimwengu.</span> <span class="verse"><a name="15">15</a>Kutahiriwa au kutotahiriwa si kitu; cha maana ni kuwa kiumbe kipya.</span> <span class="verse"><a name="16">16</a>Wanaoufuata mwongozo huo nawatakia amani na huruma; amani na huruma kwa Israeli--Wateule wa Mungu.</span> <span class="verse"><a name="17">17</a>Basi, sasa mtu yeyote asinisumbue tena, maana alama nilizo nazo mwilini mwangu ni zile za Yesu.</span> <span class="verse"><a name="18">18</a>Ndugu, nawatakieni ninyi nyote neema ya Bwana wetu Kristo. Amina.</span> </p></div</div></div></body></html>