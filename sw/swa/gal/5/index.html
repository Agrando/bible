<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/gal/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/gal">Galatians</a> &gt <strong>Chapter 5</strong></div><p><span class="verse"><a name="1">1</a>Kristo alitupa uhuru akataka tubaki huru. Basi, simameni imara wala msikubali tena kuwa chini ya nira ya utumwa.</span> <span class="verse"><a name="2">2</a>Sikilizeni! Ni mimi Paulo ninayesema nanyi! Kama mkikubali kutahiriwa, Kristo hatawafaidia chochote.</span> <span class="verse"><a name="3">3</a>Nasema tena wazi: kila anayekubali kutahiriwa itambidi kuishika Sheria yote.</span> <span class="verse"><a name="4">4</a>Kama mnatazamia kukubaliwa kuwa waadilifu kwa njia ya Sheria, basi, mmejitenga mbali na Kristo; mko nje ya neema ya Mungu.</span> <span class="verse"><a name="5">5</a>Kwa upande wetu, lakini, sisi tunatumaini kwamba kwa nguvu ya Roho tunakubaliwa kuwa waadilifu kwa njia ya imani.</span> <span class="verse"><a name="6">6</a>Maana ikiwa tumeungana na Kristo Yesu, kutahiriwa au kutotahiriwa hakuna maana; cha maana ni imani ifanyayo kazi kwa mapendo. ic</span> <span class="verse"><a name="7">7</a>Mwenendo wenu ulikuwa mzuri! Nani, basi aliyewazuia kuuzingatia ukweli?</span> <span class="verse"><a name="8">8</a>Aliyesababisha hali hiyo si Mungu ambaye amewaiteni.</span> <span class="verse"><a name="9">9</a>"chachu kidogo tu huchachusha donge lote la unga!"</span> <span class="verse"><a name="10">10</a>Kutokana na kuungana kwetu na Bwana, nina tumaini kubwa kwamba ninyi hamtakuwa na msimamo tofauti nami. Tena yeyote huyo anayewavurugeni--awe nani au nani--hakika ataadhibiwa.</span> <span class="verse"><a name="11">11</a>Na kwa upande wangu, ndugu zangu, kama bado ninahubiri kwamba kutahiriwa ni lazima, kwa nini basi, bado ninadhulumiwa? Kama ingalikuwa hivyo, mahubiri yangu juu ya msalaba wa Kristo yasingalileta aibu yoyote.</span> <span class="verse"><a name="12">12</a>Laiti hao wanaowavurugeni wangejikatakata wenyewe!</span> <span class="verse"><a name="13">13</a>Ninyi, ndugu, mliitwa muwe watu huru. Lakini uhuru huo usiwe kisingizio cha kutawaliwa na tamaa za kidunia; ila mnapaswa kutumikiana kwa upendo.</span> <span class="verse"><a name="14">14</a>Maana Sheria yote hutimizwa katika kushika amri hii moja: "Mpende jirani yako kama unavyojipenda mwenyewe."</span> <span class="verse"><a name="15">15</a>Lakini ikiwa mtaumana na kutafunana kama wanyama, jihadharini msije mkaangamizana wenyewe kwa wenyewe!</span> <span class="verse"><a name="16">16</a>Basi, nasema hivi: mwenendo wenu na uongozwe na Roho, nanyi hamtafuata tena tamaa za kidunia.</span> <span class="verse"><a name="17">17</a>Maana, tamaa za kidunia hupingana na matakwa ya Roho; na matakwa ya Roho hupingana na tamaa za kidunia. Mambo hayo mawili hayaafikiani; kwa sababu hiyo hamwezi kufanya yale mnayotaka ninyi wenyewe.</span> <span class="verse"><a name="18">18</a>Kama mkiongozwa na Roho, basi, hamko tena chini ya Sheria.</span> <span class="verse"><a name="19">19</a>Basi, matendo ya kidunia yanajulikana: uzinzi, uasherati, ufisadi;</span> <span class="verse"><a name="20">20</a>kuabudu sanamu, uchawi, uadui, ugomvi, wivu, hasira, choyo, mabishano, mafarakano;</span> <span class="verse"><a name="21">21</a>husuda, ulevi, ulafi na mambo mengine kama hayo. Nawaambieni tena kama nilivyokwisha sema: watu wanaotenda mambo hayo hawatakuwa na nafasi yao katika ufalme wa Mungu.</span> <span class="verse"><a name="22">22</a>Lakini matokeo ya kuongozwa na Roho ni mapendo, furaha, amani, uvumilivu, wema, fadhili, uaminifu,</span> <span class="verse"><a name="23">23</a>upole na kuwa na kiasi. Hakuna Sheria inayoweza kupinga mambo hayo.</span> <span class="verse"><a name="24">24</a>Wale walio wa Kristo wameisulubisha hali yao ya kidunia pamoja na mawazo yake mabaya na tamaa zake.</span> <span class="verse"><a name="25">25</a>Tukiishi kwa msaada wa Roho, na tuufuate mwongozo wake.</span> <span class="verse"><a name="26">26</a>Basi, tusijivune, tusichokozane wala kuoneana wivu.</span> </p></div</div></div></body></html>