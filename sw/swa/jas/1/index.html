<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/jas/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/jas">James</a> &gt <strong>Chapter 1</strong></div><p><span class="verse"><a name="1">1</a>Mimi Yakobo, mtumishi wa Mungu na wa Bwana Yesu Kristo, nawaandikia ninyi, makabila kumi na mawili, yaliyotawanyika ulimwenguni! Salaam!</span> <span class="verse"><a name="2">2</a>Ndugu zangu, muwe na furaha mnapopatwa na majaribu mbalimbali,</span> <span class="verse"><a name="3">3</a>kwani mwajua kwamba imani yenu ikisha stahimili, itawapatieni uvumilivu.</span> <span class="verse"><a name="4">4</a>Muwe na hakika kwamba uvumilivu wenu utawategemeza mpaka mwisho, mpate kuwa wakamilifu na watimilifu, bila kupungukiwa chochote.</span> <span class="verse"><a name="5">5</a>Lakini kama mmoja wenu ametindikiwa hekima, basi, anapaswa kumwomba Mungu ambaye atampatia; kwani Mungu huwapa wote kwa wingi na kwa ukarimu.</span> <span class="verse"><a name="6">6</a>Lakini anapaswa kuomba kwa imani bila mashaka yoyote. Mtu aliye na mashaka ni kama mawimbi ya bahari ambayo husukumwa na kutupwatupwa na upepo.</span> <span class="verse"><a name="7">7</a>Mtu wa namna hiyo, mwenye nia mbili na asiye na msimamo katika mwenendo wake wote, asidhani ya kwamba atapata chochote kile kutoka kwa Bwana.</span> <span class="verse"><a name="8">8</a>[]</span> <span class="verse"><a name="9">9</a>Ndugu aliye maskini anapaswa kufurahi wakati Mungu anapomkweza,</span> <span class="verse"><a name="10">10</a>naye tajiri anapaswa kufurahi anaposhushwa na Mungu. Maana tajiri atatoweka kama ua la porini.</span> <span class="verse"><a name="11">11</a>Jua huchomoza na kwa joto lake kali hukausha mimea, nayo maua yake huanguka, na uzuri wake wote huharibika. Vivyo hivyo, tajiri ataangamizwa katika shughuli zake.</span> <span class="verse"><a name="12">12</a>Heri mtu anayebaki mwaminifu katika majaribu, kwani akisha stahimili atapewa tuzo la uzima ambalo Mungu aliwaahidia wale wanaompenda.</span> <span class="verse"><a name="13">13</a>Kama mtu akijaribiwa, asiseme: "Ninajaribiwa na Mungu." Maana Mungu hawezi kujaribiwa na uovu, wala yeye hamjaribu mtu yeyote.</span> <span class="verse"><a name="14">14</a>Lakini mtu hujaribiwa anapovutwa na kunaswa na tamaa zake mbaya.</span> <span class="verse"><a name="15">15</a>Tamaa ikiiva huzaa dhambi; nayo dhambi ikikomaa huzaa kifo.</span> <span class="verse"><a name="16">16</a>Ndugu zangu wapenzi, msidanganyike!</span> <span class="verse"><a name="17">17</a>Kila kipaji chema na kila zawadi kamilifu hutoka mbinguni; hutoka kwa Baba, Muumba wa mianga, ambaye habadiliki wala hana alama yoyote ya ugeugeu.</span> <span class="verse"><a name="18">18</a>Kwa kupenda kwake mwenyewe alituzaa kwa neno lake la ukweli, ili tuwe namna ya matunda ya kwanza miongoni mwa viumbe vyake.</span> <span class="verse"><a name="19">19</a>Ndugu zangu wapenzi, kumbukeni jambo hili! Kila mtu na awe mwepesi wa kusikia lakini asiwe mwepesi wa kusema wala mwepesi wa kukasirika.</span> <span class="verse"><a name="20">20</a>Mwenye hasira hawezi kutimiza matakwa ya Mungu yaliyo ya haki.</span> <span class="verse"><a name="21">21</a>Kwa hiyo, tupilieni mbali mwenendo mchafu na tabia zote mbovu; jiwekeni chini ya Mungu na kupokea ule ujumbe uliopandwa mioyoni mwenu, ambao waweza kuziokoa nafsi zenu.</span> <span class="verse"><a name="22">22</a>Msijidanganye wenyewe kwa kusikiliza tu neno lake, bali litekelezeni kwa vitendo.</span> <span class="verse"><a name="23">23</a>Yeyote anayesikiliza hilo neno lakini halitekelezi, huyo ni kama mtu anayejiangalia sura yake mwenyewe katika kioo.</span> <span class="verse"><a name="24">24</a>Hujiangalia mwenyewe, kisha huenda zake, na mara husahau jinsi alivyo.</span> <span class="verse"><a name="25">25</a>Lakini mtu anayeangalia kwa makini sheria kamilifu ambayo huwapa watu uhuru, mtu anayeendelea kuizingatia, na si kuisikia tu na kuisahau baadaye, bali anaitekeleza, mtu huyo atabarikiwa katika kila kitu anachofanya.</span> <span class="verse"><a name="26">26</a>Kama mtu akijiona kuwa ni mtu mwenye dini, lakini hawezi kuutawala ulimi wake, dini yake haifai kitu, na anajidanganya mwenyewe.</span> <span class="verse"><a name="27">27</a>Dini iliyo safi na isiyo na hitilafu mbele ya Mungu Baba ni hii: Kuwasaidia yatima na wajane katika shida zao, na kujilinda mwenyewe usichafuliwe na ulimwengu huu.</span> </p></div</div></div></body></html>