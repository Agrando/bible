<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/jas/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/jas">James</a> &gt <strong>Chapter 2</strong></div><p><span class="verse"><a name="1">1</a>Ndugu zangu, mkiwa mnamwamini Bwana Yesu Kristo, Bwana wa utukufu, msiwabague watu kamwe.</span> <span class="verse"><a name="2">2</a>Tuseme mtu mmoja ambaye amevaa pete ya dhahabu na mavazi nadhifu anaingia katika mkutano wenu, na papo hapo akaingia mtu maskini aliyevaa mavazi machafu.</span> <span class="verse"><a name="3">3</a>Ikiwa mtamstahi zaidi yule aliyevaa mavazi ya kuvutia na kumwambia: "Keti hapa mahali pazuri," na kumwambia yule maskini: "Wewe, simama huko," au "Keti hapa sakafuni miguuni pangu,"</span> <span class="verse"><a name="4">4</a>je, huo si ubaguzi kati yenu? Je, na huo uamuzi wenu haujatokana na fikira mbaya?</span> <span class="verse"><a name="5">5</a>Ndugu zangu wapenzi, sikilizeni! Mungu amechagua watu ambao ni maskini katika ulimwengu huu ili wapate kuwa matajiri katika imani na kupokea Utawala aliowaahidia wale wanaompenda.</span> <span class="verse"><a name="6">6</a>Lakini ninyi mnawadharau watu maskini! Je, matajiri si ndio wanaowakandamizeni na kuwapeleka mahakamani?</span> <span class="verse"><a name="7">7</a>Je, si haohao wanaolitukana hilo jina lenu zuri mlilopewa?</span> <span class="verse"><a name="8">8</a>Kama mnaitimiza ile sheria ya Utawala kama ilivyoandikwa katika Maandiko Matakatifu: "Mpende binadamu mwenzako kama unavyojipenda wewe mwenyewe", mtakuwa mnafanya vema kabisa.</span> <span class="verse"><a name="9">9</a>Lakini mkiwabagua watu, basi, mwatenda dhambi, nayo Sheria inawahukumu ninyi kuwa mna hatia.</span> <span class="verse"><a name="10">10</a>Anayevunja amri mojawapo ya Sheria, atakuwa na hatia ya kuivunja Sheria yote.</span> <span class="verse"><a name="11">11</a>Maana yuleyule aliyesema: "Usizini," alisema pia "Usiue". Kwa hiyo, hata ikiwa hukuzini lakini umeua, wewe umeivunja Sheria.</span> <span class="verse"><a name="12">12</a>Basi, semeni na kutenda kama watu watakaohukumiwa kwa sheria iletayo uhuru.</span> <span class="verse"><a name="13">13</a>Maana, Mungu hatakuwa na huruma atakapomhukumu mtu asiyekuwa na huruma. Lakini huruma hushinda hukumu.</span> <span class="verse"><a name="14">14</a>Ndugu zangu, kuna faida gani mtu kusema ana imani, lakini haonyeshi kwa vitendo? Je, hiyo imani yawezaje kumwokoa?</span> <span class="verse"><a name="15">15</a>Tuseme kaka au dada hana nguo au chakula.</span> <span class="verse"><a name="16">16</a>Yafaa kitu gani ninyi kuwaambia hao: "Nendeni salama mkaote moto na kushiba," bila kuwapatia mahitaji yao ya maisha?</span> <span class="verse"><a name="17">17</a>Vivyo hivyo, imani peke yake bila matendo imekufa.</span> <span class="verse"><a name="18">18</a>Lakini mtu anaweza kusema: "Wewe unayo imani, mimi ninayo matendo!" Haya! Nionyeshe jinsi mtu anavyoweza kuwa na imani bila matendo, nami nitakuonyesha imani yangu kwa matendo yangu.</span> <span class="verse"><a name="19">19</a>Je, wewe unaamini kwamba yuko Mungu mmoja? Sawa! Lakini hata pepo huamini hilo, na hutetemeka kwa hofu.</span> <span class="verse"><a name="20">20</a>Mpumbavu wee! Je, wataka kuonyeshwa kwamba imani bila matendo imekufa?</span> <span class="verse"><a name="21">21</a>Je, Abrahamu baba yetu alipataje kukubalika mbele yake Mungu? Kwa matendo yake, wakati alipomtoa mwanae Isaka sadaka juu ya madhabahu.</span> <span class="verse"><a name="22">22</a>Waona basi, kwamba imani yake iliandamana na matendo yake; imani yake ilikamilishwa kwa matendo yake.</span> <span class="verse"><a name="23">23</a>Hivyo yakatimia yale Maandiko Matakatifu yasemayo: "Abrahamu alimwamini Mungu na kwa imani yake akakubaliwa kuwa mtu mwadilifu; na hivyo Abrahamu akaitwa rafiki wa Mungu."</span> <span class="verse"><a name="24">24</a>Mnaona basi, kwamba mtu hukubaliwa kuwa mwadilifu kwa matendo yake na si kwa imani peke yake.</span> <span class="verse"><a name="25">25</a>Ilikuwa vivyo hivyo kuhusu yule malaya Rahabu; yeye alikubaliwa kuwa mwadilifu kwa sababu aliwapokea wale wapelelezi na kuwasaidia waende zao kwa kupitia njia nyingine.</span> <span class="verse"><a name="26">26</a>Basi, kama vile mwili bila roho umekufa, vivyo hivyo imani bila matendo imekufa.</span> </p></div</div></div></body></html>