<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/mark/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/mark">Mark</a> &gt <strong>Chapter 1</strong></div><p><span class="verse"><a name="1">1</a>Habari Njema ya Yesu Kristo, Mwana wa Mungu.*fa*</span> <span class="verse"><a name="2">2</a>Ilianza kama ilivyoandikwa katika kitabu cha nabii Isaya: "Tazama, namtuma mjumbe wangu akutangulie; yeye atakutayarishia njia yako.</span> <span class="verse"><a name="3">3</a>Sauti ya mtu imesikika jangwani: `Mtayarishieni Bwana njia yake, nyoosheni mapito yake."`</span> <span class="verse"><a name="4">4</a>Yohane Mbatizaji alitokea jangwani, akahubiri kwamba ni lazima watu watubu na kubatizwa ili Mungu awasamehe dhambi zao.</span> <span class="verse"><a name="5">5</a>Watu kutoka sehemu zote za Yudea na wenyeji wote wa Yerusalemu walimwendea, wakaziungama dhambi zao, naye akawabatiza katika mto Yordani.</span> <span class="verse"><a name="6">6</a>Yohane alikuwa amevaa vazi lililofumwa kwa manyoya ya ngamia, na mkanda wa ngozi kiunoni mwake. Chakula chake kilikuwa nzige na asali ya mwituni.</span> <span class="verse"><a name="7">7</a>Naye alihubiri akisema, "Baada yangu anakuja mwenye uwezo zaidi kuliko mimi, ambaye mimi sistahili hata kuinama na kufungua kamba za viatu vyake.</span> <span class="verse"><a name="8">8</a>Mimi ninawabatiza kwa maji, lakini yeye atawabatiza kwa Roho Mtakatifu."</span> <span class="verse"><a name="9">9</a>Siku hizo, Yesu alifika kutoka Nazareti, mji wa Galilaya, akabatizwa na Yohane katika mto Yordani.</span> <span class="verse"><a name="10">10</a>Mara tu alipotoka majini, aliona mbingu zimefunguliwa, na Roho akishuka juu yake kama njiwa.</span> <span class="verse"><a name="11">11</a>Sauti ikasikika kutoka mbinguni: "Wewe ni Mwanangu mpendwa, nimependezwa nawe."</span> <span class="verse"><a name="12">12</a>Mara akaongozwa na Roho kwenda jangwani,</span> <span class="verse"><a name="13">13</a>akakaa huko siku arubaini akijaribiwa na Shetani. Alikuwa huko pamoja na wanyama wa porini, nao malaika wakawa wanamtumikia.</span> <span class="verse"><a name="14">14</a>Yohane alipokwisha fungwa gerezani, Yesu alikwenda Galilaya, akahubiri Habari Njema ya Mungu, akisema,</span> <span class="verse"><a name="15">15</a>"Wakati umetimia, na Ufalme wa Mungu umekaribia. Tubuni na kuiamini Habari Njema!"</span> <span class="verse"><a name="16">16</a>Alipokuwa anapita kando ya ziwa Galilaya, aliwaona wavuvi wawili: Simoni na Andrea ndugu yake wakivua samaki kwa wavu.</span> <span class="verse"><a name="17">17</a>Yesu akawaambia, "Nifuateni nami nitawafanya ninyi wavuvi wa watu."</span> <span class="verse"><a name="18">18</a>Mara wakaziacha nyavu zao, wakamfuata.</span> <span class="verse"><a name="19">19</a>Alipokwenda mbele kidogo, aliwaona Yakobo na Yohane, wana wa Zebedayo. Nao pia walikuwa ndani ya mashua yao wakizitengeneza nyavu zao.</span> <span class="verse"><a name="20">20</a>Yesu akawaita mara, nao wakamwacha baba yao Zebedayo katika mashua pamoja na wafanyakazi, wakamfuata.</span> <span class="verse"><a name="21">21</a>Wakafika mjini Kafarnaumu, na mara ilipofika Sabato, Yesu akaingia katika Sunagogi, akaanza kufundisha.</span> <span class="verse"><a name="22">22</a>Watu wote waliomsikia walishangazwa na mafundisho yake, maana hakuwa anafundisha kama walimu wao wa Sheria, bali kama mtu mwenye mamlaka.</span> <span class="verse"><a name="23">23</a>Mara akatokea mle ndani ya sunagogi mtu mmoja mwenye pepo mchafu,</span> <span class="verse"><a name="24">24</a>akapaaza sauti, "Una nini nasi, wewe Yesu wa Nazareti? Je, umekuja kutuangamiza? Najua wewe ni nani: wewe ni Mtakatifu wa Mungu!"</span> <span class="verse"><a name="25">25</a>Yesu akamkemea, "Nyamaza! Mtoke mtu huyu."</span> <span class="verse"><a name="26">26</a>Basi, huyo pepo mchafu akamtikisatikisa mtu huyo, kisha akalia kwa sauti kubwa, akamtoka.</span> <span class="verse"><a name="27">27</a>Watu wote wakashangaa, wakaulizana, "Ni mambo gani haya? Je, ni mafundisho mapya? Mtu huyu anayo mamlaka ya kuamuru hata pepo wachafu, nao wanamtii!"</span> <span class="verse"><a name="28">28</a>Habari za Yesu zikaenea upesi kila mahali katika wilaya ya Galilaya.</span> <span class="verse"><a name="29">29</a>Wakatoka katika sunagogi, wakaenda moja kwa moja hadi nyumbani kwa Simoni na Andrea; Yakobo na Yohane walikwenda pamoja nao.</span> <span class="verse"><a name="30">30</a>Basi, mama mmoja, mkwewe Simoni, alikuwa kitandani ana homa kali. Wakamwarifu Yesu mara alipowasili.</span> <span class="verse"><a name="31">31</a>Yesu akamwendea huyo mama, akamshika mkono, akamwinua. Na ile homa ikamwacha, akaanza kuwatumikia.</span> <span class="verse"><a name="32">32</a>Jioni, jua lilipokwisha tua, wakamletea Yesu wagonjwa wote na watu waliopagawa na pepo.</span> <span class="verse"><a name="33">33</a>Watu wote wa mji ule wakakusanyika nje ya mlango.</span> <span class="verse"><a name="34">34</a>Naye Yesu akawaponya watu wengi waliokuwa na magonjwa mbalimbali; aliwafukuza pepo wengi, lakini hakuwaruhusu kusema kitu maana walikuwa wanamjua yeye ni nani.</span> <span class="verse"><a name="35">35</a>Kesho yake, kabla ya mapambazuko, Yesu alitoka, akaenda mahali pa faragha kusali.</span> <span class="verse"><a name="36">36</a>Simoni na wenzake wakaenda kumtafuta.</span> <span class="verse"><a name="37">37</a>Walipomwona wakamwambia, "Kila mtu anakutafuta."</span> <span class="verse"><a name="38">38</a>Yesu akawaambia, "Twendeni katika miji mingine ya jirani nikahubiri huko pia, maana nimekuja kwa sababu hiyo."</span> <span class="verse"><a name="39">39</a>Basi, akaenda kila mahali Galilaya akihubiri katika masunagogi na kufukuza pepo.</span> <span class="verse"><a name="40">40</a>Mtu mmoja mwenye ukoma alimwendea Yesu, akapiga magoti, akamwomba, "Ukitaka, waweza kunitakasa!"</span> <span class="verse"><a name="41">41</a>Yesu akamwonea huruma, akanyosha mkono wake, akamgusa na kumwambia, "Nataka, takasika!"</span> <span class="verse"><a name="42">42</a>Mara ukoma ukamwacha mtu huyo, akatakasika.</span> <span class="verse"><a name="43">43</a>Kisha Yesu akamwambia aende zake upesi na kumwonya vikali,</span> <span class="verse"><a name="44">44</a>"Usimwambie mtu yeyote jambo hili, ila nenda ukajionyeshe kwa kuhani; kisha utoe sadaka kwa ajili ya kutakasika kwako kama alivyoamuru Mose, iwe uthibitisho kwao kwamba umepona."</span> <span class="verse"><a name="45">45</a>Lakini huyo mtu akaenda, akaanza kueneza habari hiyo kila mahali na kusema mambo mengi hata Yesu hakuweza tena kuingia katika mji wowote waziwazi; ikamlazimu kukaa nje, mahali pa faragha. Hata hivyo, watu wakamwendea kutoka kila upande.</span> </p></div</div></div></body></html>