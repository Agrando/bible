<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/mark/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/mark">Mark</a> &gt <strong>Chapter 15</strong></div><p><span class="verse"><a name="1">1</a>Kulipopambazuka, makuhani wakuu walifanya shauri pamoja na wazee, walimu wa Sheria na Baraza lote, wakamfunga Yesu pingu, wakampeleka na kumkabidhi kwa Pilato.</span> <span class="verse"><a name="2">2</a>Pilato akamwuliza Yesu, "Je, wewe ni mfalme wa Wayahudi?" Yesu akajibu, "Wewe umesema."</span> <span class="verse"><a name="3">3</a>Makuhani wakuu wakamshtaki Yesu mambo mengi.</span> <span class="verse"><a name="4">4</a>Pilato akamwuliza tena Yesu, "Je, hujibu neno? Tazama wanavyotoa mashtaka mengi juu yako."</span> <span class="verse"><a name="5">5</a>Lakini Yesu hakujibu neno, hata pilato akashangaa.</span> <span class="verse"><a name="6">6</a>Kila wakati wa sikukuu ya Pasaka, Pilato alikuwa na desturi ya kuwafungulia mfungwa mmoja waliyemtaka.</span> <span class="verse"><a name="7">7</a>Basi, kulikuwa na mtu mmoja aitwaye Baraba, ambaye alikuwa amefungwa pamoja na waasi wengine kwa kusababisha uasi na mauaji.</span> <span class="verse"><a name="8">8</a>Watu wengi wakamwendea Pilato wakamwomba awafanyie kama kawaida yake.</span> <span class="verse"><a name="9">9</a>Pilato akawauliza, "Je, mwataka niwafungulieni Mfalme wa Wayahudi?"</span> <span class="verse"><a name="10">10</a>Alisema hivyo kwa sababu alijua wazi kwamba makuhani wakuu walimkabidhi Yesu kwake kwa sababu ya wivu.</span> <span class="verse"><a name="11">11</a>Lakini makuhani wakuu wakawachochea watu wamwombe Pilato awafungulie Baraba.</span> <span class="verse"><a name="12">12</a>Pilato akawauliza tena, "Basi, sasa mwataka nifanye nini na mtu huyu mnayemwita Mfalme wa Wayahudi?"</span> <span class="verse"><a name="13">13</a>Watu wote wakapaaza sauti tena: "Msulubishe!"</span> <span class="verse"><a name="14">14</a>Lakini Pilato akawauliza, "Kwa nini! Amefanya kosa gani?" Lakini wao wakazidi kupaaza sauti, "Msulubishe!"</span> <span class="verse"><a name="15">15</a>Pilato alitaka kuuridhisha huo umati wa watu; basi, akamwachilia Baraba kutoka gerezani. Akaamuru Yesu apigwe viboko, kisha akamtoa asulubiwe.</span> <span class="verse"><a name="16">16</a>Kisha askari walimpeleka Yesu ndani ukumbini, katika ikulu, wakakusanya kikosi kizima cha askari.</span> <span class="verse"><a name="17">17</a>Wakamvika vazi la rangi ya zambarau, wakasokota taji ya miiba, wakamwekea kichwani.</span> <span class="verse"><a name="18">18</a>Wakaanza kumsalimu, "Shikamoo Mfalme wa Wayahudi!"</span> <span class="verse"><a name="19">19</a>Wakampiga kichwani kwa mwanzi, wakamtemea mate; wakampigia magoti na kumsujudia.</span> <span class="verse"><a name="20">20</a>Baada ya kumdhihaki, walimvua lile joho, wakamvika nguo zake, kisha wakampeleka kumsulubisha.</span> <span class="verse"><a name="21">21</a>Walipokuwa njiani, walikutana na mtu mmoja aitwaye Simoni, mwenyeji wa Kurene. Yeye alikuwa baba wa Aleksanda na Rufo, na wakati huo alikuwa akitoka shambani. Basi, wakamlazimisha auchukue msalaba wa Yesu.</span> <span class="verse"><a name="22">22</a>Kisha wakampeleka Yesu mpaka mahali palipoitwa Golgotha, maana yake, "Mahali pa Fuvu la Kichwa."</span> <span class="verse"><a name="23">23</a>Wakampa divai iliyochanganywa na manemane, lakini yeye akaikataa.</span> <span class="verse"><a name="24">24</a>Basi, wakamsulubisha, wakagawana mavazi yake kwa kuyapigia kura waamue nani angepata nini.</span> <span class="verse"><a name="25">25</a>Ilikuwa saa tatu asubuhi walipomsulubisha.</span> <span class="verse"><a name="26">26</a>Na mshtaka wake ulikuwa umeandikwa: "Mfalme wa Wayahudi."</span> <span class="verse"><a name="27">27</a>Pamoja naye waliwasulubisha wanyang`anyi wawili, mmoja upande wake wa kulia na mwingine upande wake wa kushoto.*fh* Matakatifu yanayosema, "Aliwekwa kundi moja na waovu."</span> <span class="verse"><a name="28">28</a>missing</span> <span class="verse"><a name="29">29</a>Watu waliokuwa wanapita mahali hapo walimtukana, wakitikisa vichwa vyao na kusema, "Aha! Wewe mwenye kuvunja Hekalu na kulijenga kwa siku tatu!</span> <span class="verse"><a name="30">30</a>Sasa, shuka msalabani ujiokoe mwenyewe!"</span> <span class="verse"><a name="31">31</a>Nao makuhani wakuu pamoja na walimu wa Sheria walimdhihaki wakisema, "Aliwaokoa wengine, lakini kujiokoa mwenyewe hawezi!</span> <span class="verse"><a name="32">32</a>Eti yeye ni Kristo, Mfalme wa Israeli! Basi, na ashuke msalabani ili tuone na kuamini." Hata watu wale waliosulubiwa pamoja naye walimtukana.</span> <span class="verse"><a name="33">33</a>Tangu saa sita mchana mpaka saa tisa kulikuwa giza nchini kote.</span> <span class="verse"><a name="34">34</a>Saa tisa alasiri Yesu akalia kwa sauti kubwa, "Eloi, Eloi, lema sabakthani?" Maana yake, "Mungu wangu, Mungu wangu, mbona umeniacha?"</span> <span class="verse"><a name="35">35</a>Baadhi ya watu waliosimama pale waliposikia hivyo, walisema, "Sikiliza! Anamwita Eliya!"</span> <span class="verse"><a name="36">36</a>Mtu mmoja akakimbia, akachovya sifongo katika siki, akaiweka juu ya mwanzi, akampa anywe akisema, "Hebu tuone kama Eliya atakuja kumteremsha msalabani!"</span> <span class="verse"><a name="37">37</a>Yesu akapaaza sauti kubwa, akakata roho.</span> <span class="verse"><a name="38">38</a>Basi, pazia la Hekalu likapasuka vipande viwili toka juu mpaka chini.</span> <span class="verse"><a name="39">39</a>Jemadari mmoja aliyekuwa amesimama mbele yake aliona jinsi Yesu alivyolia kwa sauti na kukata roho, akasema, "Kweli mtu huyu alikuwa Mwana wa Mungu!"</span> <span class="verse"><a name="40">40</a>Walikuwako pia wanawake waliotazama kwa mbali, miongoni mwao akiwa Maria toka mji wa Magdala, Salome, na Maria mama wa kina Yakobo mdogo na Yose.</span> <span class="verse"><a name="41">41</a>Hawa walimfuata Yesu alipokuwa Galilaya na kumtumikia. Kulikuwa na wanawake wengine wengi waliokuja Yerusalemu pamoja naye.</span> <span class="verse"><a name="42">42</a>Wakati wa jioni ulikuwa umekwisha fika. Hiyo ilikuwa siku ya Maandalio, yaani siku inayotangulia Sabato.</span> <span class="verse"><a name="43">43</a>Hapo akaja Yosefu mwenyeji wa Armathaya, mjumbe wa Baraza Kuu, aliyeheshimika sana. Yeye pia alikuwa anatazamia kuja kwa Ufalme wa Mungu. Basi, alimwendea Pilato bila uoga, akaomba apewe mwili wa Yesu.</span> <span class="verse"><a name="44">44</a>Pilato alishangaa kusikia kwamba Yesu alikuwa amekwisha kufa. Basi, akamwita jemadari, akamwuliza kama Yesu alikuwa amekufa kitambo.</span> <span class="verse"><a name="45">45</a>Pilato alipoarifiwa na huyo jemadari kwamba Yesu alikuwa amekwisha kufa, akamruhusu Yosefu auchukue mwili wake.</span> <span class="verse"><a name="46">46</a>Hapo Yosefu akanunua sanda ya kitani, akauteremsha chini huo mwili, akauzungushia sanda. Akauweka katika kaburi lililokuwa limechongwa mwambani, kisha akavingirisha jiwe kubwa mbele ya mlango.</span> <span class="verse"><a name="47">47</a>Nao Maria Magdalene na Maria mama yake Yose walipaona hapo alipolazwa.</span> </p></div</div></div></body></html>