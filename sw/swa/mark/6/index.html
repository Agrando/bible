<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/mark/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/mark">Mark</a> &gt <strong>Chapter 6</strong></div><p><span class="verse"><a name="1">1</a>Yesu aliondoka hapo akaenda katika kijiji chake, akifuatwa na wanafunzi wake.</span> <span class="verse"><a name="2">2</a>Siku ya Sabato ilipofika, alianza kufundisha katika sunagogi. Wengi waliomsikia walishangaa, wakasema, "Je, ameyapata wapi mambo haya? Ni hekima gani hii aliyopewa? Tena, anatendaje maajabu haya anayoyafanya?</span> <span class="verse"><a name="3">3</a>Je, huyu si yule seremala mwana wa Maria, na ndugu yao kina Yakobo, Yose, Yuda na Simoni; Je, dada zake si wanaishi papa hapa kwetu?" Basi, wakawa na mashaka naye. ic\is Ndani ya Sunagogi (Marko 6:2)\ie</span> <span class="verse"><a name="4">4</a>Yesu akawaambia, "Nabii hakosi heshima isipokuwa katika nchi yake, kwa jamaa zake na nyumbani mwake."</span> <span class="verse"><a name="5">5</a>Hakuweza kutenda miujiza hapo, ila aliwawekea mikono wagonjwa wachache, akawaponya.</span> <span class="verse"><a name="6">6</a>Alishangaa sana kwa sababu ya kutoamini kwao. Kisha Yesu alivitembelea vijiji vya pale karibu akiwafundisha watu.</span> <span class="verse"><a name="7">7</a>Aliwaita wale wanafunzi kumi na wawili, akaanza kuwatuma wawiliwawili. Aliwapa uwezo wa kuwatoa pepo wachafu,</span> <span class="verse"><a name="8">8</a>na kuwaamuru, "Msichukue chochote mnapokwenda isipokuwa fimbo tu. Msichukue mkate, wala mkoba, wala fedha kibindoni.</span> <span class="verse"><a name="9">9</a>Vaeni viatu lakini msivae kanzu mbili."</span> <span class="verse"><a name="10">10</a>Tena aliwaambia, "Popote mtakapokaribishwa nyumbani, kaeni humo mpaka mtakapoondoka mahali hapo.</span> <span class="verse"><a name="11">11</a>Mahali popote ambapo watu watakataa kuwakaribisheni au kuwasikiliza, ondokeni hapo na kuyakung`uta mavumbi miguuni mwenu kama onyo kwao."</span> <span class="verse"><a name="12">12</a>Basi, wakaondoka, wakahubiri watu watubu.</span> <span class="verse"><a name="13">13</a>Waliwafukuza pepo wengi wabaya; wakawapaka mafuta wagonjwa wengi, wakawaponya.</span> <span class="verse"><a name="14">14</a>Basi, mfalme Herode alisikia juu ya hayo yote, maana sifa za Yesu zilienea kila mahali. Baadhi ya watu walikuwa wakisema, "Yohane Mbatizaji amefufuka kutoka wafu, ndiyo maana nguvu za miujiza zinafanya kazi ndani yake."</span> <span class="verse"><a name="15">15</a>Wengine walisema, "Mtu huyu ni Eliya." Wengine walisema, "Huyu ni nabii kama mmojawapo wa manabii wa kale."</span> <span class="verse"><a name="16">16</a>Lakini Herode alipopata habari hizi alisema, "Huyu ni Yohane! Nilimkata kichwa, lakini amefufuka."</span> <span class="verse"><a name="17">17</a>Hapo awali Herode mwenyewe alikuwa ameamuru Yohane atiwe nguvuni, akamfunga gerezani. Herode alifanya hivyo kwa sababu ya Herodia ambaye Herode alimwoa ingawaje alikuwa mke wa Filipo, ndugu yake.</span> <span class="verse"><a name="18">18</a>Yohane alikuwa amemwambia Herode, "Si halali kwako kumchukua mke wa ndugu yako."</span> <span class="verse"><a name="19">19</a>Basi Herodia alimchukia sana Yohane, akataka kumwua, asiweze.</span> <span class="verse"><a name="20">20</a>Herode alimwogopa Yohane kwa maana alijua kwamba yeye ni mtu mwema na mtakatifu, na hivyo akamlinda. Herode alipenda kumsikiliza Yohane, ingawaje baada ya kumsikiliza, alifadhaika sana.</span> <span class="verse"><a name="21">21</a>Ikapatikana nafasi, wakati wa sikukuu ya kuzaliwa kwake Herode. Herode aliwafanyia karamu wazee wa baraza lake, majemadari na viongozi wa Galilaya.</span> <span class="verse"><a name="22">22</a>Basi, binti yake Herodia aliingia, akacheza, akawafurahisha sana Herode na wageni wake. Mfalme akamwambia huyo msichana, "Niombe chochote utakacho, nami nitakupa."</span> <span class="verse"><a name="23">23</a>Tena akamwapia, "Chochote utakachoniomba, nitakupa: hata ikiwa ni nusu ya ufalme wangu."</span> <span class="verse"><a name="24">24</a>Hapo huyo msichana akatoka, akamwuliza mama yake, "Niombe nini?" Naye akamjibu, "Kichwa cha Yohane mbatizaji."</span> <span class="verse"><a name="25">25</a>Msichana akamrudia mfalme mbio akamwomba, "Nataka unipe sasa hivi katika sinia kichwa cha Yohane mbatizaji."</span> <span class="verse"><a name="26">26</a>Mfalme akahuzunika sana, lakini kwa sababu ya kiapo chake, na kwa ajili ya wale wageni wake karamuni, hakutaka kumkatalia.</span> <span class="verse"><a name="27">27</a>Basi, mfalme akamwamuru askari kukileta kichwa cha Yohane. Askari akaenda, akamkata kichwa Yohane mle gerezani,</span> <span class="verse"><a name="28">28</a>akakileta katika sinia, akampa msichana naye msichana akampa mama yake.</span> <span class="verse"><a name="29">29</a>Wanafunzi wa Yohane walipopata habari, walikwenda wakachukua mwili wake, wakauzika kaburini.</span> <span class="verse"><a name="30">30</a>Wale mitume walirudi, wakakusanyika mbele ya Yesu wakamwarifu yote waliyotenda na kufundisha.</span> <span class="verse"><a name="31">31</a>Alisema hivyo kwa kuwa kulikuwa na watu wengi mno walikuwa wanafika hapo na kuondoka hata Yesu na wanafunzi wake hawakuweza kupata nafasi ya kula chakula. Basi, Yesu akawaambia, "Twendeni peke yetu mahali pa faragha kula chakula, mkapumzike kidogo."</span> <span class="verse"><a name="32">32</a>Basi, Wakaondoka peke yao kwa mashua, wakaenda mahali pa faragha.</span> <span class="verse"><a name="33">33</a>Lakini watu wengi waliwaona wakienda, wakawatambua. Hivyo wengi wakatoka katika kila mji, wakakimbilia huko Yesu na wanafunzi wake walikokuwa wanakwenda, wakawatangulia kufika.</span> <span class="verse"><a name="34">34</a>Waliposhuka pwani, Yesu aliona umati mkubwa wa watu, akawahurumia, kwa sababu walikuwa kama kondoo wasio na mchungaji. Akaanza kuwafundisha mambo mengi.</span> <span class="verse"><a name="35">35</a>Saa za mchana zilikwisha pita. Basi, wanafunzi wakamwendea Yesu, wakamwambia, "Hapa ni nyikani, na sasa kunakuchwa.</span> <span class="verse"><a name="36">36</a>Afadhali uwaage watu waende mashambani na katika vijiji vya jirani, wanunue chakula."</span> <span class="verse"><a name="37">37</a>Lakini Yesu akawaambia, "Wapeni ninyi chakula." Nao wakamwuliza, "Je, twende kununua mikate kwa fedha dinari mia mbili, na kuwapa chakula?"</span> <span class="verse"><a name="38">38</a>Yesu akawauliza, "Mnayo mikate mingapi? Nendeni mkatazame." Walipokwisha tazama, wakamwambia, "Kuna mikate mitano na samaki wawili." ic\is Mikate na samaki (Marko 6:38)\ie</span> <span class="verse"><a name="39">39</a>Basi, Yesu akawaamuru wanafunzi wawaketishe watu wote makundimakundi penye nyasi.</span> <span class="verse"><a name="40">40</a>Nao wakaketi makundimakundi ya watu mia moja na ya watu hamsini.</span> <span class="verse"><a name="41">41</a>Kisha Yesu akaitwaa ile mikate mitano na wale samaki wawili, akatazama juu mbinguni, akamshukuru Mungu, akaimega mikate, akawapa wanafunzi wake wawagawie watu. Na wale samaki wawili pia akawagawia wote.</span> <span class="verse"><a name="42">42</a>Watu wote wakala, wakashiba.</span> <span class="verse"><a name="43">43</a>Wakaokota mabaki ya mikate na samaki pia, wakajaza vikapu kumi na viwili.</span> <span class="verse"><a name="44">44</a>Nao waliokula hiyo mikate walikuwa wanaume elfu tano.</span> <span class="verse"><a name="45">45</a>Mara Yesu akawaamuru wanafunzi wake wapande mashua, wamtangulie kwenda Bethsaida, ng`ambo ya ziwa, wakati yeye anauaga umati wa watu.</span> <span class="verse"><a name="46">46</a>Baada ya kuwaaga watu alikwenda mlimani kusali.</span> <span class="verse"><a name="47">47</a>Ilipokuwa jioni, mashua ilikuwa katikati ya ziwa, naye alikuwa peke yake katika nchi kavu.</span> <span class="verse"><a name="48">48</a>Basi, akawaona wanafunzi wake wakitaabika kwa kupiga makasia, maana upepo ulikuwa unawapinga. Karibu na mapambazuko, Yesu aliwaendea akitembea juu ya maji. Alitaka kuwapita.</span> <span class="verse"><a name="49">49</a>Lakini walimwona akitembea juu ya maji, wakadhani ni mzimu, wakapiga yowe.</span> <span class="verse"><a name="50">50</a>Maana wote walipomwona waliogopa sana. Mara Yesu akasema nao, "Tulieni, ni mimi. Msiogope!"</span> <span class="verse"><a name="51">51</a>Kisha akapanda mashuani walimokuwa, na upepo ukatulia. Nao wakashangaa sana.</span> <span class="verse"><a name="52">52</a>maana hawakuwa bado wameelewa maana ya ile mikate. Akili zao zilikuwa bado zimepumbazika.</span> <span class="verse"><a name="53">53</a>Walivuka ziwa, wakafika nchi ya Genesareti, wakatia nanga.</span> <span class="verse"><a name="54">54</a>Walipotoka mashuani, mara watu wakamtambua Yesu.</span> <span class="verse"><a name="55">55</a>Basi, kwa haraka wakazunguka katika nchi ile yote, wakaanza kuwachukua wagonjwa wamelala juu ya mikeka yao, wakawapeleka kila mahali waliposikia Yesu yupo.</span> <span class="verse"><a name="56">56</a>Kila mahali Yesu alipokwenda, vijijini, mijini, au mashambani, watu waliwaweka wagonjwa uwanjani, wakamsihi waguse walau pindo la vazi lake. Nao wote waliomgusa walipona.</span> </p></div</div></div></body></html>