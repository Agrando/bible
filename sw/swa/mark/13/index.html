<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/mark/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/mark">Mark</a> &gt <strong>Chapter 13</strong></div><p><span class="verse"><a name="1">1</a>Yesu alipokuwa anatoka Hekaluni, mmoja wa wanafunzi wake alimwambia, "Mwalimu, tazama jinsi mawe haya na majengo haya yalivyo ya ajabu!"</span> <span class="verse"><a name="2">2</a>Yesu akamwambia, "Je, unayaona majengo haya makubwa? Hakuna hata jiwe moja litakalosalia juu ya lingine; kila kitu kitabomolewa."</span> <span class="verse"><a name="3">3</a>Yesu alipokuwa ameketi juu ya mlima wa Mizeituni akielekea Hekalu, Petro, Yakobo, Yohane na Andrea wakamwuliza kwa faragha,</span> <span class="verse"><a name="4">4</a>"Twambie mambo haya yatatukia lini? Ni ishara gani itakayoonyesha kwamba mambo haya karibu yatimizwe?"</span> <span class="verse"><a name="5">5</a>Yesu akaanza kuwaambia, "Jihadharini msije mkadanganywa na mtu.</span> <span class="verse"><a name="6">6</a>Maana wengi watakuja wakilitumia jina langu, wakisema, `Mimi ndiye!` nao watawapotosha watu wengi.</span> <span class="verse"><a name="7">7</a>Mtakaposikia juu ya vita na fununu za vita, msifadhaike. Mambo hayo lazima yatokee, lakini mwisho wenyewe ungali bado.</span> <span class="verse"><a name="8">8</a>Taifa moja litapigana na taifa lingine; utawala mmoja utapigana na utawala mwingine; kila mahali kutakuwa na mitetemeko ya ardhi na njaa. Mambo haya ni kama tu maumivu ya kwanza ya kujifungua mtoto.</span> <span class="verse"><a name="9">9</a>"Lakini ninyi jihadharini. Maana watu watawapelekeni mahakamani, na kuwapigeni katika masunagogi. Mtapelekwa mbele ya watawala na wafalme kwa sababu yangu ili mpate kunishuhudia kwao.</span> <span class="verse"><a name="10">10</a>Lakini lazima kwanza Habari Njema ihubiriwe kwa mataifa yote.</span> <span class="verse"><a name="11">11</a>Nao watakapowatieni nguvuni na kuwapeleka mahakamani, msiwe na wasiwasi juu ya yale mtakayosema; saa ile itakapofika, semeni chochote mtakachopewa, maana si ninyi mtakaosema, bali Roho Mtakatifu.</span> <span class="verse"><a name="12">12</a>Ndugu atamsaliti ndugu yake auawe; baba atamsaliti mwanae; watoto watawashambulia wazazi wao na kuwaua.</span> <span class="verse"><a name="13">13</a>Watu wote watawachukieni ninyi kwa sababu ya jina langu. Lakini atakayevumilia mpaka mwisho ndiye atakayeokolewa.</span> <span class="verse"><a name="14">14</a>"Mtakapoona `Chukizo Haribifu` limesimama mahali ambapo si pake, (msomaji na atambue maana yake!) Hapo watu walioko Yudea wakimbilie milimani.</span> <span class="verse"><a name="15">15</a>Mtu aliye juu ya paa la nyumba asishuke kuingia nyumbani mwake kuchukua kitu.</span> <span class="verse"><a name="16">16</a>Aliye shambani asirudi nyuma kuchukua vazi lake.</span> <span class="verse"><a name="17">17</a>Ole wao waja wazito na wanaonyonyesha siku hizo!</span> <span class="verse"><a name="18">18</a>Ombeni ili mambo hayo yasitukie nyakati za baridi.</span> <span class="verse"><a name="19">19</a>Maana wakati huo kutakuwa na dhiki ambayo haijatokea tangu Mungu alipoumba ulimwengu mpaka leo, wala haitatokea tena.</span> <span class="verse"><a name="20">20</a>Kama Bwana asingepunguza siku hizo, hakuna binadamu ambaye angeokolewa. Lakini kwa ajili ya wateule wake, Bwana amezipunguza siku hizo.</span> <span class="verse"><a name="21">21</a>"Basi mtu akiwaambieni, `Tazama, Kristo yupo hapa!` au `Yupo pale!` msimsadiki.</span> <span class="verse"><a name="22">22</a>Maana watatokea kina Kristo wa uongo na manabii wa uongo, watafanya ishara na maajabu, ili kuwapotosha wateule wa Mungu, kama ikiwezekana.</span> <span class="verse"><a name="23">23</a>Lakini ninyi jihadharini. Mimi nimewaambieni mambo yote kabla hayajatokea.</span> <span class="verse"><a name="24">24</a>"Basi, siku hizo baada ya dhiki hiyo, jua litatiwa giza na mwezi hautaangaza.</span> <span class="verse"><a name="25">25</a>Nyota zitaanguka kutoka angani, na nguvu za mbingu zitatikiswa.</span> <span class="verse"><a name="26">26</a>Hapo watamwona Mwana wa Mtu akija katika mawingu kwa nguvu nyingi na utukufu.</span> <span class="verse"><a name="27">27</a>Kisha atawatuma malaika wake; atawakusanya wateule wake kutoka pande zote nne za dunia, kutoka mwisho wa dunia mpaka mwisho wa mbingu.</span> <span class="verse"><a name="28">28</a>"Kwa mtini jifunzeni mfano huu: Mara tu matawi yake yanapoanza kuwa laini na kuchanua majani, mnajua kwamba wakati wa kiangazi umekaribia.</span> <span class="verse"><a name="29">29</a>Hali kadhalika nanyi mtakapoona mambo hayo yakitendeka, jueni kwamba Mwana wa Mtu yuko karibu sana.</span> <span class="verse"><a name="30">30</a>Nawaambieni kweli, kizazi hiki hakitapita kabla ya mambo hayo yote kutukia.</span> <span class="verse"><a name="31">31</a>Mbingu na dunia zitapita, lakini maneno yangu hayatapita kamwe.</span> <span class="verse"><a name="32">32</a>"Lakini hakuna mtu ajuaye siku au saa hiyo itakuja lini; wala malaika wa mbinguni, wala Mwana; Baba peke yake ndiye ajuaye.</span> <span class="verse"><a name="33">33</a>Muwe waangalifu na kesheni, maana hamjui wakati huo utafika lini.</span> <span class="verse"><a name="34">34</a>Itakuwa kama mtu anayeondoka nyumbani kwenda safari akiwaachia watumishi wake madaraka, kila mmoja na kazi yake; akamwambia mlinzi wa mlango awe macho.</span> <span class="verse"><a name="35">35</a>Kesheni, basi, kwa maana hamjui mwenye nyumba atarudi lini; huenda ikawa jioni, usiku wa manane, alfajiri au asubuhi.</span> <span class="verse"><a name="36">36</a>Kesheni ili akija ghafla asije akawakuta mmelala.</span> <span class="verse"><a name="37">37</a>Ninayowaambieni ninyi, nawaambia wote: Kesheni!"</span> </p></div</div></div></body></html>