<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/mark/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/mark">Mark</a> &gt <strong>Chapter 10</strong></div><p><span class="verse"><a name="1">1</a>Yesu alitoka hapo akaenda mkoani Yudea na hata ng`ambo ya mto Yordani. Umati wa watu ukamwendea tena, naye akawafundisha tena kama ilivyokuwa desturi yake.</span> <span class="verse"><a name="2">2</a>Basi, Mafarisayo wakamwendea, na kwa kumjaribu wakamwuliza, "Je, ni halali mtu kumpa talaka mkewe?"</span> <span class="verse"><a name="3">3</a>Yesu akawajibu, "Mose aliwapa maagizo gani?"</span> <span class="verse"><a name="4">4</a>Nao wakasema, "Mose aliagiza mume kumpatia mkewe hati ya talaka na kumwacha."</span> <span class="verse"><a name="5">5</a>Yesu akawaambia, "Mose aliwaandikia amri hiyo kwa sababu ya ugumu wa mioyo yenu.</span> <span class="verse"><a name="6">6</a>Lakini tangu kuumbwa ulimwengu, Mungu aliumba mwanamume na mwanamke.</span> <span class="verse"><a name="7">7</a>Hivyo mwanamume atawaacha baba yake na mama yake, ataungana na mkewe,</span> <span class="verse"><a name="8">8</a>nao wawili watakuwa mwili mmoja. Kwa hiyo, wao si wawili tena bali mwili mmoja.</span> <span class="verse"><a name="9">9</a>Basi, alichounganisha Mungu, binadamu asitenganishe."</span> <span class="verse"><a name="10">10</a>Walipoingia tena ndani ya nyumba, wanafunzi wake walimwuliza juu ya jambo hilo.</span> <span class="verse"><a name="11">11</a>Naye akawaambia, "Anayemwacha mkewe na kuoa mwingine, anazini dhidi ya mkewe.</span> <span class="verse"><a name="12">12</a>Na mwanamke anayemwacha mumewe na kuolewa na mwingine anazini."</span> <span class="verse"><a name="13">13</a>Watu walimletea Yesu watoto wadogo ili awaguse, lakini wanafunzi wakawakemea.</span> <span class="verse"><a name="14">14</a>Yesu alipoona hivyo, alikasirika akawaambia, "Waacheni hao watoto waje kwangu, wala msiwazuie, kwa maana Ufalme wa Mungu ni kwa ajili ya watu walio kama watoto hawa.</span> <span class="verse"><a name="15">15</a>Nawaambieni kweli, mtu yeyote asiyeupokea Ufalme wa Mungu kama mtoto mdogo hataingia katika Ufalme huo."</span> <span class="verse"><a name="16">16</a>Kisha akawapokea watoto hao, akawawekea mikono, akawabariki.</span> <span class="verse"><a name="17">17</a>Yesu alipoanza tena safari yake, mtu mmoja alimjia mbio, akapiga magoti mbele yake, akamwuliza, "Mwalimu mwema, nifanyeje ili niupate uzima wa milele?"</span> <span class="verse"><a name="18">18</a>Yesu akamjibu, "Mbona unaniita mwema? Hakuna aliye mwema ila Mungu peke yake.</span> <span class="verse"><a name="19">19</a>Unazijua amri: `Usizini; Usiue; Usiibe; Usitoe ushahidi wa uongo; Usidanganye; Waheshimu baba na mama yako."`</span> <span class="verse"><a name="20">20</a>Naye akamjibu, "Mwalimu, hayo yote nimeyazingatia tangu ujana wangu."</span> <span class="verse"><a name="21">21</a>Yesu akamtazama, akampenda, akamwambia, "Umepungukiwa na kitu kimoja: nenda ukauze vitu ulivyo navyo, uwape maskini, nawe utakuwa na hazina mbinguni; kisha njoo unifuate."</span> <span class="verse"><a name="22">22</a>Aliposikia hayo, alisikitika, akaenda zake akiwa na huzuni, kwa maana alikuwa na mali nyingi.</span> <span class="verse"><a name="23">23</a>Yesu akatazama pande zote, akawaambia wanafunzi wake, "Jinsi gani itakavyokuwa vigumu kwa matajiri kuingia katika Ufalme wa Mungu!"</span> <span class="verse"><a name="24">24</a>Wanafunzi walishangazwa na maneno yake. Yesu akawaambia tena, "Watoto wangu, ni vigumu sana kuingia katika Ufalme wa Mungu!</span> <span class="verse"><a name="25">25</a>Ni rahisi zaidi ngamia kupenya katika tundu la sindano, kuliko tajiri kuingia katika Ufalme wa Mungu."</span> <span class="verse"><a name="26">26</a>Wanafunzi wake wakashangaa sana wakaulizana, "Ni nani basi, atakayeweza kuokoka?"</span> <span class="verse"><a name="27">27</a>Yesu akawatazama, akawaambia, "Kwa binadamu haiwezekani, lakini kwa Mungu si hivyo, maana kwa Mungu mambo yote huwezekana."</span> <span class="verse"><a name="28">28</a>Petro akamwambia, "Na sisi je? Tumeacha yote, tukakufuata!"</span> <span class="verse"><a name="29">29</a>Yesu akasema, "Kweli nawaambieni, kila mtu aliyeacha nyumba, au ndugu, au dada, au mama, au baba, au watoto au mashamba kwa ajili yangu na kwa ajili ya Habari Njema,</span> <span class="verse"><a name="30">30</a>atapokea mara mia zaidi wakati huu wa sasa nyumba, ndugu, dada, mama, watoto na mashamba pamoja na mateso; na katika wakati ujao atapokea uzima wa milele.</span> <span class="verse"><a name="31">31</a>Lakini wengi walio wa kwanza watakuwa wa mwisho, na walio wa mwisho watakuwa wa kwanza."</span> <span class="verse"><a name="32">32</a>Basi, walikuwa njiani kwenda Yerusalemu, na Yesu alikuwa anawatangulia. Wanafunzi wake walijawa na hofu, na watu waliofuata waliogopa. Yesu akawachukua tena kando wale kumi na wawili, akaanza kuwaambia yale yatakayompata:</span> <span class="verse"><a name="33">33</a>"Sikilizeni! Tunakwenda Yerusalemu, na huko Mwana wa Mtu atakabidhiwa kwa makuhani wakuu na walimu wa Sheria, nao watamhukumu auawe na kumkabidhi kwa watu wa mataifa.</span> <span class="verse"><a name="34">34</a>Nao watamdhihaki; watamtemea mate, watampiga mijeledi na kumwua. Na baada ya siku tatu atafufuka."</span> <span class="verse"><a name="35">35</a>Yakobo na Yohane, wana wa Zebedayo, walimwendea Yesu wakamwambia, "Mwalimu, tunataka utufanyie kitu tutakachokuomba."</span> <span class="verse"><a name="36">36</a>Yesu akawauliza, "Mnataka niwafanyie nini?"</span> <span class="verse"><a name="37">37</a>Wakamjibu, "Uturuhusu tuketi mmoja upande wako wa kulia na mwingine upande wako wa kushoto katika utukufu wa Ufalme wako."</span> <span class="verse"><a name="38">38</a>Yesu akawaambia, "Hamjui mnachoomba! Je, mnaweza kunywa kikombe nitakachokunywa, au kubatizwa kama nitakavyobatizwa?"</span> <span class="verse"><a name="39">39</a>Wakamjibu, "Tunaweza." Yesu akawaambia, "Kikombe nitakachokunywa mtakinywa kweli, na mtabatizwa kama nitakavyobatizwa.</span> <span class="verse"><a name="40">40</a>Lakini ni nani atakayeketi kulia au kushoto kwangu si wajibu wangu kupanga, bali nafasi hizo watapewa wale waliotayarishiwa."</span> <span class="verse"><a name="41">41</a>Wale wanafunzi wengine kumi waliposikia hayo, walianza kuchukizwa na Yakobo na Yohane.</span> <span class="verse"><a name="42">42</a>Yesu akawaita, akawaambia, "Mnajua kwamba wale wanaofikiriwa kuwa watawala wa mataifa huwatawala watu wao kwa mabavu, na wakuu hao huwamiliki watu wao.</span> <span class="verse"><a name="43">43</a>Lakini kwenu isiwe hivyo, ila anayetaka kuwa mkuu kati yenu, sharti awe mtumishi wenu.</span> <span class="verse"><a name="44">44</a>Anayetaka kuwa wa kwanza, sharti awe mtumishi wa wote.</span> <span class="verse"><a name="45">45</a>Maana Mwana wa Mtu hakuja kutumikiwa, ila alikuja kutumikia, na kutoa maisha yake kuwa fidia ya watu wengi."</span> <span class="verse"><a name="46">46</a>Basi, wakafika Yeriko, naye Yesu alipokuwa anatoka katika mji huo akiwa na wanafunzi wake pamoja na umati mkubwa wa watu, kipofu mwombaji aitwaye Bartimayo mwana wa Timayo alikuwa ameketi kando ya barabara.</span> <span class="verse"><a name="47">47</a>Aliposikia kwamba ni Yesu wa Nazareti aliyekuwa anapita mahali hapo, alianza kupaaza sauti, "Yesu, Mwana wa Daudi, nihurumie!"</span> <span class="verse"><a name="48">48</a>Watu wengi walimkemea ili anyamaze, lakini yeye akazidi kupaaza sauti, "Mwana wa Daudi, nihurumie!"</span> <span class="verse"><a name="49">49</a>Yesu alisimama, akasema, "Mwiteni." Basi, wakamwita huyo kipofu, wakamwambia, "Jipe moyo! Simama, anakuita."</span> <span class="verse"><a name="50">50</a>Naye akatupilia mbali vazi lake, akaruka juu, akamwendea Yesu.</span> <span class="verse"><a name="51">51</a>Yesu akamwuliza, "Unataka nikufanyie nini?" Huyo kipofu akamwambia, "Mwalimu, naomba nipate kuona."</span> <span class="verse"><a name="52">52</a>Yesu akamwambia, "Nenda, imani yako imekuponya." Mara huyo kipofu akaweza kuona, akamfuata Yesu njiani.</span> </p></div</div></div></body></html>