<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/mark/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/mark">Mark</a> &gt <strong>Chapter 5</strong></div><p><span class="verse"><a name="1">1</a>Basi, wakafika katika nchi ya Wagerase, ng`ambo ya ziwa.</span> <span class="verse"><a name="2">2</a>Mara tu Yesu aliposhuka mashuani, mtu mmoja aliyepagawa na pepo mchafu alitoka makaburini, akakutana naye.</span> <span class="verse"><a name="3">3</a>Mtu huyo alikuwa akiishi makaburini wala hakuna mtu aliyeweza tena kumfunga kwa minyororo.</span> <span class="verse"><a name="4">4</a>Mara nyingi walimfunga kwa pingu na minyororo lakini kila mara aliweza kuikata hiyo minyororo na kuzivunja hizo pingu, wala hakuna mtu aliyeweza kumzuia.</span> <span class="verse"><a name="5">5</a>Mchana na usiku alikaa makaburini na milimani akipaaza sauti na kujikatakata kwa mawe.</span> <span class="verse"><a name="6">6</a>Alipomwona Yesu kwa mbali, alimkimbilia, akamwinamia</span> <span class="verse"><a name="7">7</a>akisema kwa sauti kubwa, "Una shauri gani nami, wewe Yesu Mwana wa Mungu aliye juu? Kwa jina la Mungu, nakusihi usinitese!"</span> <span class="verse"><a name="8">8</a>Alisema hivyo kwa kuwa Yesu alikuwa amemwambia, "Pepo mchafu, mtoke mtu huyu.")</span> <span class="verse"><a name="9">9</a>Basi, Yesu akamwuliza, "Jina lako nani?" Naye akajibu, "Jina langu ni `Jeshi`, maana sisi tu wengi."</span> <span class="verse"><a name="10">10</a>Kisha akamsihi Yesu asiwafukuze hao pepo katika nchi ile.</span> <span class="verse"><a name="11">11</a>Kulikuwa na kundi kubwa la nguruwe malishoni kwenye mteremko wa mlima.</span> <span class="verse"><a name="12">12</a>Basi, hao pepo wakamsihi, "Utupeleke kwa hao nguruwe, tuwaingie."</span> <span class="verse"><a name="13">13</a>Naye akawaruhusu. Basi, hao pepo wachafu wakatoka, wakawaingia wale nguruwe. Kundi lote la nguruwe wapatao elfu mbili likaporomoka kwenye ule mteremko mkali mpaka ziwani, likatumbukia majini.</span> <span class="verse"><a name="14">14</a>Wachungaji wa hao nguruwe walikimbia, wakatangaza jambo hilo mjini na mashambani. Watu wakafika kuona yaliyotukia.</span> <span class="verse"><a name="15">15</a>Wakamwendea Yesu, wakamwona na mtu yuleyule aliyekuwa amepagawa na jeshi la pepo ameketi chini, amevaa nguo na ana akili yake sawa, wakaogopa.</span> <span class="verse"><a name="16">16</a>Watu walishuhudia tukio hilo wakaeleza wengine mambo yaliyompata huyo mtu aliyekuwa amepagawa na pepo na juu ya wale nguruwe.</span> <span class="verse"><a name="17">17</a>Basi, wakaanza kumwomba aondoke katika nchi yao.</span> <span class="verse"><a name="18">18</a>Yesu alipokuwa anapanda mashuani, yule mtu aliyekuwa amepagawa na pepo akamwomba amruhusu kwenda naye.</span> <span class="verse"><a name="19">19</a>Lakini Yesu akamkatalia. Badala yake akamwambia, "Nenda nyumbani kwa jamaa yako, ukawaambie mambo yote Bwana aliyokutendea na jinsi alivyokuonea huruma."</span> <span class="verse"><a name="20">20</a>Basi, huyo mtu akaenda, akaanza kutangaza huko Dekapoli mambo yote Yesu aliyomtendea; watu wote wakashangaa.</span> <span class="verse"><a name="21">21</a>Yesu alivukia tena upande wa pili wa ziwa kwa mashua. Umati mkubwa wa watu ukakusanyika mbele yake, naye akawa amesimama kando ya ziwa.</span> <span class="verse"><a name="22">22</a>Hapo akaja mmojawapo wa maofisa wa sunagogi, jina lake Yairo. Alipomwona Yesu, akajitupa mbele ya miguu yake,</span> <span class="verse"><a name="23">23</a>akamsihi akisema, "Binti yangu mdogo ni mgonjwa karibu kufa. Twende tafadhali, ukamwekee mikono yako, apate kupona na kuishi."</span> <span class="verse"><a name="24">24</a>Basi, Yesu akaondoka pamoja naye. Watu wengi sana wakamfuata, wakawa wanamsonga kila upande.</span> <span class="verse"><a name="25">25</a>Mmojawapo alikuwa mwanamke mwenye ugonjwa wa kutokwa damu kwa muda wa miaka kumi na miwili.</span> <span class="verse"><a name="26">26</a>Mwanamke huyo alikuwa amekwisha sumbuka sana kuwaendea waganga wengi. Na ingawa alikuwa amekwisha tumia mali yake yote, hakupata nafuu bali hali yake ilizidi kuwa mbaya.</span> <span class="verse"><a name="27">27</a>Alikuwa amesikia habari za Yesu, na hivyo akaupenya msongamano wa watu kutoka nyuma, akagusa vazi lake.</span> <span class="verse"><a name="28">28</a>Alifanya hivyo, maana alijisemea, "Nikigusa tu vazi lake, nitapona."</span> <span class="verse"><a name="29">29</a>Mara chemchemi ya damu yake ikakauka, akajisikia mwilini mwake kwamba ameponywa ugonjwa wake.</span> <span class="verse"><a name="30">30</a>Yesu alitambua mara kwamba nguvu imemtoka. Basi akaugeukia ule umati wa watu, akauliza, "Nani aliyegusa mavazi yangu?"</span> <span class="verse"><a name="31">31</a>Wanafunzi wake wakamjibu, "Unaona jinsi watu wanavyokusonga; mbona wauliza nani aliyekugusa?"</span> <span class="verse"><a name="32">32</a>Lakini Yesu akaendelea kutazama amwone huyo aliyefanya hivyo.</span> <span class="verse"><a name="33">33</a>Hapo huyo mwanamke, akifahamu yaliyompata, akajitokeza akitetemeka kwa hofu, akajitupa chini mbele ya Yesu na kusema ukweli wote.</span> <span class="verse"><a name="34">34</a>Yesu akamwambia, "Binti, imani yako imekuponya. Nenda kwa amani, upone kabisa ugonjwa wako."</span> <span class="verse"><a name="35">35</a>Yesu alipokuwa bado anaongea, watu walifika kutoka nyumbani kwa yule ofisa wa sunagogi, wakamwambia, "Binti yako amekwisha kufa. Ya nini kuendelea kumsumbua Mwalimu?"</span> <span class="verse"><a name="36">36</a>Lakini, bila kujali walichosema, Yesu akamwambia mkuu wa sunagogi, "Usiogope, amini tu."</span> <span class="verse"><a name="37">37</a>Wala hakumruhusu mtu yeyote kufuatana naye ila Petro, Yakobo na Yohane nduguye Yakobo.</span> <span class="verse"><a name="38">38</a>Wakafika nyumbani kwa ofisa wa sunagogi naye Yesu akasikia makelele, kilio na maombolezo mengi.</span> <span class="verse"><a name="39">39</a>Akaingia ndani, akawaambia, "Mbona mnapiga kelele na kulia? Msichana hakufa, amelala tu."</span> <span class="verse"><a name="40">40</a>Lakini wao wakamcheka. Basi, akawaondoa wote nje, akawachukua baba na mama ya huyo msichana na wale wanafunzi wake, wakaingia chumbani alimokuwa huyo msichana.</span> <span class="verse"><a name="41">41</a>Kisha akamshika mkono, akamwambia, "Talitha, kumi," maana yake, "Msichana, nakwambia, amka!"</span> <span class="verse"><a name="42">42</a>Mara msichana akasimama, akaanza kutembea. (Alikuwa na umri wa miaka kumi na miwili.) Hapo watu wakashangaa kupita kiasi.</span> <span class="verse"><a name="43">43</a>Yesu akawakataza sana wasimjulishe mtu jambo hilo. Kisha akawaambia wampe huyo msichana chakula.</span> </p></div</div></div></body></html>