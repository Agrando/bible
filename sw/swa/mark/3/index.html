<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/mark/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/mark">Mark</a> &gt <strong>Chapter 3</strong></div><p><span class="verse"><a name="1">1</a>Yesu aliingia tena katika sunagogi na mle ndani mlikuwa na mtu aliyekuwa na mkono uliopooza.</span> <span class="verse"><a name="2">2</a>Humo baadhi ya watu walimngojea amponye mtu huyo siku ya sabato ili wapate kumshtaki.</span> <span class="verse"><a name="3">3</a>Yesu akamwambia huyo mtu aliyekuwa na mkono uliopooza, "Njoo hapa katikati."</span> <span class="verse"><a name="4">4</a>Kisha, akawauliza, "Je, ni halali siku ya Sabato kutenda jambo jema au kutenda jambo baya; kuokoa maisha au kuua?" Lakini wao hawakusema neno.</span> <span class="verse"><a name="5">5</a>Hapo akawatazama wote kwa hasira, akaona huzuni kwa sababu ya ugumu wa mioyo yao. Kisha akamwambia huyo mtu, "Nyosha mkono wako!" Naye akaunyosha mkono wake, ukawa mzima tena.</span> <span class="verse"><a name="6">6</a>Mara Mafarisayo wakatoka nje, wakafanya shauri pamoja na watu wa kikundi cha Herode jinsi ya kumwangamiza Yesu.</span> <span class="verse"><a name="7">7</a>Yesu aliondoka hapo pamoja na wanafunzi wake, akaenda kando ya ziwa, na umati wa watu ukamfuata. Watu hao walikuwa wametoka Yerusalemu, Yudea,</span> <span class="verse"><a name="8">8</a>Idumea, ng`ambo ya mto Yordani, Tiro na Sidoni. Watu hao wengi walimwendea Yesu kwa sababu ya kusikia mambo mengi aliyokuwa ameyatenda.</span> <span class="verse"><a name="9">9</a>Yesu akawaambia wanafunzi wake wamtayarishie mashua moja, ili umati wa watu usije ukamsonga.</span> <span class="verse"><a name="10">10</a>Alikuwa amewaponya watu wengi, na wagonjwa wote wakawa wanamsonga ili wapate kumgusa.</span> <span class="verse"><a name="11">11</a>Na watu waliokuwa wamepagawa na pepo wachafu walipomwona, walijitupa chini mbele yake na kupaaza sauti, "Wewe ni Mwana wa Mungu!"</span> <span class="verse"><a name="12">12</a>Lakini Yesu akawaamuru kwa ukali wasimjulishe kwa watu.</span> <span class="verse"><a name="13">13</a>Yesu alipanda kilimani, akawaita wale aliowataka. Basi, wakamwendea,</span> <span class="verse"><a name="14">14</a>naye akawateua watu kumi na wawili ambao aliwaita mitume,*fb* wakae naye, awatume kuhubiri</span> <span class="verse"><a name="15">15</a>na wawe na mamlaka ya kuwafukuza pepo.</span> <span class="verse"><a name="16">16</a>Basi, hao kumi na wawili walioteuliwa ndio hawa: Simoni (ambaye Yesu alimpa jina, Petro),</span> <span class="verse"><a name="17">17</a>Yakobo na Yohane, wana wa Zebedayo (Yesu aliwapa hawa ndugu wawili jina Boanerge, maana yake "wanangurumo"),</span> <span class="verse"><a name="18">18</a>Andrea na Filipo, Batholomayo, Mathayo, Thoma, Yakobo mwana wa Alfayo, Thadayo, Simoni Mkanani na</span> <span class="verse"><a name="19">19</a>Yuda Iskarioti ambaye alimsaliti Yesu.</span> <span class="verse"><a name="20">20</a>Kisha Yesu alikwenda nyumbani. Umati wa watu ukakusanyika tena, hata Yesu na wafuasi wake wasiweze kupata nafasi ya kula chakula.</span> <span class="verse"><a name="21">21</a>Basi, watu wa jamaa yake walipopata habari hiyo wakatoka kwenda kumchukua maana walikuwa wanasema kwamba amepatwa na wazimu.</span> <span class="verse"><a name="22">22</a>Nao walimu wa Sheria waliokuwa wametoka Yerusalemu, wakasema, "Ana Beelzebuli! Tena, anawafukuza pepo kwa nguvu ya mkuu wa pepo."</span> <span class="verse"><a name="23">23</a>Hapo Yesu akawaita, akawaambia kwa mifano,"Shetani anawezaje kumfukuza Shetani?</span> <span class="verse"><a name="24">24</a>Ikiwa utawala mmoja umegawanyika makundimakundi yanayopigana, utawala huo hauwezi kudumu.</span> <span class="verse"><a name="25">25</a>Tena, ikiwa jamaa moja imegawanyika makundimakundi yanayopingana, jamaa hiyo itaangamia.</span> <span class="verse"><a name="26">26</a>Ikiwa basi, utawala wa Shetani umegawanyika vikundivikundi hauwezi kudumu, bali utaangamia kabisa.</span> <span class="verse"><a name="27">27</a>"Hakuna mtu awezaye kuivamia nyumba ya mtu mwenye nguvu na kumnyang`anya mali yake, isipokuwa kwanza amemfunga huyo mtu mwenye nguvu; hapo ndipo atakapoweza kumnyang`anya mali yake.</span> <span class="verse"><a name="28">28</a>"Kweli nawaambieni, watu watasamehewa dhambi zao zote na kufuru zao zote;</span> <span class="verse"><a name="29">29</a>lakini anayesema mabaya dhidi ya Roho Mtakatifu, hatasamehewa kamwe; ana hatia ya dhambi ya milele."</span> <span class="verse"><a name="30">30</a>Yesu alisema hivyo kwa sababu walikuwa wanasema, "Ana pepo mchafu.")</span> <span class="verse"><a name="31">31</a>Mama yake Yesu na ndugu zake walifika hapo, wakasimama nje, wakampelekea ujumbe kutaka kumwona.</span> <span class="verse"><a name="32">32</a>Umati wa watu ulikuwa umekaa hapo kumzunguka. Basi, wakamwambia, "Mama yako na ndugu zako wako nje, wanataka kukuona."</span> <span class="verse"><a name="33">33</a>Yesu akawaambia, "Mama yangu na ndugu zangu ni kina nani?"</span> <span class="verse"><a name="34">34</a>Hapo akawatazama watu waliokuwa wamemzunguka, akasema, "Tazameni! Hawa ndio mama yangu na ndugu zangu.</span> <span class="verse"><a name="35">35</a>Mtu yeyote anayefanya anayotaka Mungu, huyo ndiye kaka yangu, dada yangu na mama yangu."</span> </p></div</div></div></body></html>