<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/eph/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/eph">Ephesians</a> &gt <strong>Chapter 5</strong></div><p><span class="verse"><a name="1">1</a>Kwa hiyo, mwigeni Mungu, maana ninyi ni watoto wake wapenzi.</span> <span class="verse"><a name="2">2</a>Upendo uongoze maisha yenu, kama vile Kristo alivyotupenda, na kwa ajili yetu akajitoa mwenyewe kama dhabihu yenye harufu nzuri na tambiko impendezayo Mungu.</span> <span class="verse"><a name="3">3</a>Kwa vile ninyi ni watu wa Mungu, basi uasherati, uchafu wowote ule au choyo visitajwe kamwe miongoni mwenu.</span> <span class="verse"><a name="4">4</a>Tena maneno ya aibu, ya upuuzi au ubishi, yote hayo hayafai kwenu; maneno ya kumshukuru Mungu ndiyo yanayofaa.</span> <span class="verse"><a name="5">5</a>Jueni wazi kwamba mwasherati yeyote au mchafu au mfisadi, (ufisadi ni sawa na kuabudu sanamu), au mtu yeyote wa aina hiyo hataambulia chochote katika Utawala wa Kristo na wa Mungu.</span> <span class="verse"><a name="6">6</a>Msikubali kudanganywa na mtu kwa maneno matupu; maana, kwa sababu ya mambo kama hayo ghadhabu ya Mungu huwajia wote wasiomtii.</span> <span class="verse"><a name="7">7</a>Basi, msishirikiane nao.</span> <span class="verse"><a name="8">8</a>Zamani ninyi mlikuwa gizani, lakini sasa ninyi mko katika mwanga kwa kuungana na Bwana. Ishini kama watoto wa mwanga:</span> <span class="verse"><a name="9">9</a>maana matokeo ya mwanga ni wema kamili, uadilifu na ukweli.</span> <span class="verse"><a name="10">10</a>Jaribuni kujua yale yanayompendeza Bwana.</span> <span class="verse"><a name="11">11</a>Msishiriki katika matendo yasiyofaa, ya giza bali yafichueni.</span> <span class="verse"><a name="12">12</a>Mambo yanayotendwa kwa siri ni aibu hata kuyataja.</span> <span class="verse"><a name="13">13</a>Lakini mambo yale yanayotendwa katika mwanga, ukweli wake hudhihirishwa;</span> <span class="verse"><a name="14">14</a>na kila kilichodhihirishwa huwa mwanga. Ndiyo maana Maandiko yasema: "Amka wewe uliyelala, fufuka kutoka wafu, naye Kristo atakuangaza."</span> <span class="verse"><a name="15">15</a>Basi, muwe waangalifu jinsi mnavyoishi: Msiishi kama wapumbavu, bali kama wenye hekima.</span> <span class="verse"><a name="16">16</a>Tumieni vizuri muda mlio nao maana siku hizi ni mbaya.</span> <span class="verse"><a name="17">17</a>Kwa hiyo, msiwe wapumbavu, bali jaribuni kujua matakwa ya Bwana.</span> <span class="verse"><a name="18">18</a>Acheni kulewa divai maana hiyo itawaangamiza, bali mjazwe Roho Mtakatifu.</span> <span class="verse"><a name="19">19</a>Zungumzeni kwa maneno ya Zaburi, nyimbo na tenzi za kiroho; mwimbieni Bwana nyimbo na zaburi kwa shukrani mioyoni mwenu.</span> <span class="verse"><a name="20">20</a>Mshukuruni Mungu Baba daima kwa ajili ya yote, kwa jina la Bwana wetu Yesu Kristo.</span> <span class="verse"><a name="21">21</a>Kila mmoja amstahi mwenzake kwa sababu ya kumcha Kristo.</span> <span class="verse"><a name="22">22</a>Wake wawatii waume zao kama kumtii Bwana.</span> <span class="verse"><a name="23">23</a>Maana mume anayo mamlaka juu ya mkewe, kama vile Kristo alivyo na mamlaka juu ya kanisa; naye Kristo mwenyewe hulikomboa kanisa, mwili wake.</span> <span class="verse"><a name="24">24</a>Kama vile kanisa linavyomtii Kristo, vivyo hivyo, wake wawatii waume zao katika mambo yote.</span> <span class="verse"><a name="25">25</a>Nanyi waume, wapendeni wake zenu kama Kristo alivyolipenda kanisa, akajitoa mwenyewe sadaka kwa ajili yake.</span> <span class="verse"><a name="26">26</a>Alifanya hivyo, ili kwa neno lake, aliweke wakfu kwa Mungu, baada ya kulifanya safi kwa kuliosha katika maji,</span> <span class="verse"><a name="27">27</a>kusudi ajipatie kanisa lililo takatifu na safu kabisa, kanisa lisilo na doa, kasoro au chochote cha namna hiyo.</span> <span class="verse"><a name="28">28</a>Basi, waume wanapaswa kuwapenda wake zao kama miili yao wenyewe. ((</span> <span class="verse"><a name="29">29</a>Hakuna mtu yeyote auchukiaye mwili wake; badala ya kuuchukia, huulisha na kuuvika. Ndivyo naye Kristo anavyolitunza kanisa,</span> <span class="verse"><a name="30">30</a>maana sisi ni viungo vya mwili wake.)</span> <span class="verse"><a name="31">31</a>Kama yasemavyo Maandiko Matakatifu: "Kwa hiyo, mwanamume atawaacha baba na mama yake, ataungana na mkewe, nao wawili watakuwa mwili mmoja."</span> <span class="verse"><a name="32">32</a>Kuna ukweli uliofichika katika maneno haya, nami naona kwamba yamhusu Kristo na kanisa lake.</span> <span class="verse"><a name="33">33</a>Lakini yanawahusu ninyi pia: kila mume lazima ampende mkewe kama nafsi yake mwenyewe, naye mke anapaswa kumstahi mumewe.</span> </p></div</div></div></body></html>