<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/matt/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/matt">Matthew</a> &gt <strong>Chapter 7</strong></div><p><span class="verse"><a name="1">1</a>"Msiwahukumu wengine, msije nanyi mkahukumiwa na Mungu;</span> <span class="verse"><a name="2">2</a>kwa maana jinsi mnavyowahukumu wengine, ndivyo nanyi mtakavyohukumiwa; na kipimo kilekile mnachotumia kwa wengine ndicho Mungu atakachotumia kwenu.</span> <span class="verse"><a name="3">3</a>Kwa nini wakiona kibanzi kilicho jichoni mwa ndugu yako, na papo hapo huioni boriti iliyoko jichoni mwako?</span> <span class="verse"><a name="4">4</a>Au, wawezaje kumwambia ndugu yako, `Ndugu, ngoja nikuondoe kibanzi jichoni mwako`, wakati wewe mwenyewe unayo boriti jichoni mwako?</span> <span class="verse"><a name="5">5</a>Mnafiki wewe! Ondoa kwanza boriti iliyoko jichoni mwako na hapo ndipo utaona waziwazi kiasi cha kuweza kuondoa kibanzi kilichoko jichoni mwa ndugu yako.</span> <span class="verse"><a name="6">6</a>"Msiwape mbwa vitu vitakatifu wasije wakageuka na kuwararua ninyi; wala msiwatupie nguruwe lulu zenu wasije wakazikanyaga.</span> <span class="verse"><a name="7">7</a>"Ombeni, nanyi mtapewa; tafuteni, nanyi mtapata; bisheni, nanyi mtafunguliwa.</span> <span class="verse"><a name="8">8</a>Maana, aombaye hupewa, atafutaye hupata, na abishaye hufunguliwa.</span> <span class="verse"><a name="9">9</a>Je, kuna yeyote miongoni mwenu ambaye mtoto wake akimwomba mkate, atampa jiwe?</span> <span class="verse"><a name="10">10</a>Au je, akimwomba samaki, atampa nyoka?</span> <span class="verse"><a name="11">11</a>Kama basi ninyi, ingawa ni waovu, mwajua kuwapa watoto wenu vitu vizuri, hakika Baba yenu wa mbinguni atafanya zaidi: atawapa mema wale wanaomwomba.</span> <span class="verse"><a name="12">12</a>"Watendeeni wengine yale mnayotaka wao wawatendee ninyi. Hii ndiyo maana ya Sheria ya Mose na mafundisho ya manabii.</span> <span class="verse"><a name="13">13</a>"Ingieni kwa kupitia mlango mwembamba. Kwa maana njia inayoongoza kwenye maangamizi ni pana, na mlango wa kuingilia humo ni mpana; waendao njia hiyo ni wengi.</span> <span class="verse"><a name="14">14</a>Lakini njia inayoongoza kwenye uzima ni nyembamba, na mlango wa kuingilia humo ni mwembamba; ni watu wachache tu wanaoweza kuigundua njia hiyo.</span> <span class="verse"><a name="15">15</a>"Jihadharini na manabii wa uongo. Wao huja kwenu wakionekana kama kondoo kwa nje, lakini kwa ndani ni mbwa mwitu wakali.</span> <span class="verse"><a name="16">16</a>Mtawatambua kwa matendo yao. Je, watu huchuma zabibu katika miti ya miiba, au tini katika mbigili? La!</span> <span class="verse"><a name="17">17</a>Basi, mti mwema huzaa matunda mema, na mti mbaya huzaa matunda mabaya.</span> <span class="verse"><a name="18">18</a>Mti mwema hauwezi kuzaa matunda mabaya, wala mti mbaya hauwezi kuzaa matunda mema.</span> <span class="verse"><a name="19">19</a>Kila mti usiozaa matunda mema utakatwa na kutupwa motoni.</span> <span class="verse"><a name="20">20</a>Kwa hiyo, mtawatambua kwa matendo yao. ic</span> <span class="verse"><a name="21">21</a>"Si kila aniambiaye, `Bwana, Bwana,` ataingia katika Ufalme wa mbinguni; ila ni yule tu anayetimiza mapenzi ya Baba yangu aliye mbinguni.</span> <span class="verse"><a name="22">22</a>Wengi wataniambia Siku ile ya hukumu: `Bwana, Bwana! kwa jina lako tulitangaza ujumbe wako, na kwa jina lako tuliwatoa pepo na kufanya miujiza mingi.`</span> <span class="verse"><a name="23">23</a>Hapo nitawaambia: `Sikuwajua ninyi kamwe; ondokeni mbele yangu, enyi watenda maovu.`</span> <span class="verse"><a name="24">24</a>"Kwa sababu hiyo, kila mtu anayeyasikia maneno yangu na kuyazingatia, anafanana na mtu mwenye busara, aliyejenga nyumba yake juu ya mwamba.</span> <span class="verse"><a name="25">25</a>Mvua ikanyesha, mito ikafurika, pepo kali zikavuma na kuipiga nyumba hiyo. Lakini haikuanguka kwa sababu ilikuwa imejengwa juu ya mwamba.</span> <span class="verse"><a name="26">26</a>"Lakini yeyote anayesikia maneno yangu haya bila kuyazingatia, anafanana na mtu mpumbavu aliyejenga nyumba yake juu ya mchanga.</span> <span class="verse"><a name="27">27</a>Mvua ikanyesha, mito ikafurika, pepo kali zikavuma na kuipiga nyumba hiyo, nayo ikaanguka; tena kwa kishindo kikubwa."</span> <span class="verse"><a name="28">28</a>Yesu alipomaliza kusema maneno hayo, umati wa watu ukashangazwa na mafundisho yake.</span> <span class="verse"><a name="29">29</a>Hakuwa kama walimu wao wa Sheria, bali alifundisha kwa mamlaka.</span> </p></div</div></div></body></html>