<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/matt/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/matt">Matthew</a> &gt <strong>Chapter 9</strong></div><p><span class="verse"><a name="1">1</a>Yesu alipanda mashua, akavuka ziwa na kufika katika mji wake.</span> <span class="verse"><a name="2">2</a>Hapo watu walimletea mtu mmoja aliyepooza mwili, amelazwa juu ya kitanda. Yesu alipoona imani yao, akamwambia huyo mtu aliyepooza, "Jipe moyo mwanangu! Umesamehewa dhambi zako."</span> <span class="verse"><a name="3">3</a>Baadhi ya walimu wa Sheria wakaanza kufikiri, "Mtu huyu anamkufuru Mungu!"</span> <span class="verse"><a name="4">4</a>Yesu aliyajua mawazo yao, akasema, "Kwa nini mnawaza mabaya mioyoni mwenu?</span> <span class="verse"><a name="5">5</a>Ni lipi lililo rahisi zaidi: kusema, `Umesamehewa dhambi zako`, au kusema, `Simama, utembee`?</span> <span class="verse"><a name="6">6</a>Basi, nataka mjue kwamba Mwana wa Mtu anao uwezo wa kuwasamehe watu dhambi duniani." Hapo akamwambia huyo mtu aliyepooza, "Inuka, chukua kitanda chako, uende nyumbani kwako."</span> <span class="verse"><a name="7">7</a>Huyo mtu aliyekuwa amepooza akainuka, akaenda nyumbani kwake.</span> <span class="verse"><a name="8">8</a>Watu wote katika ule umati walipoona hayo, walishangaa na kuogopa; wakamtukuza Mungu aliyewapa binadamu uwezo wa namna hiyo.</span> <span class="verse"><a name="9">9</a>Yesu aliondoka hapo, na alipokuwa anakwenda zake, alimwona mtu mmoja aitwaye Mathayo, ameketi katika ofisi ya ushuru. Basi, Yesu akamwambia, "Nifuate." Naye Mathayo akainuka, akamfuata.</span> <span class="verse"><a name="10">10</a>Yesu alipokuwa nyumbani*fc* ameketi kula chakula, watoza ushuru wengi na wahalifu walikuja wakaketi pamoja naye na wanafunzi wake.</span> <span class="verse"><a name="11">11</a>Mafarisayo walipoona hayo, wakawaambia wanafunzi wake, "Mbona mwalimu wenu anakula pamoja na watoza ushuru na wenye dhambi?"</span> <span class="verse"><a name="12">12</a>Yesu aliwasikia, akasema, "Watu wenye afya hawahitaji daktari; wanaomhitaji ni wale walio wagonjwa. Sikuja kuwaita watu wema, ila wenye dhambi.</span> <span class="verse"><a name="13">13</a>Basi, kajifunzeni maana ya maneno haya: `Nataka huruma, wala si dhabihu.` Sikuja kuwaita watu wema, bali wenye dhambi."</span> <span class="verse"><a name="14">14</a>Kisha wanafunzi wa Yohane mbatizaji walimwendea Yesu, wakamwuliza, "Sisi na Mafarisayo hufunga mara nyingi; mbona wanafunzi wako hawafungi?"</span> <span class="verse"><a name="15">15</a>Yesu akawajibu, "Je, walioalikwa arusini wanaweza kuomboleza wakati bwana arusi yupo pamoja nao? La hasha! Lakini wakati utafika ambapo bwana arusi ataondolewa kati yao; wakati huo ndipo watakapofunga.</span> <span class="verse"><a name="16">16</a>"Hakuna mtu atiaye kiraka cha nguo mpya katika vazi kuukuu. Maana kiraka hicho kitararua hilo vazi kuukuu, na pale palipokuwa pameraruka pataongezeka.</span> <span class="verse"><a name="17">17</a>Wala hakuna mtu awekaye divai mpya katika viriba vikuukuu. Akifanya hivyo, viriba hupasuka na divai ikamwagika, navyo viriba vikaharibika. Ila divai mpya hutiwa katika viriba vipya, na vyote viwili, viriba na divai, vikahifadhiwa salama."</span> <span class="verse"><a name="18">18</a>Yesu alipokuwa akisema hayo, ofisa mmoja Myahudi alifika, akamwinamia na kusema, "Binti yangu amekufa sasa hivi. Lakini, tafadhali njoo umwekee mkono wako naye ataishi."</span> <span class="verse"><a name="19">19</a>Yesu akaondoka pamoja na wanafunzi wake, akamfuata.</span> <span class="verse"><a name="20">20</a>Mama mmoja, mgonjwa wa kutokwa damu kwa muda wa miaka kumi na miwili, alimfuata Yesu nyuma, akagusa pindo la vazi lake.</span> <span class="verse"><a name="21">21</a>Alifanya hivyo kwani alifikiri moyoni: "Nikigusa tu vazi lake, nitapona."</span> <span class="verse"><a name="22">22</a>Basi, Yesu akageuka akamwona, akamwambia, "Binti, jipe moyo! Imani yako imekuponya." Mama huyo akapona saa ileile.</span> <span class="verse"><a name="23">23</a>Kisha Yesu akaingia nyumbani kwa yule ofisa. Na alipowaona wapiga filimbi na umati wa watu wanaofanya matanga,</span> <span class="verse"><a name="24">24</a>akasema, "Ondokeni hapa! Msichana huyu hakufa, amelala tu." Nao wakamcheka.</span> <span class="verse"><a name="25">25</a>Basi, umati wa watu ulipoondolewa, Yesu aliingia ndani, akamshika huyo msichana mkono, naye akasimama.</span> <span class="verse"><a name="26">26</a>Habari hiyo ikavuma sana katika nchi ile yote.</span> <span class="verse"><a name="27">27</a>Yesu aliondoka hapo, na alipokuwa anakwenda, vipofu wawili walimfuata wakipiga kelele, "Mwana wa Daudi, utuhurumie!"</span> <span class="verse"><a name="28">28</a>Yesu alipoingia nyumbani, vipofu hao wawili wakamwendea, naye akawauliza, "Je, mnaamini kwamba naweza kuwafanyia jambo hilo?" Nao wakamjibu, "Naam, Mheshimiwa."</span> <span class="verse"><a name="29">29</a>Hapo Yesu akayagusa macho yao, akasema, "Na iwe kwenu kama mnavyoamini."</span> <span class="verse"><a name="30">30</a>Macho yao yakafunguliwa. Naye Yesu akawaonya kwa ukali: "Msimwambie mtu yeyote jambo hili."</span> <span class="verse"><a name="31">31</a>Lakini wao wakaondoka, wakaeneza habari za Yesu katika nchi ile yote.</span> <span class="verse"><a name="32">32</a>Watu walipokuwa wanakwenda zao, wengine walimletea Yesu mtu mmoja aliyekuwa bubu kwa sababu alikuwa amepagawa na pepo.</span> <span class="verse"><a name="33">33</a>Mara tu huyo pepo alipotolewa, mtu huyo aliyekuwa bubu akaanza kuongea tena. Watu wakashangaa na kusema, "Jambo kama hili halijapata kuonekana katika Israeli!"</span> <span class="verse"><a name="34">34</a>Lakini Mafarisayo wakawa wanasema, "Anawatoa pepo kwa nguvu ya mkuu wa pepo wabaya."</span> <span class="verse"><a name="35">35</a>Yesu alitembelea miji yote na vijiji, akafundisha katika masunagogi yao akihubiri Habari Njema ya Ufalme wa Mungu, na kuponya magonjwa yote na udhaifu wa kila namna.</span> <span class="verse"><a name="36">36</a>Basi, alipowaona watu, makundi kwa makundi, aliwaonea huruma kwa sababu walikuwa hoi na wenye wasiwasi kama kondoo wasio na mchungaji.</span> <span class="verse"><a name="37">37</a>Hapo akawaambia wanafunzi wake, "Mavuno ni mengi, lakini wavunaji ni wachache.</span> <span class="verse"><a name="38">38</a>Kwa hivyo mwombeni mwenye shamba atume wavunaji shambani mwake."</span> </p></div</div></div></body></html>