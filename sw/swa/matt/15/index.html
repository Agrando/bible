<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/matt/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/matt">Matthew</a> &gt <strong>Chapter 15</strong></div><p><span class="verse"><a name="1">1</a>Kisha Mafarisayo na walimu wa Sheria wakafika kutoka Yerusalemu, wakamwendea Yesu, wakamwuliza,</span> <span class="verse"><a name="2">2</a>"Kwa nini wanafunzi wako hawajali mapokeo tuliyopokea kutoka kwa wazee wetu? Hawanawi mikono yao kama ipasavyo kabla ya kula!"</span> <span class="verse"><a name="3">3</a>Yesu akawajibu, "Kwa nini nanyi mnapendelea mapokeo yenu wenyewe na hamuijali Sheria ya Mungu?</span> <span class="verse"><a name="4">4</a>Mungu amesema: `Waheshimu baba yako na mama yako,` na `Anayemkashifu baba yake au mama yake, lazima auawe`.</span> <span class="verse"><a name="5">5</a>Lakini ninyi mwafundisha ati mtu akiwa na kitu ambacho angeweza kuwasaidia nacho baba au mama yake, lakini akasema: `Kitu hiki nimemtolea Mungu,`</span> <span class="verse"><a name="6">6</a>basi, hapaswi tena kumheshimu baba yake! Ndivyo mnavyodharau neno la Mungu kwa kufuata mafundisho yenu wenyewe.</span> <span class="verse"><a name="7">7</a>Enyi wanafiki! Isaya alitabiri sawa kabisa juu yenu:</span> <span class="verse"><a name="8">8</a>`Watu hawa, asema Mungu, huniheshimu kwa maneno tu, lakini mioyoni mwao wako mbali nami.</span> <span class="verse"><a name="9">9</a>Kuniabudu kwao hakufai, maana mambo wanayofundisha ni maagizo ya kibinadamu tu."`</span> <span class="verse"><a name="10">10</a>Yesu aliuita ule umati wa watu, akawaambia, "Sikilizeni na muelewe!</span> <span class="verse"><a name="11">11</a>Kitu kinachomtia mtu najisi si kile kiingiacho kinywani, bali kile kitokacho kinywani. Hicho ndicho kimtiacho mtu najisi."</span> <span class="verse"><a name="12">12</a>Kisha wanafunzi wakamwendea, wakamwambia, "Je, unajua kwamba Mafarisayo walichukizwa waliposikia maneno yako?"</span> <span class="verse"><a name="13">13</a>Lakini yeye akawajibu, "Kila mmea ambao Baba yangu aliye mbinguni hakuupanda, utang`olewa.</span> <span class="verse"><a name="14">14</a>Waacheni wenyewe! Wao ni vipofu, viongozi wa vipofu; na kipofu akimwongoza kipofu, wote wawili hutumbukia shimoni."</span> <span class="verse"><a name="15">15</a>Petro akadakia, "Tufafanulie huo mfano."</span> <span class="verse"><a name="16">16</a>Yesu akasema, "Hata nyinyi hamwelewi?</span> <span class="verse"><a name="17">17</a>Je, hamwelewi kwamba kila kinachoingia kinywani huenda tumboni na baadaye hutupwa nje chooni?</span> <span class="verse"><a name="18">18</a>Lakini yale yatokayo kinywani hutoka moyoni, na hayo ndiyo yanayomtia mtu najisi.</span> <span class="verse"><a name="19">19</a>Maana moyoni hutoka mawazo maovu yanayosababisha uuaji, uzinzi, uasherati, wizi, ushahidi wa uongo na kashfa.</span> <span class="verse"><a name="20">20</a>Hayo ndiyo yanayomtia mtu najisi. Lakini kula chakula bila kunawa mikono hakumtii mtu najisi."</span> <span class="verse"><a name="21">21</a>Yesu aliondoka mahali hapo akaenda kukaa katika sehemu za Tiro na Sidoni.</span> <span class="verse"><a name="22">22</a>Basi, mama mmoja Mkaanani wa nchi hiyo alimjia, akapaaza sauti: "Mheshimiwa, Mwana wa Daudi, nionee huruma! Binti yangu anasumbuliwa na pepo."</span> <span class="verse"><a name="23">23</a>Lakini Yesu hakumjibu neno. Basi, wanafunzi wake wakamwendea, wakamwambia, "Mwambie aende zake kwa maana anatufuatafuata akipiga kelele."</span> <span class="verse"><a name="24">24</a>Yesu akajibu, "Sikutumwa ila kwa watu wa Israeli waliopotea kama kondoo."</span> <span class="verse"><a name="25">25</a>Hapo huyo mama akaja, akapiga magoti mbele yake, akasema, "Mheshimiwa, nisaidie."</span> <span class="verse"><a name="26">26</a>Yesu akamjibu, "Si sawa kuchukua chakula cha watoto na kuwatupia mbwa."</span> <span class="verse"><a name="27">27</a>Huyo mama akajibu, "Ni kweli, Mheshimiwa; lakini hata mbwa hula makombo yanayoanguka kutoka meza ya bwana wao."</span> <span class="verse"><a name="28">28</a>Hapo Yesu akamjibu, "Mama, imani yako ni kubwa; basi, ufanyiwe kama unavyotaka." Yule binti yake akapona tangu saa hiyo wakati huohuo.</span> <span class="verse"><a name="29">29</a>Yesu alitoka hapo akaenda kando ya ziwa Galilaya, akapanda mlimani, akaketi.</span> <span class="verse"><a name="30">30</a>Watu wengi sana wakamjia wakiwaleta vilema, vipofu, viwete, bubu na wengine wengi waliokuwa wagonjwa, wakawaweka mbele ya miguu yake, naye Yesu akawaponya.</span> <span class="verse"><a name="31">31</a>Umati ule wa watu ulishangaa sana ulipoona bubu wakiongea, waliokuwa wamelemaa wamepona, viwete wakitembea na vipofu wakiona; wakamsifu Mungu wa Israeli.</span> <span class="verse"><a name="32">32</a>Basi, Yesu aliwaita wanafunzi wake, akasema, "Nawaonea watu hawa huruma kwa sababu kwa siku tatu wamekuwa nami, wala hawana chakula. Sipendi kuwaacha waende bila kula wasije wakazimia njiani."</span> <span class="verse"><a name="33">33</a>Wanafunzi wakamwambia, "Hapa tuko nyikani; tutapata wapi chakula cha kuwatosha watu wengi hivi?"</span> <span class="verse"><a name="34">34</a>Yesu akawauliza, "Mnayo mikate mingapi?" Wakamjibu, "Saba na visamaki vichache."</span> <span class="verse"><a name="35">35</a>Basi, Yesu akawaamuru watu wakae chini.</span> <span class="verse"><a name="36">36</a>Akaitwaa ile mikate saba na vile visamaki, akamshukuru Mungu, akavimega, akawapa wanafunzi, nao wakawagawia watu.</span> <span class="verse"><a name="37">37</a>Wote wakala, wakashiba. Kisha wakakusanya makombo, wakajaza vikapu saba.</span> <span class="verse"><a name="38">38</a>Hao waliokula walikuwa wanaume elfu nne, bila kuhesabu wanawake na watoto.</span> <span class="verse"><a name="39">39</a>Basi, Yesu akawaaga watu, akapanda mashua, akaenda katika eneo la Magadani.</span> </p></div</div></div></body></html>