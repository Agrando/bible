<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/matt/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/matt">Matthew</a> &gt <strong>Chapter 6</strong></div><p><span class="verse"><a name="1">1</a>"Jihadharini msije mkafanya matendo yenu mema mbele ya watu kusudi mwonekane nao. La sivyo, Baba yenu aliye mbinguni hatawapeni tuzo.</span> <span class="verse"><a name="2">2</a>"Basi, unapomsaidia maskini, usijitangaze. Usifanye kama wanafiki wafanyavyo katika masunagogi na njiani ili watu wawasifu. Kweli nawaambieni, hao wamekwisha pata tuzo lao.</span> <span class="verse"><a name="3">3</a>Lakini wewe unapomsaidia maskini, fanya hivyo kwamba hata rafiki yako asijue ufanyalo.</span> <span class="verse"><a name="4">4</a>Toa msaada wako kwa siri, na Baba yako aonaye yaliyofichika, atakutuza.</span> <span class="verse"><a name="5">5</a>"Mnaposali, msifanye kama wanafiki. Wao hupenda kusimama na kusali katika masunagogi na katika pembe za njia ili watu wawaone. Kweli nawaambieni, hao wamekwisha pata tuzo lao.</span> <span class="verse"><a name="6">6</a>Lakini wewe unaposali, ingia chumbani mwako, funga mlango, kisha umwombe Baba yako asiyeonekana. Naye Baba yako aonaye yaliyofichika, atakutuza.</span> <span class="verse"><a name="7">7</a>"Mnaposali, msipayuke maneno kama watu wasiomjua Mungu. Wao hudhani kwamba Mungu atawasikiliza ati kwa sababu ya maneno mengi.</span> <span class="verse"><a name="8">8</a>Msiwe kama wao. Baba yenu anajua mnayoyahitaji hata kabla ya kumwomba.</span> <span class="verse"><a name="9">9</a>Basi, hivi ndivyo mnavyopaswa kusali: `Baba yetu uliye mbinguni: Jina lako litukuzwe.</span> <span class="verse"><a name="10">10</a>Ufalme wako ufike. Utakalo lifanyike duniani kama mbinguni.</span> <span class="verse"><a name="11">11</a>Utupe leo chakula chetu tunachohitaji.</span> <span class="verse"><a name="12">12</a>Utusamehe makosa yetu, kama nasi tunavyowasamehe waliotukosea.</span> <span class="verse"><a name="13">13</a>Usitutie katika majaribu, lakini utuokoe na yule Mwovu.`*fa* na utukufu, hata milele. Amina.</span> <span class="verse"><a name="14">14</a>"Maana mkiwasamehe watu makosa yao, Baba yenu wa mbinguni atawasamehe ninyi pia.</span> <span class="verse"><a name="15">15</a>Lakini msipowasamehe watu makosa yao, naye Baba yenu hatawasamehe ninyi makosa yenu.</span> <span class="verse"><a name="16">16</a>"Mnapofunga, msiwe na huzuni kama wanafiki. Wao hukunja nyuso zao wapate kuonekana na watu kuwa wanafunga. Nawaambieni hakika, hao wamekwisha pata tuzo lao.</span> <span class="verse"><a name="17">17</a>Wewe lakini unapofunga, paka kichwa chako mafuta, nawa uso wako,</span> <span class="verse"><a name="18">18</a>ili mtu yeyote asijue kwamba unafunga, ila ujulikane tu kwa Baba yako asiyeonekana. Naye Baba yako aonaye yaliyofichika atakutuza.</span> <span class="verse"><a name="19">19</a>"Msijiwekee hazina hapa duniani ambako nondo na kutu huharibu, na wezi huingia na kuiba.</span> <span class="verse"><a name="20">20</a>Jiwekeeni hazina mbinguni ambako nondo na kutu hawawezi kuiharibu, wala wezi hawaingii wakaiba.</span> <span class="verse"><a name="21">21</a>Maana pale ilipo hazina yako, ndipo pia utakapokuwa moyo wako.</span> <span class="verse"><a name="22">22</a>"Jicho ni taa ya mwili. Kama jicho lako ni zima, mwili wako wote utakuwa katika mwanga.</span> <span class="verse"><a name="23">23</a>Lakini ikiwa jicho lako ni bovu, mwili wako wote utakuwa katika giza. Basi, ikiwa mwanga ulioko ndani yako ni giza, basi, hilo ni giza la kutisha mno.</span> <span class="verse"><a name="24">24</a>"Hakuna mtu awezaye kutumikia mabwana wawili. Maana atamchukia mmoja na kumpenda huyo wa pili; au ataambatana na mmoja na kumdharau huyo mwingine. Hamwezi kumtumikia Mungu na mali pamoja.</span> <span class="verse"><a name="25">25</a>"Ndiyo maana nawaambieni, msiwe na wasiwasi juu ya chakula na kinywaji mnavyohitaji ili kuishi, wala juu ya mavazi mnayohitaji kwa ajili ya miili yenu. Je, maisha ni chakula tu au zaidi? Na mwili, je, si zaidi ya mavazi?</span> <span class="verse"><a name="26">26</a>Waangalieni ndege wa mwituni: hawapandi, hawavuni, wala hawana ghala yoyoye. Hata hivyo, Baba yenu wa mbinguni huwalisha. Je, ninyi si wa thamani kuliko hao?</span> <span class="verse"><a name="27">27</a>Ni nani miongoni mwenu kwa kuwa na wasiwasi sana anaweza kuuongeza muda wa maisha yake?</span> <span class="verse"><a name="28">28</a>"Na kuhusu mavazi, ya nini kuwa na wasiwasi? Tazameni maua ya porini jinsi yanavyostawi. Hayafanyi kazi wala hayasokoti.</span> <span class="verse"><a name="29">29</a>Lakini nawaambieni, hata Solomoni mwenyewe na fahari zake zote hakupata kuvikwa vizuri kama ua mojawapo.</span> <span class="verse"><a name="30">30</a>Ikiwa basi Mungu hulivika hivyo jani la shambani ambalo leo liko na kesho latupwa motoni, je, hatafanya zaidi kwenu ninyi? Enyi watu wenye imani haba!</span> <span class="verse"><a name="31">31</a>"Basi, msiwe na wasiwasi: `Tutakula nini, tutakunywa nini, tutavaa nini!`</span> <span class="verse"><a name="32">32</a>Maana hayo yote yanahangaikiwa na watu wasiomjua Mungu. Baba yenu wa mbinguni anajua kwamba mnahitaji vitu hivyo vyote.</span> <span class="verse"><a name="33">33</a>Bali, zingatieni kwanza Ufalme wa Mungu na matakwa yake, na hayo mengine yote mtapewa kwa ziada.</span> <span class="verse"><a name="34">34</a>Basi, msiwe na wasiwasi juu ya kesho; kesho inayo yake. Matatizo ya siku moja yanawatosheni kwa siku hiyo.</span> </p></div</div></div></body></html>