<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/matt/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/matt">Matthew</a> &gt <strong>Chapter 23</strong></div><p><span class="verse"><a name="1">1</a>Yesu alitoka Hekaluni, na alipokuwa akienda zake, wanafunzi wake walimwendea, wakamwonyesha majengo ya Hekalu.</span> <span class="verse"><a name="2">2</a>Yesu akawaambia, "Sawa, mnaweza kuyatazama haya yote! Kweli nawaambieni, hakuna hata jiwe moja litakalosalia hapa juu ya lingine; kila kitu kitaharibiwa."</span> <span class="verse"><a name="3">3</a>Yesu alipokuwa ameketi juu ya mlima wa Mizeituni, wanafunzi walimwendea faraghani, wakamwuliza, "Twambie mambo haya yatatukia lini? Ni ishara gani itakayoonyesha kuja kwako na mwisho wa nyakati?"</span> <span class="verse"><a name="4">4</a>Yesu akawajibu, "Jihadharini msije mkadanganywa na mtu.</span> <span class="verse"><a name="5">5</a>Maana wengi watatokea na kulitumia jina langu wakisema: `Mimi ndiye Kristo,` nao watawapotosha watu wengi.</span> <span class="verse"><a name="6">6</a>Mtasikia juu ya vita na fununu za vita; lakini msifadhaike, maana hayo hayana budi kutokea, lakini mwisho wenyewe ungali bado.</span> <span class="verse"><a name="7">7</a>Taifa moja litapigana na taifa lingine; ufalme mmoja utapigana na ufalme mwingine. Hapa na pale patakuwa na njaa na mitetemeko ya ardhi.</span> <span class="verse"><a name="8">8</a>Yote hayo ni kama mwanzo wa maumivu ya kujifungua mtoto.</span> <span class="verse"><a name="9">9</a>"Kisha watawatoeni ili mteswe na kuuawa. Mataifa yote yatawachukieni kwa ajili ya jina langu.</span> <span class="verse"><a name="10">10</a>Tena, wengi wataiacha imani yao, watasalitiana na kuchukiana.</span> <span class="verse"><a name="11">11</a>Watatokea manabii wengi wa uongo watakaowapotosha watu wengi.</span> <span class="verse"><a name="12">12</a>Kwa sababu ya ongezeko la uhalifu, upendo wa watu wengi utafifia.</span> <span class="verse"><a name="13">13</a>Lakini atakayevumilia mpaka mwisho, ataokoka.</span> <span class="verse"><a name="14">14</a>Ila, kabla ya mwisho kufika, hii Habari Njema ya Ufalme wa Mungu itahubiriwa ulimwenguni kote kama ushuhuda kwa mataifa yote.</span> <span class="verse"><a name="15">15</a>"Basi, mtakapoona `Chukizo Haribifu` lililonenwa na nabii Danieli limesimama mahali patakatifu, (msomaji na atambue maana yake),</span> <span class="verse"><a name="16">16</a>hapo, walioko Yudea na wakimbilie milimani.</span> <span class="verse"><a name="17">17</a>Aliye juu ya paa la nyumba yake asishuke kuchukua kitu nyumbani mwake.</span> <span class="verse"><a name="18">18</a>Aliye shambani asirudi nyuma kuchukua vazi lake.</span> <span class="verse"><a name="19">19</a>Ole wao kina mama waja wazito na wanaonyonyesha siku hizo!</span> <span class="verse"><a name="20">20</a>Ombeni ili kukimbia kwenu kusiwe siku za baridi au siku ya Sabato!</span> <span class="verse"><a name="21">21</a>Maana wakati huo kutakuwa na dhiki kuu ambayo haijapata kuwako tangu mwanzo wa ulimwengu mpaka leo, wala haitapata kutokea tena.</span> <span class="verse"><a name="22">22</a>Kama siku hizo hazingalipunguzwa, hakuna binadamu yeyote ambaye angeokoka; lakini siku hizo zitapunguzwa kwa ajili ya wale walioteuliwa.</span> <span class="verse"><a name="23">23</a>"Basi, mtu akiwaambieni siku hizo: `Kristo yuko hapa` au `Yuko pale,` msimsadiki.</span> <span class="verse"><a name="24">24</a>Maana watatokea kina Kristo wa uongo na manabii wa uongo. Watafanya ishara kubwa na maajabu ya kuweza kuwapotosha ikiwezekana hata wateule wa Mungu.</span> <span class="verse"><a name="25">25</a>Sikilizeni, nimekwisha kuwaonya kabla ya wakati.</span> <span class="verse"><a name="26">26</a>Basi, wakiwaambieni, `Tazameni, yuko jangwani,` msiende huko; au, `Tazameni, amejificha ndani,` msisadiki;</span> <span class="verse"><a name="27">27</a>maana, kama vile umeme uangazavyo toka mashariki hadi magharibi, ndivyo kutakavyokuwa kuja kwake Mwana wa Mtu.</span> <span class="verse"><a name="28">28</a>Pale ulipo mzoga, ndipo watakapokusanyika tai.</span> <span class="verse"><a name="29">29</a>"Mara baada ya dhiki ya siku hizo, jua litatiwa giza, mwezi hautaangaza, nyota zitaanguka kutoka angani, na nguvu za mbingu zitatikiswa.</span> <span class="verse"><a name="30">30</a>Kisha, ishara ya Mwana wa Mtu itaonekana angani, na hapo makabila yote duniani yatalalamika; watamwona Mwana wa Mtu akija juu ya mawingu ya angani mwenye nguvu na utukufu mwingi.</span> <span class="verse"><a name="31">31</a>Naye atawatuma malaika wake wenye tarumbeta la kuvuma sana, nao watawakusanya wateule wake kutoka pande zote nne za dunia, toka mwisho huu wa mbingu hadi mwisho huu.</span> <span class="verse"><a name="32">32</a>"Kwa mtini jifunzeni mfano huu: Mara tu matawi yake yanapoanza kuwa laini na kuchanua majani, mnajua kwamba wakati wa kiangazi umekaribia.</span> <span class="verse"><a name="33">33</a>Hali kadhalika nanyi mtakapoona mambo haya yote yakitendeka, jueni kwamba yuko karibu sana.*fk*</span> <span class="verse"><a name="34">34</a>Nawaambieni kweli, kizazi hiki hakitapita kabla ya mambo hayo yote kutukia.</span> <span class="verse"><a name="35">35</a>Naam, mbingu na dunia zitapita, lakini maneno yangu hayatapita kamwe.</span> <span class="verse"><a name="36">36</a>"Lakini, juu ya siku au saa hiyo, hakuna mtu ajuaye itakuja lini; wala malaika wa mbinguni, wala Mwana, ila Baba peke yake ndiye ajuaye.</span> <span class="verse"><a name="37">37</a>Kwa maana kama ilivyokuwa nyakati za Noa, ndivyo itakavyokuwa kuja kwake Mwana wa Mtu.</span> <span class="verse"><a name="38">38</a>Maana nyakati hizo, kabla ya gharika kuu, watu walikuwa wakila na kunywa, wakioa na kuolewa, mpaka Noa alipoingia ndani ya ile safina.</span> <span class="verse"><a name="39">39</a>Hawakujua kuna nini mpaka ile gharika ilipotokea, ikawakumba wote. Ndivyo itakavyokuwa wakati Mwana wa Mtu atakapokuja.</span> <span class="verse"><a name="40">40</a>Wakati huo watu wawili watakuwa shambani; mmoja atachukuliwa na mwingine ataachwa.</span> <span class="verse"><a name="41">41</a>Kina mama wawili watakuwa wanasaga nafaka, mmoja atachukuliwa na mwingine ataachwa.</span> <span class="verse"><a name="42">42</a>Basi, kesheni, kwa maana hamjui siku atakayokuja Bwana wenu.</span> <span class="verse"><a name="43">43</a>Lakini kumbukeni jambo hili: kama mwenye nyumba angejua siku mwizi atakapofika, angekesha, wala hangeiacha nyumba yake ivunjwe.</span> <span class="verse"><a name="44">44</a>Kwa hiyo, nanyi pia muwe tayari, kwa maana Mwana wa Mtu atakuja saa msiyoitazamia."</span> <span class="verse"><a name="45">45</a>Yesu akaendelea kusema, "Ni nani basi mtumishi mwaminifu na mwenye busara, ambaye bwana wake atamweka juu ya watu wake, awape chakula kwa wakati wake?</span> <span class="verse"><a name="46">46</a>Heri mtumishi yule ambaye bwana wake atakapokuja atamkuta akifanya hivyo.</span> <span class="verse"><a name="47">47</a>Kweli nawaambieni, atamweka mtumishi huyo aisimamie mali yake yote.</span> <span class="verse"><a name="48">48</a>Lakini kama mtumishi mbaya akijisemea moyoni: `Bwana wangu anakawia kurudi,`</span> <span class="verse"><a name="49">49</a>kisha akaanza kuwapiga watumishi wenzake, akaanza kula na kunywa pamoja na walevi,</span> <span class="verse"><a name="50">50</a>bwana wake atakuja siku asiyoitazamia na saa asiyoijua.</span> <span class="verse"><a name="51">51</a>Atamkatilia mbali na kumweka kundi moja na wanafiki. Huko kutakuwa na kilio na kusaga meno.</span> </p></div</div></div></body></html>