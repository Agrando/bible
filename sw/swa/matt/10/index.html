<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/matt/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/matt">Matthew</a> &gt <strong>Chapter 10</strong></div><p><span class="verse"><a name="1">1</a>Yesu aliwaita wanafunzi wake kumi na wawili, akawapa uwezo wa kutoa pepo wachafu na kuponya magonjwa na maradhi yote.</span> <span class="verse"><a name="2">2</a>Majina ya hao mitume kumi na wawili ni haya: wa kwanza ni Simoni aitwae Petro, na Andrea ndugu yake; Yakobo mwana wa Zebedayo, na Yohane ndugu yake;</span> <span class="verse"><a name="3">3</a>Filipo na Bartholomayo, Thoma na Mathayo aliyekuwa mtoza ushuru; Yakobo mwana wa Alfayo, na Thadayo;</span> <span class="verse"><a name="4">4</a>Simoni Mkanaani, na Yuda Iskarioti ambaye alimsaliti Yesu.</span> <span class="verse"><a name="5">5</a>Yesu aliwatuma hao kumi na wawili na kuwapa maagizo haya: "Msiende kwa watu wa mataifa mengine, wala msiingie katika mji wa Wasamaria.</span> <span class="verse"><a name="6">6</a>Ila nendeni kwa watu wa Israeli waliopotea kama kondoo.</span> <span class="verse"><a name="7">7</a>Mnapokwenda hubirini hivi: `Ufalme wa mbinguni umekaribia.`</span> <span class="verse"><a name="8">8</a>Ponyeni wagonjwa, fufueni wafu, takaseni wenye ukoma, toeni pepo. Mmepewa bure, toeni bure.</span> <span class="verse"><a name="9">9</a>Msichukue mifukoni mwenu dhahabu, wala fedha, wala sarafu za shaba.</span> <span class="verse"><a name="10">10</a>Msichukue mkoba wa kuombea njiani, wala koti la ziada, wala viatu, wala fimbo. Maana mfanyakazi anastahili riziki yake.</span> <span class="verse"><a name="11">11</a>"Mkiingia katika mji wowote au kijiji, tafuteni humo mtu yeyote aliye tayari kuwakaribisheni, na kaeni naye mpaka mtakapoondoka mahali hapo.</span> <span class="verse"><a name="12">12</a>Mnapoingia nyumbani wasalimuni wenyeji wake.</span> <span class="verse"><a name="13">13</a>Kama wenyeji wa nyumba hiyo wakiipokea salamu hiyo, basi, amani yenu itakaa pamoja nao. Lakini ikiwa hawaipokei, basi amani yenu itawarudia ninyi.</span> <span class="verse"><a name="14">14</a>Kama mtu yeyote atakataa kuwakaribisheni au kuwasikilizeni, basi mtokapo katika nyumba hiyo au mji huo, yakung`uteni mavumbi miguuni mwenu kama onyo kwao.</span> <span class="verse"><a name="15">15</a>Kweli nawaambieni, Siku ya hukumu mji huo utapata adhabu kubwa kuliko ile iliyoipata miji ya Sodoma na Gomora.</span> <span class="verse"><a name="16">16</a>"Sasa, mimi nawatuma ninyi kama kondoo kati ya mbwa mwitu. Muwe na busara kama nyoka, na wapole kama njiwa.</span> <span class="verse"><a name="17">17</a>Jihadharini na watu, maana watawapeleka ninyi mahakamani na kuwapiga viboko katika masunagogi yao.</span> <span class="verse"><a name="18">18</a>Mtapelekwa mbele ya watawala na wafalme kwa sababu yangu, mpate kutangaza Habari Njema kwao na kwa mataifa.</span> <span class="verse"><a name="19">19</a>Basi, watakapowapeleka ninyi mahakamani, msiwe na wasiwasi mtasema nini au namna gani; wakati utakapofika, mtapewa la kusema.</span> <span class="verse"><a name="20">20</a>Maana si ninyi mtakaosema, bali ni Roho wa Baba yenu asemaye ndani yenu.</span> <span class="verse"><a name="21">21</a>"Ndugu atamsaliti ndugu yake auawe, na baba atamsaliti mwanawe, nao watoto watawashambulia wazazi wao na kuwaua.</span> <span class="verse"><a name="22">22</a>Watu wote watawachukieni kwa sababu ya jina langu. Lakini atakayevumilia mpaka mwisho, ataokolewa.</span> <span class="verse"><a name="23">23</a>"Watu wakiwadhulumu katika mji mmoja, kimbilieni mji mwingine. Kweli nawaambieni, hamtamaliza ziara yenu katika miji yote ya Israeli kabla Mwana wa Mtu hajafika.</span> <span class="verse"><a name="24">24</a>"Mwanafunzi si mkuu kuliko mwalimu wake, wala mtumishi si mkuu kuliko bwana wake.</span> <span class="verse"><a name="25">25</a>Yatosha mwanafunzi kuwa kama mwalimu wake, na mtumishi kuwa kama bwana wake. Ikiwa wamemwita mkubwa wa jamaa Beelzebuli, je hawatawaita watu wengine wa jamaa hiyo majina mabaya zaidi?</span> <span class="verse"><a name="26">26</a>"Basi, msiwaogope watu hao. Kila kilichofunikwa kitafunuliwa, na kila kilichofichwa kitafichuliwa.</span> <span class="verse"><a name="27">27</a>Ninalowaambieni ninyi katika giza, lisemeni katika mwanga; na jambo mlilosikia likinong`onezwa, litangazeni hadharani.</span> <span class="verse"><a name="28">28</a>Msiwaogope wale wauao mwili, lakini hawawezi kuiua roho. Afadhali zaidi kumwogopa yule awezaye kuuangamiza mwili pamoja na roho katika moto wa Jehanamu.</span> <span class="verse"><a name="29">29</a>Shomoro wawili huuzwa kwa senti tano. Lakini hata mmoja wao haanguki chini bila kibali cha Baba yenu.</span> <span class="verse"><a name="30">30</a>Lakini kwa upande wenu, hata nywele za vichwa vyenu zimehesabiwa zote.</span> <span class="verse"><a name="31">31</a>Kwa hiyo msiogope; ninyi mu wa thamani kuliko shomoro wengi. ic</span> <span class="verse"><a name="32">32</a>"Kila mtu anayekiri hadharani kwamba yeye ni wangu, mimi pia nitamkiri mbele ya Baba yangu aliye mbinguni.</span> <span class="verse"><a name="33">33</a>Lakini yeyote atakayenikana hadharani, nami nitamkana mbele ya Baba yangu aliye mbinguni.</span> <span class="verse"><a name="34">34</a>"Msidhani kwamba nimekuja kuleta amani duniani. Sikuja kuleta amani bali upanga.</span> <span class="verse"><a name="35">35</a>Maana nimekuja kuleta mafarakano kati ya mtu na baba yake, kati ya binti na mama yake, kati ya mkwe na mkwe wake.</span> <span class="verse"><a name="36">36</a>Na maadui wa mtu ni watu wa nyumbani mwake.</span> <span class="verse"><a name="37">37</a>"Ampendaye baba au mama yake kuliko anipendavyo mimi, hanistahili. Ampendaye mwana au binti kuliko mimi, hanistahili.</span> <span class="verse"><a name="38">38</a>Mtu asiyechukua msalaba wake na kunifuata, hanistahili.</span> <span class="verse"><a name="39">39</a>Anayeyashikilia maisha yake, atayapoteza; lakini anayeyapoteza maisha yake kwa ajili yangu, atayapata.</span> <span class="verse"><a name="40">40</a>"Anayewakaribisha ninyi, ananikaribisha mimi; na anayenikaribisha mimi, anamkaribisha yule aliyenituma.</span> <span class="verse"><a name="41">41</a>Anayemkaribisha nabii kwa sababu ni nabii, atapokea tuzo la nabii. Anayemkaribisha mtu mwema kwa sababu ni mtu mwema, atapokea tuzo la mtu mwema.</span> <span class="verse"><a name="42">42</a>Kweli nawaambieni, yeyote atakayempa mmojawapo wa wadogo hawa kikombe cha maji baridi kwa sababu ni mfuasi wangu, hatakosa kamwe kupata tuzo lake."</span> </p></div</div></div></body></html>