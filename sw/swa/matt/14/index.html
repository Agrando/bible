<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/matt/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/matt">Matthew</a> &gt <strong>Chapter 14</strong></div><p><span class="verse"><a name="1">1</a>Wakati huo, mtawala Herode alisikia sifa za Yesu.</span> <span class="verse"><a name="2">2</a>Basi, akawaambia watumishi wake, "Mtu huyu ni Yohane mbatizaji, amefufuka kutoka wafu; ndiyo maana nguvu za miujiza zinafanya kazi ndani yake."</span> <span class="verse"><a name="3">3</a>Herode ndiye aliyekuwa amemtia Yohane nguvuni, akamfunga minyororo na kumtia gerezani kwa sababu ya Herodia, mke wa Filipo, ndugu yake. Sababu hasa ni</span> <span class="verse"><a name="4">4</a>kwamba alikuwa amemwambia Herode, "Si halali kwako kuishi na huyo mwanamke!"</span> <span class="verse"><a name="5">5</a>Herode alitaka kumwua Yohane, lakini aliogopa watu kwa sababu kwao Yohane alikuwa nabii.</span> <span class="verse"><a name="6">6</a>Katika sherehe za sikukuu ya kuzaliwa kwake Herode, binti ya Herodia alicheza mbele ya wageni. Herode alifurahiwa,</span> <span class="verse"><a name="7">7</a>hata akaahidi kwa kiapo kumpa huyo msichana chochote atakachoomba.</span> <span class="verse"><a name="8">8</a>Naye, huku akichochewa na mama yake, akaomba, "Nipe papahapa katika sinia kichwa cha Yohane mbatizaji."</span> <span class="verse"><a name="9">9</a>Mfalme alihuzunika, lakini kwa sababu ya kile kiapo chake na kwa sababu ya wale wageni karamuni, akaamuru apewe.</span> <span class="verse"><a name="10">10</a>Basi, Herode akatuma mtu gerezani amkate kichwa Yohane.</span> <span class="verse"><a name="11">11</a>Kichwa chake kikaletwa katika sinia, wakampa yule msichana, naye akampelekea mama yake.</span> <span class="verse"><a name="12">12</a>Wanafunzi wa Yohane wakaja, wakauchukua mwili wake, wakauzika. Kisha wakaenda kumpasha habari Yesu.</span> <span class="verse"><a name="13">13</a>Yesu alipopata habari hiyo, aliondoka mahali pale kwa mashua, akaenda mahali pa faragha peke yake. Lakini watu walipata habari, wakamfuata kwa miguu toka mijini.</span> <span class="verse"><a name="14">14</a>Basi, aliposhuka pwani, aliona umati mkubwa wa watu, akawaonea huruma, akawaponya wagonjwa wao.</span> <span class="verse"><a name="15">15</a>Kulipokuwa jioni, wanafunzi wake walimwendea wakamwambia, "Mahali hapa ni nyikani, na saa zimepita. Basi, uwaage watu ili waende vijijini wakajinunulie chakula."</span> <span class="verse"><a name="16">16</a>Yesu akawaambia, "Si lazima waende, wapeni ninyi chakula."</span> <span class="verse"><a name="17">17</a>Lakini wao wakamwambia, "Tunayo mikate mitano tu na samaki wawili."</span> <span class="verse"><a name="18">18</a>Yesu akawaambia, "Nileteeni hapa."</span> <span class="verse"><a name="19">19</a>Akawaamuru watu waketi katika nyasi. Kisha akaitwaa ile mikate mitano na wale samaki wawili, akatazama juu mbinguni, akamshukuru Mungu. Halafu akaimega hiyo mikate, akawapa wanafunzi wake, nao wakawapa watu.</span> <span class="verse"><a name="20">20</a>Watu wote wakala, wakashiba. Kisha wanafunzi wakakusanya mabaki, wakajaza vikapu kumi na viwili.</span> <span class="verse"><a name="21">21</a>Jumla ya waliokula ilikuwa wanaume wapatao elfu tano, bila kuhesabu wanawake na watoto.</span> <span class="verse"><a name="22">22</a>Mara, Yesu akawaamuru wanafunzi wake wapande mashua, wamtangulie ng`ambo ya ziwa wakati yeye anawaaga watu.</span> <span class="verse"><a name="23">23</a>Baada ya kuwaaga, alipanda mlimani peke yake kusali. Ilipokuwa jioni, yeye alikuwa huko peke yake,</span> <span class="verse"><a name="24">24</a>na wakati huo ile mashua ilikwishafika karibu katikati ya ziwa, lakini ilikuwa inakwenda mrama kwa sababu upepo ulikuwa unaipinga.</span> <span class="verse"><a name="25">25</a>Usiku, karibu na mapambazuko, Yesu aliwaendea wanafunzi akitembea juu ya maji.</span> <span class="verse"><a name="26">26</a>Wanafunzi wake walipomwona akitembea juu ya maji waliingiwa na hofu, wakasema, "Ni mzimu!" Wakapiga kelele kwa hofu.</span> <span class="verse"><a name="27">27</a>Mara, Yesu akasema nao, "Tulieni, ni mimi. Msiogope!"</span> <span class="verse"><a name="28">28</a>Petro akamwambia, "Bwana, ikiwa ni wewe kweli, amuru nitembee juu ya maji nije kwako."</span> <span class="verse"><a name="29">29</a>Yesu akasema, "Haya, njoo." Basi, Petro akashuka kutoka ile mashua, akatembea juu ya maji, akamwendea Yesu.</span> <span class="verse"><a name="30">30</a>Lakini alipouona ule upepo, aliogopa, akaanza kuzama; akalia kwa sauti, "Bwana, niokoe!"</span> <span class="verse"><a name="31">31</a>Hapo, Yesu akaunyosha mkono wake, akamshika na kumwambia, "Ewe mwenye imani haba! Kwa nini uliona shaka?"</span> <span class="verse"><a name="32">32</a>Basi, wakapanda mashuani, na upepo ukatulia.</span> <span class="verse"><a name="33">33</a>Wote waliokuwa ndani ya mashua walimsujudia, wakasema, "Hakika wewe ni Mwana wa Mungu."</span> <span class="verse"><a name="34">34</a>Walivuka ziwa, wakafika nchi ya Genesareti.</span> <span class="verse"><a name="35">35</a>Watu wa huko walipomtambua, wakaeneza habari pote katika sehemu hizo. Basi, wakamletea Yesu wagonjwa wote,</span> <span class="verse"><a name="36">36</a>wakamwomba awaruhusu waguse tu pindo la vazi lake; wote waliomgusa walipona.</span> </p></div</div></div></body></html>