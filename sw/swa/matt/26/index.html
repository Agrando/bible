<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/matt/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/matt">Matthew</a> &gt <strong>Chapter 26</strong></div><p><span class="verse"><a name="1">1</a>Kulipopambazuka, makuhani wakuu wote na wazee wa watu walifanya mashauri juu ya Yesu wapate kumwua.</span> <span class="verse"><a name="2">2</a>Wakamfunga pingu, wakamchukua, wakamkabidhi kwa Pilato, mkuu wa mkoa.</span> <span class="verse"><a name="3">3</a>Hapo, Yuda ambaye ndiye aliyemsaliti, alipoona kwamba wamekwisha mhukumu Yesu, akajuta, akawarudishia makuhani wakuu zile sarafu thelathini za fedha.</span> <span class="verse"><a name="4">4</a>Akawaambia, "Nimekosa kwa kumtoa mtu asiye na hatia auawe." Lakini wao wakasema, "Yatuhusu nini sisi? Hilo ni shauri lako."</span> <span class="verse"><a name="5">5</a>Naye akazitupa zile fedha Hekaluni, akatoka nje, akaenda akajinyonga.</span> <span class="verse"><a name="6">6</a>Makuhani wakuu wakazichukua zile fedha, wakasema, "Haifai kuziweka katika hazina ya Hekalu kwa maana ni fedha za damu."</span> <span class="verse"><a name="7">7</a>Basi, wakashauriana, wakazitumia kununua shamba la mfinyanzi liwe mahali pa kuzika wageni.</span> <span class="verse"><a name="8">8</a>Ndiyo maana mpaka leo shamba hilo linaitwa Shamba la Damu.</span> <span class="verse"><a name="9">9</a>Hivyo maneno ya nabii Yeremia yakatimia: "Walizichukua sarafu thelathini za fedha, thamani ya yule ambaye watu wa Israeli walipanga bei,</span> <span class="verse"><a name="10">10</a>wakanunua nazo shamba la mfinyanzi, kama Bwana alivyoniagiza."</span> <span class="verse"><a name="11">11</a>Yesu alisimamishwa mbele ya mkuu wa mkoa. Basi, mkuu wa mkoa akamwuliza, "Je, wewe ndiwe Mfalme wa Wayahudi?" Yesu akamwambia, "Wewe umesema."</span> <span class="verse"><a name="12">12</a>Lakini makuhani wakuu na wazee walipokuwa wanamshtaki, hakujibu neno.</span> <span class="verse"><a name="13">13</a>Hivyo Pilato akamwuliza, "Je, husikii mashtaka hayo yote wanayotoa juu yako?"</span> <span class="verse"><a name="14">14</a>Lakini Yesu hakumjibu hata neno moja; hata huyo mkuu wa mkoa akashangaa sana.</span> <span class="verse"><a name="15">15</a>Ilikuwa kawaida wakati wa Sikukuu ya Pasaka mkuu wa mkoa kuwafungulia Wayahudi mfungwa mmoja waliyemtaka.</span> <span class="verse"><a name="16">16</a>Wakati huo kulikuwa na mfungwa mmoja, jina lake Baraba.</span> <span class="verse"><a name="17">17</a>Hivyo, watu walipokusanyika pamoja, Pilato akawauliza, "Mwataka nimfungue yupi kati ya wawili hawa, Baraba*fq* ama Yesu aitwae Kristo?"</span> <span class="verse"><a name="18">18</a>Alisema hivyo maana alijua wazi kwamba walimleta kwake kwa sababu ya wivu.</span> <span class="verse"><a name="19">19</a>Pilato alipokuwa amekaa katika kiti cha hukumu, mke wake akampelekea ujumbe: "Usijitie katika shauri la mtu huyu mwema, maana leo nimeteseka sana katika ndoto kwa sababu yake."</span> <span class="verse"><a name="20">20</a>Lakini makuhani wakuu na wazee wakawashawishi watu waombe Baraba afunguliwe na Yesu auawe.</span> <span class="verse"><a name="21">21</a>Mkuu wa mkoa akawauliza, "Ni yupi kati ya hawa wawili mnayetaka nimfungue?" Wakamjibu, "Baraba!"</span> <span class="verse"><a name="22">22</a>Pilato akawauliza, "Sasa, nifanye nini na Yesu aitwaye Kristo?" Wote wakasema, "Asulubiwe!"</span> <span class="verse"><a name="23">23</a>Pilato akauliza, "Kwa nini? Amefanya kosa gani?" Wao wakazidi kupaaza sauti: "Asulubiwe!"</span> <span class="verse"><a name="24">24</a>Basi, Pilato alipotambua kwamba hafanikiwi chochote na kwamba maasi yalikuwa yanaanza, alichukua maji, akanawa mikono mbele ya ule umati wa watu, akasema, "Mimi sina lawama juu ya kifo cha mtu huyu; shauri lenu wenyewe."</span> <span class="verse"><a name="25">25</a>Watu wote wakasema, "Damu yake na iwe juu yetu na juu ya watoto wetu!"</span> <span class="verse"><a name="26">26</a>Hapo Pilato akawafungulia Baraba kutoka gerezani, lakini akamtoa Yesu asulubiwe.</span> <span class="verse"><a name="27">27</a>Kisha askari wa mkuu wa mkoa wakamwingiza Yesu ndani ya ikulu, wakamkusanyikia kikosi kizima.</span> <span class="verse"><a name="28">28</a>Wakamvua nguo zake, wakamvika joho la rangi nyekundu.</span> <span class="verse"><a name="29">29</a>Kisha wakasokota taji ya miiba, wakamvika kichwani, wakamwekea pia mwanzi katika mkono wake wa kulia. Wakapiga magoti mbele yake, wakamdhihaki wakisema, "Shikamoo mfalme wa Wayahudi!"</span> <span class="verse"><a name="30">30</a>Wakamtemea mate, wakauchukua ule mwanzi, wakampiga nao kichwani.</span> <span class="verse"><a name="31">31</a>Baada ya kumdhihaki, wakamvua lile joho, wakamvika nguo zake, kisha wakampeleka kumsulubisha.</span> <span class="verse"><a name="32">32</a>Walipokuwa wakienda, wakamkuta mtu mmoja jina lake Simoni, mwenyeji wa Kurene, wakamlazimisha kuuchukua msalaba wake Yesu.</span> <span class="verse"><a name="33">33</a>Walipofika mahali paitwapo Golgotha, maana yake, "Mahali pa Fuvu la kichwa,"</span> <span class="verse"><a name="34">34</a>wakampa mchanganyiko wa divai na nyongo. Lakini Yesu alipoonja akakataa kunywa.</span> <span class="verse"><a name="35">35</a>Walimsulubisha, kisha wakagawana mavazi yake kwa kuyapigia kura.</span> <span class="verse"><a name="36">36</a>Wakaketi, wakawa wanamchunga.</span> <span class="verse"><a name="37">37</a>Juu ya kichwa chake wakaweka shtaka dhidi yake lilioandikwa, "Huyu ni Yesu, Mfalme wa Wayahudi."</span> <span class="verse"><a name="38">38</a>Wanyang`anyi wawili walisulubishwa pia pamoja naye, mmoja upande wa kushoto na mwingine upande wa kulia.</span> <span class="verse"><a name="39">39</a>Watu waliokuwa wanapita mahali hapo walimtukana wakitikisa vichwa vyao na kusema,</span> <span class="verse"><a name="40">40</a>"Wewe! Si ulijidai kulivunja Hekalu na kulijenga kwa siku tatu? Sasa jiokoe mwenyewe. Kama wewe ni Mwana wa Mungu, basi shuka msalabani!"</span> <span class="verse"><a name="41">41</a>Hali kadhalika na makuhani wakuu pamoja na walimu wa Sheria na wazee walimdhihaki wakisema,</span> <span class="verse"><a name="42">42</a>"Aliwaokoa wengine, lakini kujiokoa mwenyewe hawezi! Eti yeye ni mfalme wa Wayahudi! Basi, sasa na ashuke msalabani, nasi tutamwamini.</span> <span class="verse"><a name="43">43</a>Alimtumainia Mungu na kusema eti yeye ni Mwana wa Mungu; basi, Mungu na amwokoe kama anamtaka."</span> <span class="verse"><a name="44">44</a>Hali kadhalika na wale waliosulubiwa pamoja naye wakamtukana.</span> <span class="verse"><a name="45">45</a>Tangu saa sita mchana mpaka saa tisa, nchi yote ikawa katika giza.</span> <span class="verse"><a name="46">46</a>Mnamo saa tisa Yesu akalia kwa sauti kubwa, "Eli, Eli, lema sabakthani?" Maana yake, "Mungu wangu, Mungu wangu, mbona umeniacha?"</span> <span class="verse"><a name="47">47</a>Lakini wale waliosimama pale waliposikia hivyo wakasema, "Anamwita Eliya."</span> <span class="verse"><a name="48">48</a>Mmoja wao akakimbia, akachukua sifongo, akaichovya katika siki, akaiweka juu ya mwanzi, akampa anywe.</span> <span class="verse"><a name="49">49</a>Wengine wakasema, "Acha tuone kama Eliya anakuja kumwokoa."</span> <span class="verse"><a name="50">50</a>Basi, Yesu akalia tena kwa sauti kubwa, akakata roho.</span> <span class="verse"><a name="51">51</a>Hapo pazia la Hekalu likapasuka vipande viwili, toka juu mpaka chini; nchi ikatetemeka; miamba ikapasuka;</span> <span class="verse"><a name="52">52</a>makaburi yakafunguka na watu wengi wa Mungu waliokufa wakafufuliwa;</span> <span class="verse"><a name="53">53</a>nao, baada ya kufufuka kwake, wakatoka makaburini, wakaingia katika Mji Mtakatifu, wakaonekana na watu wengi.</span> <span class="verse"><a name="54">54</a>Basi, jemadari na wale waliokuwa wakimlinda Yesu walipoona tetemeko la ardhi na yale mambo yaliyotukia, wakaogopa sana, wakasema, "Hakika mtu huyu alikuwa Mwana wa Mungu."</span> <span class="verse"><a name="55">55</a>Mahali hapo walikuwapo wanawake wengi wakitazama kwa mbali. Hao ndio wale waliomfuata Yesu kutoka Galilaya wakimtumikia.</span> <span class="verse"><a name="56">56</a>Miongoni mwao walikuwa Maria Magdalene, Maria mama yao Yakobo na Yosefu, pamoja na mama yao wana wa Zebedayo.</span> <span class="verse"><a name="57">57</a>Ilipokuwa jioni, akaja mtu mmoja tajiri mwenyeji wa Armathaya, jina lake Yosefu. Yeye pia alikuwa mwanafunzi wa Yesu.</span> <span class="verse"><a name="58">58</a>Akamwendea Pilato, akaomba apewe mwili wa Yesu. Basi, Pilato akaamuru apewe.</span> <span class="verse"><a name="59">59</a>Yosefu akauchukua ule mwili akauzungushia sanda safi ya kitani,</span> <span class="verse"><a name="60">60</a>akauweka ndani ya kaburi lake jipya alilokuwa amelichonga katika mwamba. Kisha akavingirisha jiwe kubwa mbele ya mlango wa kaburi, akaenda zake.</span> <span class="verse"><a name="61">61</a>Maria Magdalene na yule Maria mwingine walikuwa wameketi kulielekea kaburi.</span> <span class="verse"><a name="62">62</a>Kesho yake, yaani siku iliyofuata ile ya Maandalio, makuhani wakuu na Mafarisayo walimwendea Pilato,</span> <span class="verse"><a name="63">63</a>Wakasema, "Mheshimiwa, tunakumbuka kwamba yule mdanganyifu alisema kabla ya kufa ati, `Baada ya siku tatu nitafufuka.`</span> <span class="verse"><a name="64">64</a>Kwa hiyo amuru kaburi lilindwe mpaka siku ya tatu ili wanafunzi wake wasije wakamwiba na kuwaambia watu kwamba amefufuka. Uongo huu wa mwisho utakuwa mbaya kuliko ule wa awali."</span> <span class="verse"><a name="65">65</a>Pilato akawaambia, "Haya, mnao walinzi; nendeni mkalinde kadiri mjuavyo."</span> <span class="verse"><a name="66">66</a>Basi, wakaenda, wakalilinda kaburi, wakatia mhuri juu ya lile jiwe na kuacha hapo askari walinzi.</span> </p></div</div></div></body></html>