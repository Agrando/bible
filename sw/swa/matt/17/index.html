<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/matt/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/matt">Matthew</a> &gt <strong>Chapter 17</strong></div><p><span class="verse"><a name="1">1</a>Baada ya siku sita, Yesu aliwachukua Petro, Yakobo na Yohane nduguye, akaenda nao peke yao juu ya mlima mrefu.</span> <span class="verse"><a name="2">2</a>Huko, wakiwa wanamtazama, akageuka sura, uso wake ukang`aa kama jua na mavazi yake yakawa meupe kama nuru.</span> <span class="verse"><a name="3">3</a>Mose na Eliya wakawatokea, wakawa wanazungumza naye.</span> <span class="verse"><a name="4">4</a>Hapo Petro akamwambia Yesu, "Bwana, ni vizuri sana kwamba tupo hapa! Ukipenda nitajenga vibanda vitatu: kimoja chako, kimoja cha Mose na kimoja cha Eliya."</span> <span class="verse"><a name="5">5</a>Alipokuwa bado anasema hivyo, wingu jeupe likawafunika, na sauti ikasikika kutoka katika hilo wingu: "Huyu ni Mwanangu mpendwa, ninayependezwa naye, msikilizeni."</span> <span class="verse"><a name="6">6</a>Wanafunzi waliposikia hivyo wakaanguka kifudifudi, wakaogopa sana.</span> <span class="verse"><a name="7">7</a>Yesu akawaendea, akawagusa, akasema, "Simameni, msiogope!"</span> <span class="verse"><a name="8">8</a>Walipoinua macho yao hawakumwona mtu, ila Yesu peke yake.</span> <span class="verse"><a name="9">9</a>Basi, walipokuwa wanashuka mlimani, Yesu akawaonya: "Msimwambie mtu mambo mliyoyaona mpaka Mwana wa Mtu atakapofufuliwa kutoka wafu."</span> <span class="verse"><a name="10">10</a>Kisha wanafunzi wakamwuliza, "Mbona walimu wa Sheria wanasema ati ni lazima kwanza Eliya aje?"</span> <span class="verse"><a name="11">11</a>Yesu akawajibu, "Kweli, Eliya atakuja kutayarisha mambo yote.</span> <span class="verse"><a name="12">12</a>Lakini nawaambieni, Eliya amekwisha kuja nao hawakumtambua, bali walimtendea jinsi walivyotaka. Mwana wa Mtu atateswa vivyo hivyo mikononi mwao."</span> <span class="verse"><a name="13">13</a>Hapo hao wanafunzi wakafahamu kwamba alikuwa akiwaambia juu ya Yohane mbatizaji.</span> <span class="verse"><a name="14">14</a>Walipojiunga tena na ule umati wa watu, mtu mmoja alimwendea Yesu, akampigia magoti,</span> <span class="verse"><a name="15">15</a>akasema, "Mheshimiwa, mwonee huruma mwanangu kwa kuwa ana kifafa, tena anateseka sana; mara nyingi yeye huanguka motoni na majini.</span> <span class="verse"><a name="16">16</a>Nilimleta kwa wanafunzi wako lakini hawakuweza kumponya."</span> <span class="verse"><a name="17">17</a>Yesu akajibu, "Enyi kizazi kisicho na imani, kilichopotoka! Nitakaa nanyi mpaka lini? Nitawavumilia ninyi mpaka lini? Mleteni hapa huyo mtoto."</span> <span class="verse"><a name="18">18</a>Basi, Yesu akamkemea huyo pepo, naye akamtoka, na yule mtoto akapona wakati huohuo.</span> <span class="verse"><a name="19">19</a>Kisha wanafunzi wakamwendea Yesu kwa faragha, wakamwuliza, "Kwa nini sisi hatukuweza kumtoa yule pepo?"</span> <span class="verse"><a name="20">20</a>Yesu akawajibu, "Kwa sababu ya imani yenu haba. Nawaambieni kweli, kama tu mkiwa na imani, hata iwe ndogo kama mbegu ya haradali, mtaweza kuuambia mlima huu: `Toka hapa uende pale,` nao utakwenda. Hakuna chochote ambacho hakingewezekana kwenu."*fg* kuondolewa ila kwa sala na kufunga."</span> <span class="verse"><a name="21">21</a>missing</span> <span class="verse"><a name="22">22</a>Walipokuwa pamoja huko Galilaya, Yesu aliwaambia, "Mwana wa Mtu atakabidhiwa kwa watu.</span> <span class="verse"><a name="23">23</a>Watamuua, lakini siku ya tatu atafufuliwa." Wanafunzi wakahuzunika mno.</span> <span class="verse"><a name="24">24</a>Walipofika Kafarnaumu watu wenye kukusanya fedha ya zaka ya Hekalu walimwendea Petro, wakamwuliza, "Je, mwalimu wenu hulipa fedha ya zaka?"</span> <span class="verse"><a name="25">25</a>Petro akajibu, "Naam, hulipa." Basi, Petro alipoingia ndani ya nyumba, kabla hata hajasema neno, Yesu akamwuliza, "Simoni, wewe unaonaje? Wafalme wa dunia hukusanya ushuru au kodi kutoka kwa kina nani? Kutoka kwa wananchi ama kutoka kwa wageni?"</span> <span class="verse"><a name="26">26</a>Petro akajibu, "Kutoka kwa wageni." Yesu akamwambia, "Haya basi, wananchi hawahusiki.</span> <span class="verse"><a name="27">27</a>Lakini kusudi tusiwakwaze, nenda ziwani ukatupe ndoana; chukua samaki wa kwanza atakayenaswa, fungua kinywa chake, na ndani utakuta fedha taslimu ya zaka. Ichukue ukawape kwa ajili yangu na kwa ajili yako."</span> </p></div</div></div></body></html>