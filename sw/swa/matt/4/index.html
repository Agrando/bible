<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/matt/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/matt">Matthew</a> &gt <strong>Chapter 4</strong></div><p><span class="verse"><a name="1">1</a>Kisha Roho alimwongoza Yesu mpaka jangwani ili ajaribiwe na Ibilisi.</span> <span class="verse"><a name="2">2</a>Akafunga siku arubaini mchana na usiku, na mwishowe akaona njaa.</span> <span class="verse"><a name="3">3</a>Basi, mshawishi akamjia, akamwambia, "Ikiwa wewe ni Mwana wa Mungu, amuru mawe haya yawe mikate."</span> <span class="verse"><a name="4">4</a>Yesu akamjibu, "Imeandikwa katika Maandiko Matakatifu: `Binadamu hataishi kwa mikate tu, ila kwa kila neno asemalo Mungu."`</span> <span class="verse"><a name="5">5</a>Kisha Ibilisi akamchukua mpaka Yerusalemu, mji mtakatifu, akamweka juu ya mnara wa hekalu,</span> <span class="verse"><a name="6">6</a>akamwambia, "Ikiwa wewe ni Mwana wa Mungu, jitupe chini; maana imeandikwa: `Mungu atawaamuru malaika wake kwa ajili yako; watakuchukua mikononi mwao, usije ukajikwaa kwenye jiwe."`</span> <span class="verse"><a name="7">7</a>Yesu akamwambia, "Imeandikwa pia: `Usimjaribu Bwana, Mungu wako."`</span> <span class="verse"><a name="8">8</a>Kisha Ibilisi akamchukua mpaka juu ya mlima mrefu, akamwonyesha falme zote za ulimwengu na fahari zake,</span> <span class="verse"><a name="9">9</a>akamwambia, "Hivi vyote nitakupa kama tu ukipiga magoti na kuniabudu."</span> <span class="verse"><a name="10">10</a>Hapo, Yesu akamwambia, "Nenda zako Shetani! Imeandikwa: `Utamwabudu Bwana Mungu wako na kumtumikia yeye peke yake."`</span> <span class="verse"><a name="11">11</a>Basi, Ibilisi akamwacha, na malaika wakaja, wakamhudumia.</span> <span class="verse"><a name="12">12</a>Yesu aliposikia kwamba Yohane ametiwa gerezani alikwenda Galilaya.</span> <span class="verse"><a name="13">13</a>Aliondoka Nazareti, akaenda Kafarnaumu, mji ulio kando ya bahari ya Genesareti, mpakani mwa wilaya za Zabuloni na Naftali, akakaa huko.</span> <span class="verse"><a name="14">14</a>Ndivyo lilivyotimia lile neno lililosemwa kwa njia ya nabii Isaya:</span> <span class="verse"><a name="15">15</a>"Nchi ya Zabuloni na nchi ya Naftali, kuelekea baharini ng`ambo ya mto Yordani, Galilaya nchi ya watu wa Mataifa!</span> <span class="verse"><a name="16">16</a>Watu waliokaa gizani wameona mwanga mkubwa. Nao walioishi katika nchi ya giza na kivuli cha kifo, mwanga umewaangazia!"</span> <span class="verse"><a name="17">17</a>Tangu wakati huo Yesu alianza kuhubiri akisema, "Tubuni, maana ufalme wa mbinguni umekaribia!"</span> <span class="verse"><a name="18">18</a>Yesu alipokuwa anatembea kando ya ziwa Galilaya, aliwaona ndugu wawili wavuvi; Simoni (aitwae Petro) na Andrea, ndugu yake; walikuwa wakivua samaki kwa nyavu ziwani.</span> <span class="verse"><a name="19">19</a>Basi, akawaambia, "Nifuateni, nami nitawafanya ninyi wavuvi wa watu."</span> <span class="verse"><a name="20">20</a>Mara wakaziacha nyavu zao, wakamfuata. ic</span> <span class="verse"><a name="21">21</a>Alipokwenda mbele kidogo, aliwaona ndugu wengine wawili: Yakobo na Yohane, wana wa Zebedayo. Hao walikuwa ndani ya mashua pamoja na baba yao Zebedayo, wakitengeneza nyavu zao. Basi Yesu akawaita,</span> <span class="verse"><a name="22">22</a>nao mara wakaiacha mashua pamoja na baba yao, wakamfuata.</span> <span class="verse"><a name="23">23</a>Yesu alikuwa anakwenda kila mahali wilayani Galilaya, akifundisha katika masunagogi na kuhubiri Habari Njema juu ya ufalme wa Mungu. Aliponya kila namna ya maradhi na magonjwa waliyokuwa nayo watu.</span> <span class="verse"><a name="24">24</a>Habari zake zikaenea katika mkoa wote wa Siria. Wagonjwa wote wenye maradhi ya kila namna na wale waliosumbuliwa na kila namna ya taabu: waliopagawa na pepo, wenye kifafa na watu waliokuwa wamelemaa, walipelekwa kwake; naye akawaponya wote.</span> <span class="verse"><a name="25">25</a>Makundi mengi ya watu kutoka Galilaya, Dekapoli, Yerusalemu, Yudea na ng`ambo ya mto Yordani, walimfuata.</span> </p></div</div></div></body></html>