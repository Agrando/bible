<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/matt/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/matt">Matthew</a> &gt <strong>Chapter 24</strong></div><p><span class="verse"><a name="1">1</a>"Wakati huo, Ufalme wa mbinguni utafanana na wasichana kumi waliochukua taa zao, wakaenda kumlaki bwana arusi.</span> <span class="verse"><a name="2">2</a>Watano miongoni mwao walikuwa wapumbavu na watano walikuwa wenye busara.</span> <span class="verse"><a name="3">3</a>Wale wapumbavu walichukua taa zao, lakini hawakuchukua akiba ya mafuta.</span> <span class="verse"><a name="4">4</a>Lakini wale wenye busara walichukua mafuta katika chupa pamoja na taa zao.</span> <span class="verse"><a name="5">5</a>Kwa kuwa bwana arusi alikawia kuja, wale wanawali wote wote walisinzia, wakalala.</span> <span class="verse"><a name="6">6</a>Usiku wa manane kukawa na kelele: `Haya, haya! Bwana arusi anakuja; nendeni kumlaki.`</span> <span class="verse"><a name="7">7</a>Hapo wale wanawali wote wakaamka, wakazitayarisha taa zao.</span> <span class="verse"><a name="8">8</a>Wale wapumbavu wakawaambia wale wenye busara: `Tupeni mafuta yenu kidogo maana taa zetu zinazimika.`</span> <span class="verse"><a name="9">9</a>Lakini wale wenye busara wakawaambia, `Hayatatutosha sisi na ninyi! Afadhali mwende dukani mkajinunulie wenyewe!`</span> <span class="verse"><a name="10">10</a>Basi, wale wanawali wapumbavu walipokwenda kununua mafuta, bwana arusi akafika, na wale wanawali waliokuwa tayari wakaingia pamoja naye katika jumba la arusi, kisha mlango ukafungwa.</span> <span class="verse"><a name="11">11</a>Baadaye wale wanawali wengine wakaja, wakaita: `Bwana, bwana, tufungulie!`</span> <span class="verse"><a name="12">12</a>Lakini yeye akawajibu, `Nawaambieni kweli, siwajui ninyi."`</span> <span class="verse"><a name="13">13</a>Kisha Yesu akasema, "Kesheni basi, kwa maana hamjui siku wala saa.</span> <span class="verse"><a name="14">14</a>"Itakuwa kama mtu mmoja aliyetaka kusafiri ng`ambo: aliwaita watumishi wake, akawakabidhi mali yake.</span> <span class="verse"><a name="15">15</a>Alimpa kila mmoja kadiri ya uwezo wake: mmoja sarafu tano za fedha ziitwazo talanta, mwingine talanta mbili na mwingine talanta moja, kisha akasafiri.</span> <span class="verse"><a name="16">16</a>Mara yule aliyekabidhiwa talanta tano akafanya kazi nazo akapata faida talanta tano.</span> <span class="verse"><a name="17">17</a>Hali kadhalika na yule aliyekabidhiwa talanta mbili akapata faida talanta mbili.</span> <span class="verse"><a name="18">18</a>Lakini yule aliyekabidhiwa talanta moja akaenda akachimba shimo ardhini, akaificha fedha ya bwana wake.</span> <span class="verse"><a name="19">19</a>"Baada ya muda mrefu, yule bwana alirudi, akaanza kukagua hesabu ya matumizi na mapato ya fedha yake.</span> <span class="verse"><a name="20">20</a>Mtumishi aliyekabidhiwa talanta tano akaja amechukua zile talanta tano faida, akamwambia, `Bwana, ulinikabidhi talanta tano, hapa pana talanta tano zaidi faida niliyopata.`</span> <span class="verse"><a name="21">21</a>Bwana wake akamwambia, `Vema, mtumishi mwema na mwaminifu. Umekuwa mwaminifu katika mambo madogo nitakukabidhi makubwa. Njoo ufurahi pamoja na bwana wako.`</span> <span class="verse"><a name="22">22</a>"Mtumishi aliyekabidhiwa talanta mbili akaja, akatoa talanta mbili faida, akisema, `Bwana, ulinikabidhi talanta mbili. Chukua talanta mbili zaidi faida niliyopata.`</span> <span class="verse"><a name="23">23</a>Bwana wake akamwambia, `Vema, mtumishi mwema na mwaminifu. Umekuwa mwaminifu katika mambo madogo, nitakukabidhi makubwa. Njoo ufurahi pamoja na bwana wako.`</span> <span class="verse"><a name="24">24</a>"Lakini yule aliyekabidhiwa talanta moja akaja, akasema, `Bwana, najua wewe ni mtu mgumu; wewe huvuna pale ambapo hukupanda, na kukusanya pale ambapo hukutawanya.</span> <span class="verse"><a name="25">25</a>Niliogopa, nikaificha fedha yako katika ardhi. Chukua basi mali yako.`</span> <span class="verse"><a name="26">26</a>"Bwana wake akamwambia, `Wewe ni mtumishi mwovu na mvivu! Unajua kuwa mimi huvuna mahali ambapo sikupanda, na hukusanya pale ambapo sikutawanya.</span> <span class="verse"><a name="27">27</a>Ilikupasa basi, kuiweka fedha yangu katika benki, nami ningelichukua mtaji wangu na faida yake!</span> <span class="verse"><a name="28">28</a>Basi, mnyang`anyeni hiyo fedha mkampe yule mwenye talanta kumi.</span> <span class="verse"><a name="29">29</a>Maana, aliye na kitu atapewa na kuzidishiwa. Lakini yule asiye na kitu, hata kile alicho nacho kitachukuliwa.</span> <span class="verse"><a name="30">30</a>Na kuhusu huyu mtumishi asiye na faida, mtupeni nje gizani! Huko kutakuwa na kilio na kusaga meno.`</span> <span class="verse"><a name="31">31</a>"Wakati Mwana wa Mtu atakapokuja katika utukufu wake na malaika wote wakiwa pamoja naye, hapo ataketi juu ya kiti chake cha enzi kitukufu,</span> <span class="verse"><a name="32">32</a>na mataifa yote yatakusanyika mbele yake, naye atawatenganisha watu kama mchungaji anavyotenganisha kondoo na mbuzi.</span> <span class="verse"><a name="33">33</a>Atawaweka kondoo upande wake wa kulia na mbuzi upande wake wa kushoto.</span> <span class="verse"><a name="34">34</a>"Kisha Mfalme atawaambia wale walio upande wake wa kulia, `Njoni enyi mliobarikiwa na Baba yangu; pokeeni Ufalme mliotayarishiwa tangu kuumbwa kwa ulimwengu.</span> <span class="verse"><a name="35">35</a>Maana nilikuwa na njaa nanyi mkanipa chakula; nilikuwa na kiu nanyi mkanipa maji; nilikuwa mgeni nanyi mkanikaribisha;</span> <span class="verse"><a name="36">36</a>nilikuwa uchi, mkanivika; nilikuwa mgonjwa nanyi mkaja kunitazama; nilikuwa gerezani nanyi mkaja kunitembelea.`</span> <span class="verse"><a name="37">37</a>Hapo, hao watu wema watamjibu mfalme `Bwana, ni lini tulikuona mwenye njaa nasi tukakupa chakula, au ukiwa na kiu nasi tukakunywesha maji?</span> <span class="verse"><a name="38">38</a>Ni lini tulikuona ukiwa mgeni nasi tukakukaribisha, au bila nguo nasi tukakuvika?</span> <span class="verse"><a name="39">39</a>Ni lini tulikuona ukiwa mgonjwa au mfungwa nasi tukaja kukutazama?`</span> <span class="verse"><a name="40">40</a>Mfalme atawajibu, `Kweli nawaambieni, kila kitu mlichomtendea mmojawapo wa hawa ndugu zangu wadogo, mlinitendea mimi.`</span> <span class="verse"><a name="41">41</a>"Kisha atawaambia wale walio upande wake wa kushoto, `Ondokeni mbele yangu enyi mliolaaniwa! Nendeni katika moto wa milele aliotayarishiwa Ibilisi na malaika wake.</span> <span class="verse"><a name="42">42</a>Maana nilikuwa na njaa nanyi hamkunipa chakula; nilikuwa na kiu nanyi hamkunipa maji.</span> <span class="verse"><a name="43">43</a>Nilikuwa mgeni nanyi hamkunikaribisha; nilikuwa mgonjwa na mfungwa nanyi hamkuja kunitazama.`</span> <span class="verse"><a name="44">44</a>"Hapo nao watajibu, `Bwana, ni lini tulikuona ukiwa na njaa au kiu, ukiwa mgeni au bila nguo, ukiwa mgonjwa au mfungwa, nasi hatukuja kukuhudumia?`</span> <span class="verse"><a name="45">45</a>Naye atawajibu, `Nawaambieni kweli, kila mlipokataa kumtendea mambo haya mmojawapo wa hawa wadogo, mlikataa kunitendea mimi.`</span> <span class="verse"><a name="46">46</a>Basi, hawa watakwenda kwenye adhabu ya milele, lakini wale waadilifu watakwenda kwenye uzima wa milele."</span> </p></div</div></div></body></html>