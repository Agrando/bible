<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/1cor/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/1cor">1 Corinthians</a> &gt <strong>Chapter 16</strong></div><p><span class="verse"><a name="1">1</a>Sasa, yahusu ule mchango kwa ajili ya watu wa Mungu: fanyeni kama nilivyoyaagiza makanisa ya Galatia.</span> <span class="verse"><a name="2">2</a>Kila Jumapili kila mmoja wenu atenge kiasi cha fedha kadiri ya mapato yake, ili kusiwe na haja ya kufanya mchango wakati nitakapokuja.</span> <span class="verse"><a name="3">3</a>Wakati nitakapokuja kwenu, nitawatuma wale mtakaowachagua miongoni mwenu wapeleke barua na zawadi zenu Yerusalemu.</span> <span class="verse"><a name="4">4</a>Kama itafaa nami niende, basi, watakwenda pamoja nami.</span> <span class="verse"><a name="5">5</a>Nitakuja kwenu, baada ya kupitia Makedonia--maana nataraji kupitia Makedonia.</span> <span class="verse"><a name="6">6</a>Labda nitakaa kwenu kwa muda fulani, au huenda nitakaa pamoja nanyi wakati wote wa baridi, ili mpate kunisaidia niendelee na safari yangu kokote nitakakokwenda.</span> <span class="verse"><a name="7">7</a>Sipendi kupita kwenu harakaharaka na kuendelea na safari. Natumaini kukaa kwenu kwa kitambo fulani, Bwana akiniruhusu.</span> <span class="verse"><a name="8">8</a>Lakini nitabaki hapa Efeso mpaka siku ya Pentekoste.</span> <span class="verse"><a name="9">9</a>Mlango uko wazi kabisa kwa ajili ya kazi yangu muhimu hapa, ingawa wapinzani nao ni wengi.</span> <span class="verse"><a name="10">10</a>Timotheo akija, angalieni asiwe na hofu yoyote wakati yupo kati yenu, kwani anafanya kazi ya Bwana kama mimi.</span> <span class="verse"><a name="11">11</a>Kwa hiyo mtu yeyote asimdharau, ila msaidieni aendelee na safari yake kwa amani ili aweze kurudi kwangu, maana mimi namngojea pamoja na ndugu zetu.</span> <span class="verse"><a name="12">12</a>Kuhusu ndugu Apolo, nimemsihi sana aje kwenu pamoja na ndugu wengine, lakini hapendelei kabisa kuja sasa ila atakuja mara itakapowezekana.</span> <span class="verse"><a name="13">13</a>Kesheni, simameni imara katika imani, muwe hodari na wenye nguvu.</span> <span class="verse"><a name="14">14</a>Kila mfanyacho kifanyike kwa upendo.</span> <span class="verse"><a name="15">15</a>Ndugu, mnaifahamu jamaa ya Stefana; wao ni watu wa kwanza kabisa kuipokea imani ya Kikristo katika Akaya, na wamejitolea kuwatumikia watu wa Mungu. Ninawasihi ninyi ndugu zangu,</span> <span class="verse"><a name="16">16</a>muufuate uongozi wa watu kama hao, na uongozi wa kila mtu afanyaye kazi na kutumikia pamoja nao.</span> <span class="verse"><a name="17">17</a>Nafurahi sana kwamba Stefana, Fortunato na Akaiko wamefika; wamelijaza pengo lililokuwako kwa kutokuwako kwenu.</span> <span class="verse"><a name="18">18</a>Wameiburudisha roho yangu na yenu pia. Kwa hiyo inafaa kuwakumbuka watu wa namna hii.</span> <span class="verse"><a name="19">19</a>Makanisa yote ya Asia yanawasalimuni. Akula na Priskila pamoja na watu wote wa Mungu walio nyumbani mwao wanawasalimuni sana katika Bwana.</span> <span class="verse"><a name="20">20</a>Ndugu wote wanawasalimuni. Nanyi salimianeni kwa ishara ya mapendo ya Mungu.</span> <span class="verse"><a name="21">21</a>Mimi Paulo nawasalimuni, nikiandika kwa mkono wangu mwenyewe.</span> <span class="verse"><a name="22">22</a>Yeyote asiyempenda Bwana, na alaaniwe. MARANA THA--BWANA, njoo!</span> <span class="verse"><a name="23">23</a>Neema ya Bwana Yesu iwe nanyi.</span> <span class="verse"><a name="24">24</a>Mapendo yangu yawe kwenu katika kuungana na Kristo Yesu.</span> </p></div</div></div></body></html>