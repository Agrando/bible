<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/1cor/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/1cor">1 Corinthians</a> &gt <strong>Chapter 12</strong></div><p><span class="verse"><a name="1">1</a>Ndugu, kuhusu vipaji vya kiroho, napenda mfahamu vizuri mambo haya:</span> <span class="verse"><a name="2">2</a>Mnajua kwamba, kabla ya kuongoka kwenu, mlitawaliwa na kupotoshwa na sanamu tupu.</span> <span class="verse"><a name="3">3</a>Basi, jueni kwamba mtu yeyote anayeongozwa na Roho wa Mungu hawezi kusema: "Yesu alaaniwe!" Hali kadhalika, mtu yeyote hawezi kusema: "Yesu ni Bwana," asipoongozwa na Roho Mtakatifu.</span> <span class="verse"><a name="4">4</a>Vipaji vya kiroho ni vya namna nyingi, lakini Roho avitoaye ni mmoja.</span> <span class="verse"><a name="5">5</a>Kuna namna nyingi za kutumikia, lakini Bwana anayetumikiwa ni mmoja.</span> <span class="verse"><a name="6">6</a>Kuna namna mbalimbali za kufanya kazi ya huduma, lakini Mungu ni mmoja, anayewezesha kazi zote katika wote.</span> <span class="verse"><a name="7">7</a>Kila mtu hupewa mwangaza wa Roho kwa faida ya wote.</span> <span class="verse"><a name="8">8</a>Roho humpa mmoja ujumbe wa hekima, na mwingine ujumbe wa elimu apendavyo Roho huyohuyo.</span> <span class="verse"><a name="9">9</a>Roho huyohuyo humpa mmoja imani, na humpa mwingine kipaji cha kuponya;</span> <span class="verse"><a name="10">10</a>humpa mmoja kipaji cha kufanya miujiza, mwingine kipaji cha kusema ujumbe wa Mungu, mwingine kipaji cha kubainisha vipaji vitokavyo kwa Roho na visivyo vya Roho; humpa mmoja kipaji cha kusema lugha ngeni, na mwingine kipaji cha kuzifafanua.</span> <span class="verse"><a name="11">11</a>Hizo zote ni kazi za Roho huyohuyo mmoja, ambaye humpa kila mtu kipaji tofauti, kama apendavyo mwenyewe.</span> <span class="verse"><a name="12">12</a>Kama vile mwili ulivyo mmoja wenye viungo vingi, na viungo hivyo vyote--ingawaje ni vingi--hufanya mwili mmoja, ndivyo ilivyo pia kwa Kristo.</span> <span class="verse"><a name="13">13</a>Maana sisi, tukiwa Wayahudi au watu wa mataifa mengine, watumwa au watu huru, sote tumebatizwa kwa Roho mmoja katika mwili huo mmoja; na sote tukanyweshwa Roho huyo mmoja.</span> <span class="verse"><a name="14">14</a>Mwili hauna kiungo kimoja tu, bali una viungo vingi.</span> <span class="verse"><a name="15">15</a>Kama mguu ungejisemea: "Kwa kuwa mimi si mkono, basi mimi si mali ya mwili", je, ungekoma kuwa sehemu ya mwili? La hasha!</span> <span class="verse"><a name="16">16</a>Kama sikio lingejisemea: "Kwa vile mimi si jicho, basi mimi si mali ya mwili", je, kwa hoja hiyo lingekoma kuwa sehemu ya mwili? La!</span> <span class="verse"><a name="17">17</a>Kama mwili wote ungekuwa jicho, sikio lingekuwa wapi? Na kama mwili wote ungekuwa sikio, mtu angewezaje kunusa?</span> <span class="verse"><a name="18">18</a>Lakini kama ilivyo, Mungu alizipanga sehemu hizo tofauti katika mwili kama alivyopenda.</span> <span class="verse"><a name="19">19</a>Kama sehemu zote zingekuwa kiungo kimoja, mwili ungekuwa wapi?</span> <span class="verse"><a name="20">20</a>Ukweli ni kwamba, sehemu za mwili ni nyingi, lakini mwili ni mmoja.</span> <span class="verse"><a name="21">21</a>Basi, jicho haliwezi kuuambia mkono: "Sikuhitaji wewe", wala kichwa hakiwezi kuiambia miguu: "Siwahitaji ninyi."</span> <span class="verse"><a name="22">22</a>Zaidi ya hayo, inaonekana kwamba sehemu zile za mwili zinazoonekana kuwa ni dhaifu ndizo zilizo muhimu zaidi.</span> <span class="verse"><a name="23">23</a>Tena, viungo vile tunavyovifikiria kuwa havistahili heshima kubwa, ndivyo tunavyovitunza kwa uangalifu zaidi; viungo vya mwili ambavyo havionekani kuwa vizuri sana, huhifadhiwa zaidi,</span> <span class="verse"><a name="24">24</a>ambapo viungo vingine havihitaji kushughulikiwa. Mungu mwenyewe ameuweka mwili katika mpango, akakipa heshima zaidi kiungo kile kilichopungukiwa heshima,</span> <span class="verse"><a name="25">25</a>ili kusiweko na utengano katika mwili bali viungo vyote vishughulikiane.</span> <span class="verse"><a name="26">26</a>Kama kiungo kimoja kinaumia viungo vyote huumia pamoja nacho. Kiungo kimoja kikisifiwa viungo vingine vyote hufurahi pamoja nacho.</span> <span class="verse"><a name="27">27</a>Basi, ninyi nyote ni mwili wa Kristo; kila mmoja wenu ni kiungo cha mwili huo.</span> <span class="verse"><a name="28">28</a>Mungu ameweka katika kanisa: kwanza mitume, pili manabii, tatu walimu; kisha ameweka wale wenye kipaji cha kufanya miujiza, kuponya, kusaidia; viongozi na wenye kusema lugha ngeni.</span> <span class="verse"><a name="29">29</a>Je, wote ni mitume? Wote ni manabii? Wote ni walimu? Wote ni wenye kipaji cha kufanya miujiza?</span> <span class="verse"><a name="30">30</a>Je, wote ni wenye kipaji cha kuponya? Wote ni wenye kipaji cha kusema lugha ngeni? Je, wote hufafanua lugha?</span> <span class="verse"><a name="31">31</a>Muwe basi, na tamaa ya kupata vipaji muhimu zaidi. Nami sasa nitawaonyesheni njia bora zaidi kuliko hizi zote.</span> </p></div</div></div></body></html>