<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/col/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/col">Colossians</a> &gt <strong>Chapter 3</strong></div><p><span class="verse"><a name="1">1</a>Basi, ikiwa mmefufuka pamoja na Kristo, panieni mambo ya juu, kule Kristo aliko, ameketi upande wa kulia wa Mungu.</span> <span class="verse"><a name="2">2</a>Muwe na hamu ya mambo ya huko juu, na siyo mambo ya hapa duniani.</span> <span class="verse"><a name="3">3</a>Maana ninyi mmekufa na uzima wenu umefichwa pamoja na Kristo katika Mungu.</span> <span class="verse"><a name="4">4</a>Uzima wenu halisi ni Kristo, na wakati atakapotokea ndipo nanyi pia mtakapotokea pamoja naye katika utukufu.</span> <span class="verse"><a name="5">5</a>Basi, komesheni kabisa kila kitu kilicho ndani yenu ambacho chahusika na mambo ya kidunia: uasherati, uchafu, shauku, tamaa mbaya na uchu (ambao ni sawa na kuabudu sanamu).</span> <span class="verse"><a name="6">6</a>Kwa sababu ya mambo hayo hasira ya Mungu huwajia wote wanaomwasi.</span> <span class="verse"><a name="7">7</a>Wakati mmoja ninyi pia mliishi kufuatana na mambo hayo, mlipotawaliwa nayo.</span> <span class="verse"><a name="8">8</a>Lakini sasa mnapaswa kuachana na mambo haya yote: hasira, tamaa, uovu; kufuru au maneno yasiyofaa yasitoke kamwe vinywani mwenu.</span> <span class="verse"><a name="9">9</a>Msiambiane uongo, kwani ninyi mmekwisha vua ule utu wa kale pamoja na matendo yake yote,</span> <span class="verse"><a name="10">10</a>mkavaa utu mpya. Huu unaendelea kurekebishwa na Mungu, Muumba wake, kadiri ya mfano wake, ili mpate kumjua Mungu kwa ukamilifu.</span> <span class="verse"><a name="11">11</a>Katika hali hii, hakuna tena tofauti kati ya Mgiriki na Myahudi, aliyetahiriwa na asiyetahiriwa, msomi na asiye msomi, mtumwa na mtu aliye huru. Kristo ni kila kitu, na yumo katika yote.</span> <span class="verse"><a name="12">12</a>Ninyi ni watu wake Mungu; yeye aliwapenda na kuwateua. Kwa hiyo basi, vaeni moyo wa huruma, wema, unyenyekevu, upole na uvumilivu.</span> <span class="verse"><a name="13">13</a>Vumilianeni na kusameheana iwapo mmoja wenu analo jambo lolote dhidi ya mwenzake. Mnapaswa kusameheana kama Bwana alivyowasamehe ninyi.</span> <span class="verse"><a name="14">14</a>Zaidi ya hayo yote, zingatieni upendo kwani upendo huunganisha kila kitu katika umoja ulio kamili.</span> <span class="verse"><a name="15">15</a>Nayo amani ya Kristo itawale mioyoni mwenu; maana kwa ajili hiyo ninyi mmeitwa katika mwili huo mmoja. Tena muwe na shukrani!</span> <span class="verse"><a name="16">16</a>Ujumbe wa Kristo ukae ndani yenu pamoja na utajiri wake wote. Fundishaneni na kushauriana kwa hekima yote. Imbeni zaburi, nyimbo na tenzi za kiroho; mwimbieni Mungu mioyoni mwenu kwa shukrani.</span> <span class="verse"><a name="17">17</a>Na, kila mfanyacho kwa neno au tendo, fanyeni vyote kwa jina la Bwana Yesu na kumshukuru Mungu Baba kwa njia yake.</span> <span class="verse"><a name="18">18</a>Enyi akina mama, watiini waume zenu, kwani ndivyo apendavyo Bwana.</span> <span class="verse"><a name="19">19</a>Nanyi waume, wapendeni wake zenu, na msiwe wakali kwao.</span> <span class="verse"><a name="20">20</a>Enyi watoto, watiini wazazi wenu daima maana hiyo humpendeza Bwana.</span> <span class="verse"><a name="21">21</a>Nanyi wazazi, msiwachukize watoto wenu, la sivyo watakata tamaa.</span> <span class="verse"><a name="22">22</a>Enyi watumwa, watiini wakuu wenu wa kidunia katika mambo yote, na si tu wakati wanapowatazama kwa kuwa mnataka kujipendekeza kwao; ila fanyeni hivyo kwa moyo wote, kwa sababu ya kumcha Bwana.</span> <span class="verse"><a name="23">23</a>Kila mfanyalo, fanyeni kwa moyo wote, kwa sababu ya Bwana na si kwa ajili ya mtu.</span> <span class="verse"><a name="24">24</a>Kumbukeni kwamba atawapeni tuzo lile alilowawekea watu wake. Mtumikieni Kristo Bwana!</span> <span class="verse"><a name="25">25</a>Atendaye mabaya atalipwa kufuatana na ubaya wake; Mungu hana ubaguzi.</span> </p></div</div></div></body></html>