<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/john/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/john">John</a> &gt <strong>Chapter 4</strong></div><p><span class="verse"><a name="1">1</a>Mafarisayo walisikia kwamba Yesu alikuwa anabatiza na kuwapata wanafunzi wengi kuliko Yohane.</span> <span class="verse"><a name="2">2</a>Lakini ukweli ni kwamba Yesu hakuwa anabatiza ila wanafunzi wake.)</span> <span class="verse"><a name="3">3</a>Basi, Yesu aliposikia hayo, alitoka Yudea akarudi Galilaya;</span> <span class="verse"><a name="4">4</a>na katika safari hiyo ilimbidi apitie Samaria.</span> <span class="verse"><a name="5">5</a>Basi, akafika Sukari, mji mmoja wa Samaria, karibu na shamba ambalo Yakobo alikuwa amempa mwanawe, Yosefu.</span> <span class="verse"><a name="6">6</a>Mahali hapo palikuwa na kisima cha Yakobo, naye Yesu, kutokana na uchovu wa safari, akaketi kando ya kisima. Ilikuwa yapata saa sita mchana.</span> <span class="verse"><a name="7">7</a>Basi, mwanamke mmoja Msamaria akafika kuteka maji. Yesu akamwambia, "Nipatie maji ninywe."</span> <span class="verse"><a name="8">8</a>(Wakati huo wanafunzi wake walikuwa wamekwenda mjini kununua chakula.)</span> <span class="verse"><a name="9">9</a>Lakini huyo mwanamke akamwambia, "Wewe ni Myahudi; mimi ni mwanamke Msamaria! Unawezaje kuniomba maji?" (Wayahudi hawakuwa na ushirikiano na Wasamaria katika matumizi ya vitu.)</span> <span class="verse"><a name="10">10</a>Yesu akamjibu, "Kama tu ungalijua zawadi ya Mungu na ni nani anayekwambia: `Nipatie maji ninywe,` ungalikwisha mwomba, naye angekupa maji yaliyo hai."</span> <span class="verse"><a name="11">11</a>Huyo mama akasema, "Mheshimiwa, wewe huna chombo cha kutekea maji, nacho kisima ni kirefu; utapata wapi maji yaliyo hai?</span> <span class="verse"><a name="12">12</a>Au, labda wewe wajifanya mkuu kuliko babu yetu Yakobo? Yeye alitupa sisi kisima hiki; na yeye mwenyewe, watoto wake na mifugo yake walikunywa maji ya kisima hiki."</span> <span class="verse"><a name="13">13</a>Yesu akamjibu, "Kila anayekunywa maji haya ataona kiu tena.</span> <span class="verse"><a name="14">14</a>Lakini atakayekunywa maji nitakayompa mimi, hataona kiu milele. Maji nitakayompa yatakuwa ndani yake chemchemi ya maji ya uzima na kumpatia uzima wa milele."</span> <span class="verse"><a name="15">15</a>Huyo mwanamke akamwambia, "Mheshimiwa, nipe maji hayo ili nisione kiu tena; nisije tena mpaka hapa kuteka maji."</span> <span class="verse"><a name="16">16</a>Yesu akamwambia, "Nenda ukamwite mumeo uje naye hapa."</span> <span class="verse"><a name="17">17</a>Huyo mwanamke akamwambia, "Mimi sina mume." Yesu akamwambia, "Umesema kweli, kwamba huna mume.</span> <span class="verse"><a name="18">18</a>Maana umekuwa na waume watano, na huyo unayeishi naye sasa si mume wako. Hapo umesema kweli."</span> <span class="verse"><a name="19">19</a>Huyo Mwanamke akamwambia, "Mheshimiwa, naona ya kuwa wewe u nabii.</span> <span class="verse"><a name="20">20</a>Babu zetu waliabudu juu ya mlima huu, lakini ninyi mwasema kwamba mahali pa kumwabudu Mungu ni kule Yerusalemu."</span> <span class="verse"><a name="21">21</a>Yesu akamwambia, "Niamini; wakati unakuja ambapo hamtamwabudu Baba juu ya mlima huu, wala kule Yerusalemu.</span> <span class="verse"><a name="22">22</a>Ninyi Wasamaria mnamwabudu yule msiyemjua, lakini sisi tunamjua huyo tunayemwabudu, kwa maana wokovu unatoka kwa Wayahudi.</span> <span class="verse"><a name="23">23</a>Lakini wakati unakuja, tena umekwisha fika, ambapo wanaoabudu kweli, watamwabudu Baba kwa nguvu ya Roho; watu wanaomwabudu hivyo ndio Baba anaotaka.</span> <span class="verse"><a name="24">24</a>Mungu ni Roho, na watu wataweza tu kumwabudu kweli kwa nguvu ya Roho wake."</span> <span class="verse"><a name="25">25</a>Huyo mama akamwambia, "Najua kwamba Masiha, aitwaye Kristo, anakuja. Atakapokuja atatujulisha kila kitu."</span> <span class="verse"><a name="26">26</a>Yesu akamwambia, "Mimi ninayesema nawe, ndiye."</span> <span class="verse"><a name="27">27</a>Hapo wanafunzi wake wakarudi, wakastaajabu sana kuona anaongea na mwanamke. Lakini hakuna mtu aliyesema: "Unataka nini?" au, "Kwa nini unaongea na mwanamke?"</span> <span class="verse"><a name="28">28</a>Huyo mama akauacha mtungi wake pale, akaenda mjini na kuwaambia watu,</span> <span class="verse"><a name="29">29</a>"Njoni mkamwone mtu aliyeniambia mambo yote niliyotenda! Je, yawezekana kuwa yeye ndiye Kristo?"</span> <span class="verse"><a name="30">30</a>Watu wakatoka mjini, wakamwendea Yesu.</span> <span class="verse"><a name="31">31</a>Wakati huohuo wanafunzi wake walikuwa wanamsihi Yesu: "Mwalimu, ule chakula."</span> <span class="verse"><a name="32">32</a>Lakini Yesu akawaambia, "Mimi ninacho chakula msichokijua ninyi."</span> <span class="verse"><a name="33">33</a>Wanafunzi wake wakaulizana, "Je, kuna mtu aliyemletea chakula?"</span> <span class="verse"><a name="34">34</a>Yesu akawaambia, "Chakula changu ni kufanya anachotaka yule aliyenituma na kuitimiza kazi yake.</span> <span class="verse"><a name="35">35</a>Ninyi mwasema: `Bado miezi minne tu, na wakati wa mavuno utafika!` Lakini mimi nawaambieni, yatazameni mashamba; mazao yako tayari kuvunwa.</span> <span class="verse"><a name="36">36</a>Mvunaji anapata mshahara wake, na anakusanya mavuno kwa ajili ya uzima wa milele; hivyo mpandaji na mvunaji watafurahi pamoja.</span> <span class="verse"><a name="37">37</a>Kwa sababu hiyo msemo huu ni kweli: `Mmoja hupanda na mwingine huvuna.`</span> <span class="verse"><a name="38">38</a>Mimi nimewatuma mkavune mavuno ambayo hamkuyatolea jasho, wengine walifanya kazi, lakini ninyi mnafaidika kutokana na jasho lao."</span> <span class="verse"><a name="39">39</a>Wasamaria wengi wa kijiji kile waliamini kwa sababu ya maneno aliyosema huyo mama: "Ameniambia mambo yote niliyofanya."</span> <span class="verse"><a name="40">40</a>Wasamaria walimwendea Yesu wakamwomba akae nao; naye akakaa hapo siku mbili.</span> <span class="verse"><a name="41">41</a>Watu wengi zaidi walimwamini kwa sababu ya ujumbe wake.</span> <span class="verse"><a name="42">42</a>Wakamwambia yule mama, "Sisi hatuamini tu kwa sababu ya maneno yako; sisi wenyewe tumesikia, na tunajua kwamba huyu ndiye kweli Mwokozi wa ulimwengu."</span> <span class="verse"><a name="43">43</a>Baada ya siku mbili Yesu aliondoka hapo, akaenda Galilaya.</span> <span class="verse"><a name="44">44</a>Maana Yesu mwenyewe alisema waziwazi kwamba, "Nabii hapati heshima katika nchi yake."</span> <span class="verse"><a name="45">45</a>Basi, alipofika Galilaya, Wagalilaya wengi walimkaribisha. Maana nao pia walikuwa kwenye sikukuu ya Pasaka, wakayaona mambo yote Yesu aliyotenda huko Yerusalemu wakati wa sikukuu hiyo.</span> <span class="verse"><a name="46">46</a>Yesu alifika tena huko mjini Kana, mkoani Galilaya, mahali alipogeuza maji kuwa divai. Kulikuwa na ofisa mmoja aliyekuwa na mtoto mgonjwa huko Kafarnaumu.</span> <span class="verse"><a name="47">47</a>Basi, huyo ofisa aliposikia kuwa Yesu alikuwa ametoka Yudea na kufika Galilaya, alimwendea akamwomba aende kumponya mtoto wake aliyekuwa mgonjwa mahututi.</span> <span class="verse"><a name="48">48</a>Yesu akamwambia, "Msipoona ishara na maajabu hamtaamini!"</span> <span class="verse"><a name="49">49</a>Huyo ofisa akamwambia, "Mheshimiwa, tafadhali twende kabla mwanangu hajafa."</span> <span class="verse"><a name="50">50</a>Yesu akamwambia, "Nenda tu, mwanao yu mzima." Huyo mtu akaamini maneno ya Yesu, akaenda zake.</span> <span class="verse"><a name="51">51</a>Alipokuwa bado njiani, watumishi wake walikutana naye, wakamwambia kwamba mwanawe alikuwa mzima.</span> <span class="verse"><a name="52">52</a>Naye akawauliza saa mtoto alipopata nafuu; nao wakamwambia, "Jana saa saba mchana, homa ilimwacha."</span> <span class="verse"><a name="53">53</a>Huyo baba akakumbuka kwamba ilikuwa ni saa ileile ambapo Yesu alimwambia: "Mwanao yu mzima." Basi, yeye akaamini pamoja na jamaa yake yote.</span> <span class="verse"><a name="54">54</a>Hii ilikuwa ishara ya pili aliyoifanya Yesu alipokuwa anatoka Yudea kwenda Galilaya.</span> </p></div</div></div></body></html>