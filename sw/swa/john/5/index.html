<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/john/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/john">John</a> &gt <strong>Chapter 5</strong></div><p><span class="verse"><a name="1">1</a>Baada ya hayo kulikuwa na sikukuu ya Wayahudi, naye Yesu akaenda Yerusalemu.</span> <span class="verse"><a name="2">2</a>Huko Yerusalemu, karibu na mlango uitwao Mlango wa Kondoo, kulikuwa na bwawa la maji liitwalo kwa Kiebrania Bethzatha, ambalo lilikuwa na baraza tano zenye matao.</span> <span class="verse"><a name="3">3</a>Humo barazani mlikuwa na wagonjwa wengi wamekaa: vipofu, viwete na waliopooza.*fa*</span> <span class="verse"><a name="4">4</a>maana mara kwa mara malaika alishuka majini nyakati fulani na kuyatibua. Mtu yeyote aliyekuwa wa kwanza kuingia majini baada ya maji kutibuliwa, alipona ugonjwa wowote aliokuwa nao.</span> <span class="verse"><a name="5">5</a>Basi, hapo palikuwa na mtu mmoja aliyekuwa mgonjwa kwa muda wa miaka thelathini na minane.</span> <span class="verse"><a name="6">6</a>Naye alipomwona huyo mtu amelala hapo, akatambua kwamba alikuwa amekaa hapo kwa muda mrefu, akamwuliza, "Je, wataka kupona?"</span> <span class="verse"><a name="7">7</a>Naye akajibu, "Mheshimiwa, mimi sina mtu wa kunipeleka majini wakati yanapotibuliwa. Kila nikijaribu kuingia, mtu mwingine hunitangulia."</span> <span class="verse"><a name="8">8</a>Yesu akamwambia, "Inuka, chukua mkeka wako utembee."</span> <span class="verse"><a name="9">9</a>Mara huyo mtu akapona, akachukua mkeka wake, akatembea. Jambo hili lilifanyika siku ya Sabato.</span> <span class="verse"><a name="10">10</a>Kwa hiyo baadhi ya Wayahudi wakamwambia huyo mtu aliyeponywa, "Leo ni Sabato, si halali kubeba mkeka wako."</span> <span class="verse"><a name="11">11</a>Lakini yeye akawaambia, "Yule mtu aliyeniponya ndiye aliyeniambia: `Chukua mkeka wako, tembea."`</span> <span class="verse"><a name="12">12</a>Nao wakamwuliza, "Huyo mtu aliyekwambia: `Chukua mkeka wako, tembea,` ni nani?"</span> <span class="verse"><a name="13">13</a>Lakini yeye hakumjua huyo mtu aliyemponya, maana Yesu alikuwa amekwisha ondoka mahali hapo, kwani palikuwa na umati mkubwa wa watu.</span> <span class="verse"><a name="14">14</a>Basi, baadaye Yesu alimkuta huyo aliyeponywa Hekaluni, akamwambia, "Sasa umepona; usitende dhambi tena, usije ukapatwa na jambo baya zaidi."</span> <span class="verse"><a name="15">15</a>Huyo mtu akaenda, akawaambia viongozi wa Wayahudi kwamba Yesu ndiye aliyemponya.</span> <span class="verse"><a name="16">16</a>Kwa vile Yesu alifanya jambo hilo siku ya Sabato, Wayahudi walianza kumdhulumu.</span> <span class="verse"><a name="17">17</a>Basi, Yesu akawaambia, "Baba yangu anafanya kazi daima, nami pia nafanya kazi."</span> <span class="verse"><a name="18">18</a>Kwa sababu ya maneno haya, viongozi wa Wayahudi walizidi kutafuta njia ya kumwua Yesu: si kwa kuwa aliivunja Sheria ya Sabato tu, bali pia kwa kuwa alisema kwamba Mungu ni Baba yake, na hivyo akajifanya sawa na Mungu.</span> <span class="verse"><a name="19">19</a>Yesu akawaambia, "Kweli nawaambieni, Mwana hawezi kufanya kitu peke yake; anaweza tu kufanya kile anachomwona Baba akikifanya. Maana kile anachofanya Baba, Mwana hukifanya vilevile.</span> <span class="verse"><a name="20">20</a>Baba ampenda Mwana, na humwonyesha kila kitu anachokifanya yeye mwenyewe, tena atamwonyesha mambo makuu kuliko haya, nanyi mtastaajabu.</span> <span class="verse"><a name="21">21</a>Kama vile Baba huwafufua wafu na kuwapa uzima, vivyo hivyo naye Mwana huwapa uzima wale anaopenda.</span> <span class="verse"><a name="22">22</a>Baba hamhukumu mtu yeyote; shughuli yote ya hukumu amemkabidhi Mwana,</span> <span class="verse"><a name="23">23</a>ili watu wote wamheshimu Mwana kama vile wanavyomheshimu Baba. Asiyemheshimu Mwana hamheshimu Baba ambaye amemtuma.</span> <span class="verse"><a name="24">24</a>"Kweli nawaambieni, anayesikia neno langu, na kumwamini yule aliyenituma, anao uzima wa milele. Hatahukumiwa kamwe, bali amekwisha pita kutoka kifo na kuingia katika uzima.</span> <span class="verse"><a name="25">25</a>Kweli nawaambieni, wakati unakuja, tena umekwisha fika, ambapo wafu wataisikia sauti ya Mwana wa Mungu, nao watakaoisikia, wataishi.</span> <span class="verse"><a name="26">26</a>Kama vile Baba alivyo asili ya uhai, ndivyo pia alivyomjalia Mwanawe kuwa asili ya uhai.</span> <span class="verse"><a name="27">27</a>Tena amempa mamlaka ya kuhukumu kwa sababu yeye ni Mwana wa Mtu.</span> <span class="verse"><a name="28">28</a>Msistaajabie jambo hili; maana wakati unakuja ambapo wote waliomo makaburini wataisikia sauti yake,</span> <span class="verse"><a name="29">29</a>nao watafufuka: wale waliotenda mema watafufuka na kuishi, na wale waliotenda maovu watafufuka na kuhukumiwa.</span> <span class="verse"><a name="30">30</a>"Mimi siwezi kufanya kitu kwa uwezo wangu mwenyewe. Mimi nina hukumu kama ninavyosikia kutoka kwa Baba, nayo hukumu yangu ni ya haki. Nia yangu si kufanya nipendavyo mwenyewe, bali apendavyo yule aliyenituma.</span> <span class="verse"><a name="31">31</a>Nikijishuhudia mimi mwenyewe, ushahidi wangu hauwezi kukubaliwa kuwa wa kweli.</span> <span class="verse"><a name="32">32</a>Lakini yuko mwingine ambaye hutoa ushahidi juu yangu, nami najua kwamba yote anayosema juu yangu ni ya kweli.</span> <span class="verse"><a name="33">33</a>Ninyi mlituma ujumbe kwa Yohane naye aliushuhudia ukweli.</span> <span class="verse"><a name="34">34</a>Si kwamba mimi nautegemea ushahidi wa wanadamu, lakini nasema mambo haya ili mpate kuokolewa.</span> <span class="verse"><a name="35">35</a>Yohane alikuwa kama taa iliyokuwa ikiwaka na kuangaza, nanyi mlikuwa tayari kufurahia mwanga huo kwa kitambo.</span> <span class="verse"><a name="36">36</a>Lakini mimi nina ushahidi juu yangu ambao ni mkuu zaidi kuliko ule wa Yohane. Kwa maana kazi ninazofanya, kazi alizonipa Baba nizifanye, ndizo zinazonishuhudia kwamba Baba ndiye aliyenituma.</span> <span class="verse"><a name="37">37</a>Naye Baba aliyenituma hunishuhudia. Ninyi hamjapata kamwe kusikia sauti yake, wala kuuona uso wake,</span> <span class="verse"><a name="38">38</a>na ujumbe wake haukai ndani yenu maana hamkumwamini yule aliyemtuma.</span> <span class="verse"><a name="39">39</a>Ninyi huyachunguza Maandiko Matakatifu mkidhani kwamba ndani yake mtapata uzima wa milele; na kumbe maandiko hayohayo yananishuhudia!</span> <span class="verse"><a name="40">40</a>Hata hivyo, ninyi hamtaki kuja kwangu ili mpate uzima. ic</span> <span class="verse"><a name="41">41</a>"Shabaha yangu si kupata sifa kutoka kwa watu.</span> <span class="verse"><a name="42">42</a>Lakini nawajua ninyi, najua kwamba upendo kwa Mungu haumo mioyoni mwenu.</span> <span class="verse"><a name="43">43</a>Mimi nimekuja kwa mamlaka ya Baba yangu, lakini hamnipokei; bali mtu mwingine akija kwa mamlaka yake mwenyewe, mtampokea.</span> <span class="verse"><a name="44">44</a>Mwawezaje kuamini, hali ninyi mnapenda kupokea sifa kutoka kwenu ninyi wenyewe, wala hamtafuti sifa kutoka kwake yeye aliye peke yake Mungu?</span> <span class="verse"><a name="45">45</a>Msifikiri kwamba mimi nitawashtaki kwa Baba. Mose ambaye ninyi mmemtumainia ndiye atakayewashtaki.</span> <span class="verse"><a name="46">46</a>Kama kweli mngemwamini Mose, mngeniamini na mimi pia; maana Mose aliandika juu yangu.</span> <span class="verse"><a name="47">47</a>Lakini hamuyaamini yale aliyoandika, mtawezaje basi, kuamini maneno yangu?"</span> </p></div</div></div></body></html>