<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/john/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/john">John</a> &gt <strong>Chapter 7</strong></div><p><span class="verse"><a name="1">1</a>Baada ya hayo, Yesu alikuwa akitembea katika Galilaya. Hakutaka kutembea mkoani Yudea kwa sababu viongozi wa Wayahudi walikuwa wanataka kumwua.</span> <span class="verse"><a name="2">2</a>Sikukuu ya Vibanda ya Wayahudi ilikuwa imekaribia.</span> <span class="verse"><a name="3">3</a>Basi ndugu zake wakamwambia, "Ondoka hapa uende Yudea ili wanafunzi wako wazione kazi unazozifanya.</span> <span class="verse"><a name="4">4</a>Mtu hafanyi mambo kwa siri kama anataka kujulikana kwa watu. Maadam unafanya mambo haya, basi, jidhihirishe kwa ulimwengu."</span> <span class="verse"><a name="5">5</a>Hata ndugu zake hawakumwamini!)</span> <span class="verse"><a name="6">6</a>Basi, Yesu akawaambia, "Wakati wangu ufaao haujafika bado. Lakini kwenu ninyi kila wakati unafaa.</span> <span class="verse"><a name="7">7</a>Ulimwengu hauwezi kuwachukia ninyi, lakini mimi wanichukia kwa sababu mimi nauambia wazi kwamba matendo yake ni maovu.</span> <span class="verse"><a name="8">8</a>Ninyi nendeni kwenye sikukuu hiyo. Mimi siendi kwenye sikukuu hiyo, maana saa yangu ifaayo haijafika."</span> <span class="verse"><a name="9">9</a>Alisema hayo kisha akabaki huko Galilaya.</span> <span class="verse"><a name="10">10</a>Baada ya ndugu zake kwenda kwenye sikukuu, Yesu naye alikwenda, lakini hakuenda kwa hadhara bali kwa siri.</span> <span class="verse"><a name="11">11</a>Viongozi wa Wayahudi walikuwa wanamtafuta kwenye sikukuu hiyo; Wakauliza: "Yuko wapi?"</span> <span class="verse"><a name="12">12</a>Kulikuwa na minong`ono mingi katika umati wa watu. Baadhi yao walisema, "Ni mtu mwema." Wengine walisema, "La! Anawapotosha watu."</span> <span class="verse"><a name="13">13</a>Hata hivyo hakuna mtu aliyethubutu kusema, habari zake hadharani kwa kuwaogopa viongozi wa Wayahudi.</span> <span class="verse"><a name="14">14</a>Sikukuu hiyo ilipofikia katikati, Yesu naye alikwenda Hekaluni, akaanza kufundisha.</span> <span class="verse"><a name="15">15</a>Basi, Wayahudi wakashangaa na kusema "Mtu huyu amepataje elimu naye hakusoma shuleni?"</span> <span class="verse"><a name="16">16</a>Hapo Yesu akawajibu, "Mafundisho ninayofundisha si yangu, bali ni yake yeye aliyenituma.</span> <span class="verse"><a name="17">17</a>Mtu anayependa kufanya yale anayotaka Mungu, atajua kama mafundisho yangu yametoka kwa Mungu, au mimi najisemea tu mwenyewe.</span> <span class="verse"><a name="18">18</a>Yeye anayejisemea tu mwenyewe anatafuta sifa yake mwenyewe; lakini anayetafuta sifa ya yule aliyemtuma, huyo ni mwaminifu, na ndani yake hamna uovu wowote.</span> <span class="verse"><a name="19">19</a>Je, Mose hakuwapeni Sheria? Hata hivyo, hakuna hata mmoja wenu anayeishika Sheria. Kwa nini mnataka kuniua?"</span> <span class="verse"><a name="20">20</a>Hapo watu wakamjibu, "Una wazimu wewe! Nani anataka kukuua?"</span> <span class="verse"><a name="21">21</a>Yesu akawajibu, "Kuna jambo moja nililofanya, nanyi mnalistaajabia.</span> <span class="verse"><a name="22">22</a>Mose aliwapeni ile desturi ya kutahiri. (Si kwamba desturi hiyo ilitoka kwa Mose, bali ilitoka kwa mababu). Sasa ninyi humtahiri mtu hata siku ya Sabato.</span> <span class="verse"><a name="23">23</a>Ikiwa basi, mtu hutahiriwa hata siku ya Sabato kusudi Sheria ya Mose isivunjwe, mbona mnanikasirikia kwa sababu nimemfanya mtu kuwa mzima kabisa siku ya Sabato?</span> <span class="verse"><a name="24">24</a>Msihukumu mambo kwa nje tu; toeni hukumu ya haki."</span> <span class="verse"><a name="25">25</a>Baadhi ya watu wa Yerusalemu walisema, "Je, yule mtu wanayemtafuta wamuue si huyu?</span> <span class="verse"><a name="26">26</a>Tazameni sasa! Anawaonya hadharani, wala hakuna mtu anayemwambia hata neno. Je, yawezekana kuwa viongozi wametambua kweli kwamba huyu ndiye Kristo?</span> <span class="verse"><a name="27">27</a>Kristo atakapokuja hakuna mtu atakayejua mahali alikotoka, lakini sisi tunajua alikotoka mtu huyu!"</span> <span class="verse"><a name="28">28</a>Basi, Yesu alipokuwa anafundisha Hekaluni alipaaza sauti na kusema, "Ati mnanijua; hata nilikotoka mnakujua! Hata hivyo, sikuja kwa mamlaka yangu mwenyewe; ila yeye aliyenituma mimi ni wa kweli, nanyi hamumjui.</span> <span class="verse"><a name="29">29</a>Lakini mimi namjua kwa sababu nimetoka kwake, naye ndiye aliyenituma."</span> <span class="verse"><a name="30">30</a>Basi, watu wakataka kumtia nguvuni, lakini hakuna mtu aliyethubutu kumkamata kwa sababu saa yake ilikuwa haijafika bado.</span> <span class="verse"><a name="31">31</a>Wengi katika ule umati wa watu walimwamini, wakasema, "Je, Kristo akija atafanya ishara kubwa zaidi kuliko alizozifanya huyu?"</span> <span class="verse"><a name="32">32</a>Mafarisayo waliwasikia watu wakinong`ona maneno hayo juu ya Yesu. Basi, wao pamoja na makuhani wakuu wakawatuma walinzi wamtie nguvuni.</span> <span class="verse"><a name="33">33</a>Yesu akasema, "Bado niko nanyi kwa muda mfupi, kisha nitamwendea yule aliyenituma.</span> <span class="verse"><a name="34">34</a>Mtanitafuta lakini hamtaniona, maana pale nitakapokuwa ninyi hamwezi kufika."</span> <span class="verse"><a name="35">35</a>Viongozi wa Wayahudi wakasema wao kwa wao, "Mtu huyu atakwenda wapi ambapo hatutaweza kumpata? Atakwenda kwa Wayahudi waliotawanyika kati ya Wagiriki, na kuwafundisha Wagiriki?</span> <span class="verse"><a name="36">36</a>Ana maana gani anaposema: `Mtanitafuta lakini hamtanipata, na mahali nitakapokuwa ninyi hamwezi kufika?"`</span> <span class="verse"><a name="37">37</a>Siku ya mwisho ya sikukuu hiyo ilikuwa siku maalum. Yesu alisimama, akasema kwa sauti kubwa, "Aliye na kiu na aje kwangu anywe.</span> <span class="verse"><a name="38">38</a>Kama yasemavyo Maandiko Matakatifu: `Anayeniamini mimi, mito ya maji yenye uzima itatiririka kutoka moyoni mwake!"`</span> <span class="verse"><a name="39">39</a>Alisema hayo kumhusu Roho ambaye wale waliomwamini yeye watampokea. Wakati huo Roho alikuwa hajafika kwa sababu Yesu alikuwa hajatukuzwa bado.)</span> <span class="verse"><a name="40">40</a>Baadhi ya watu katika ule umati walisikia maneno hayo, wakasema, "Kweli mtu huyu ndiye yule nabii!"</span> <span class="verse"><a name="41">41</a>Wengine wakasema, "Huyu ndiye Kristo!" Lakini wengine walisema, "Je, yawezekana Kristo akatoka Galilaya?</span> <span class="verse"><a name="42">42</a>Maandiko Matakatifu yasemaje? Yanasema: `Kristo atatoka katika ukoo wa Daudi, na atazaliwa Bethlehemu, mji wa Daudi!"`</span> <span class="verse"><a name="43">43</a>Basi, kukatokea mafarakano juu yake katika ule umati wa watu.</span> <span class="verse"><a name="44">44</a>Baadhi ya watu walitaka kumtia nguvuni lakini hakuna aliyejaribu kumkamata.</span> <span class="verse"><a name="45">45</a>Kisha wale walinzi wakarudi kwa makuhani wakuu na Mafarisayo; nao wakawauliza, "Kwa nini hamkumleta?"</span> <span class="verse"><a name="46">46</a>Walinzi wakawajibu, "Hakuna mtu aliyepata kamwe kusema kama asemavyo mtu huyu!"</span> <span class="verse"><a name="47">47</a>Mafarisayo wakawauliza, "Je, nanyi pia mmedanganyika?</span> <span class="verse"><a name="48">48</a>Je, mmekwisha mwona hata mmoja wa viongozi wa watu, au mmoja wa Mafarisayo aliyemwamini?</span> <span class="verse"><a name="49">49</a>Lakini umati huu haujui Sheria ya Mose; umelaaniwa!"</span> <span class="verse"><a name="50">50</a>Mmoja wao alikuwa Nikodemo ambaye hapo awali alikuwa amemwendea Yesu. Basi, yeye akawaambia,</span> <span class="verse"><a name="51">51</a>"Je, Sheria yetu humhukumu mtu kabla ya kumsikia kwanza na kujua anafanya nini?"</span> <span class="verse"><a name="52">52</a>Nao wakamjibu, "Je, wewe pia umetoka Galilaya? Haya, kayachunguze Maandiko Matakatifu nawe utaona kwamba Galilaya hakutoki kamwe nabii!" [[[</span> <span class="verse"><a name="53">53</a>Basi, wote wakaondoka, kila mtu akaenda zake;</span> </p></div</div></div></body></html>