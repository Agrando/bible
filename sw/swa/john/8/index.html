<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/john/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/john">John</a> &gt <strong>Chapter 8</strong></div><p><span class="verse"><a name="1">1</a>lakini Yesu akaenda kwenye mlima wa Mizeituni.</span> <span class="verse"><a name="2">2</a>Kesho yake asubuhi na mapema alikwenda tena Hekaluni. Watu wote wakamwendea, naye akaketi akawa anawafundisha.</span> <span class="verse"><a name="3">3</a>Basi, walimu wa Sheria na Mafarisayo wakamletea mwanamke mmoja aliyefumaniwa katika uzinzi. Wakamsimamisha katikati yao.</span> <span class="verse"><a name="4">4</a>Kisha wakamwuliza Yesu, "Mwalimu! Mwanamke huyu alifumaniwa katika uzinzi.</span> <span class="verse"><a name="5">5</a>Katika Sheria yetu Mose alituamuru mwanamke kama huyu apigwe mawe. Basi, wewe wasemaje?"</span> <span class="verse"><a name="6">6</a>Walisema hivyo kumjaribu, wapate kisa cha kumshtaki. Lakini Yesu akainama chini, akaandika ardhini kwa kidole.</span> <span class="verse"><a name="7">7</a>Walipozidi kumwuliza, Yesu akainuka, akawaambia, "Mtu asiye na dhambi miongoni mwenu na awe wa kwanza kumpiga jiwe."</span> <span class="verse"><a name="8">8</a>Kisha akainama tena, akawa anaandika ardhini.</span> <span class="verse"><a name="9">9</a>Waliposikia hivyo, wakaanza kutoweka mmojammoja, wakitanguliwa na wazee. Yesu akabaki peke yake, na yule mwanamke amesimama palepale.</span> <span class="verse"><a name="10">10</a>Yesu alipoinuka akamwuliza huyo mwanamke, "Wako wapi wale watu? Je, hakuna hata mmoja aliyekuhukumu?"</span> <span class="verse"><a name="11">11</a>Huyo mwanamke akamjibu, "Mheshimiwa, hakuna hata mmoja!" Naye Yesu akamwambia, "Wala mimi sikuhukumu. Nenda zako; na tangu sasa usitende dhambi tena."]*fb* mahali pengine.</span> <span class="verse"><a name="12">12</a>Yesu alipozungumza nao tena, aliwaambia, "Mimi ndimi mwanga wa ulimwengu. Anayenifuata mimi hatembei kamwe gizani, bali atakuwa na mwanga wa uzima."</span> <span class="verse"><a name="13">13</a>Basi, Mafarisayo wakamwambia, "Wewe unajishuhudia mwenyewe; kwa hiyo ushahidi wako si halali."</span> <span class="verse"><a name="14">14</a>Yesu akawajibu, "Hata kama ninajishuhudia mwenyewe, ushahidi wangu ni wa kweli kwa sababu mimi najua nilikotoka na ninakokwenda. Lakini ninyi hamjui nilikotoka wala ninakokwenda.</span> <span class="verse"><a name="15">15</a>Ninyi mnahukumu kwa fikira za kibinadamu, lakini mimi simhukumu mtu.</span> <span class="verse"><a name="16">16</a>Hata nikihukumu, hukumu yangu ni ya haki kwa sababu mimi siko peke yangu; Baba aliyenituma yuko pamoja nami.</span> <span class="verse"><a name="17">17</a>Imeandikwa katika Sheria yenu ya kwamba ushahidi wa watu wawili ni halali.</span> <span class="verse"><a name="18">18</a>Mimi najishuhudia mwenyewe, naye Baba aliyenituma, ananishuhudia pia."</span> <span class="verse"><a name="19">19</a>Hapo wakamwuliza, "Baba yako yuko wapi?" Yesu akawajibu "Ninyi hamnijui mimi wala hamumjui Baba. Kama mngenijua mimi, mngemjua na Baba yangu pia."</span> <span class="verse"><a name="20">20</a>Yesu alisema maneno hayo kwenye chumba cha hazina alipokuwa anafundisha Hekaluni. Wala hakuna mtu aliyemtia nguvuni, kwa sababu saa yake ilikuwa haijafika bado.</span> <span class="verse"><a name="21">21</a>Yesu akawaambia tena, "Naenda zangu nanyi mtanitafuta, lakini mtakufa katika dhambi zenu. Niendako mimi,ninyi hamwezi kufika."</span> <span class="verse"><a name="22">22</a>Basi, viongozi wa Wayahudi wakasema, "Je, atajiua? Mbona anasema: `Niendako ninyi hamwezi kufika?"`</span> <span class="verse"><a name="23">23</a>Yesu akawaambia, "Ninyi mmetoka papa hapa chini, mimi nimetoka juu; ninyi ni wa ulimwengu huu, mimi si wa ulimwengu huu.</span> <span class="verse"><a name="24">24</a>Ndiyo maana niliwaambieni mtakufa katika dhambi zenu. Kama msipoamini kwamba `Mimi ndimi`, mtakufa katika dhambi zenu."</span> <span class="verse"><a name="25">25</a>Nao wakamwuliza, "Wewe ni nani?" Yesu akawajibu, "Nimewaambieni tangu mwanzo!</span> <span class="verse"><a name="26">26</a>Ninayo mengi ya kusema na kuhukumu juu yenu. Lakini yule aliyenituma ni kweli; nami nauambia ulimwengu mambo yale tu niliyoyasikia kutoka kwake."</span> <span class="verse"><a name="27">27</a>Hawakuelewa kwamba Yesu alikuwa akisema nao juu ya Baba.</span> <span class="verse"><a name="28">28</a>Basi, Yesu akawaambia, "Mtakapokwisha mwinua Mwana wa Mtu hapo ndipo mtakapojua kwamba `Mimi ndimi`, na kwamba sifanyi chochote mimi mwenyewe, ila nasema tu yale Baba aliyonifundisha.</span> <span class="verse"><a name="29">29</a>Yule aliyenituma yuko pamoja nami; yeye hakuniacha peke yangu kwani nafanya daima yale yanayompendeza."</span> <span class="verse"><a name="30">30</a>Baada ya kusema hayo watu wengi walimwamini.</span> <span class="verse"><a name="31">31</a>Basi, Yesu akawaambia wale Wayahudi waliomwamini, "Kama mkiyazingatia mafundisho yangu mtakuwa kweli wanafunzi wangu.</span> <span class="verse"><a name="32">32</a>Mtaujua ukweli, nao ukweli utawapeni uhuru."</span> <span class="verse"><a name="33">33</a>Nao wakamjibu, "Sisi ni wazawa wa Abrahamu, na hatujapata kamwe kuwa watumwa wa mtu yeyote yule. Una maana gani unaposema: `mtakuwa huru?"`</span> <span class="verse"><a name="34">34</a>Yesu akawajibu, "Kweli nawaambieni, kila mtu anayetenda dhambi ni mtumwa wa dhambi.</span> <span class="verse"><a name="35">35</a>Mtumwa hana makao ya kudumu nyumbani, lakini mwana anayo makao ya kudumu.</span> <span class="verse"><a name="36">36</a>Kama mwana akiwapeni uhuru mtakuwa huru kweli.</span> <span class="verse"><a name="37">37</a>Najua kwamba ninyi ni wazawa wa Abrahamu. Hata hivyo, mnataka kuniua kwa sababu hamuyakubali mafundisho yangu.</span> <span class="verse"><a name="38">38</a>Mimi nasema yale aliyonionyesha Baba, lakini ninyi mwafanya yale aliyowaambieni baba yenu."</span> <span class="verse"><a name="39">39</a>Wao wakamjibu, "Baba yetu ni Abrahamu!" Yesu akawaambia, "Kama ninyi mngekuwa watoto wa Abrahamu, mngefanya kama alivyofanya Abrahamu,</span> <span class="verse"><a name="40">40</a>Mimi nimewaambieni ukweli niliousikia kwa Mungu; hata hivyo, ninyi mwataka kuniua. Abrahamu hakufanya hivyo!</span> <span class="verse"><a name="41">41</a>Ninyi mnafanya mambo yaleyale aliyofanya babu yenu." Wao wakamwambia, "Sisi si watoto haramu! Tunaye baba mmoja tu, yaani Mungu."</span> <span class="verse"><a name="42">42</a>Yesu akawaambia, "Kama Mungu angekuwa Baba yenu, mngenipenda mimi, maana mimi nilitoka kwa Mungu na sasa niko hapa. Sikuja kwa mamlaka yangu mwenyewe, ila yeye alinituma.</span> <span class="verse"><a name="43">43</a>Kwa nini hamwelewi hayo ninayosema? Ni kwa kuwa hamwezi kuusikiliza ujumbe wangu.</span> <span class="verse"><a name="44">44</a>Ninyi ni watoto wa baba yenu Ibilisi na mnataka tu kutekeleza tamaa za baba yenu. Yeye alikuwa muuaji tangu mwanzo; hana msimamo katika ukweli, kwani ukweli haumo ndani yake. Kila asemapo uongo, husema kutokana na hali yake ya maumbile, maana yeye ni mwongo na baba wa uongo.</span> <span class="verse"><a name="45">45</a>Mimi nasema ukweli, na ndiyo maana ninyi hamniamini.</span> <span class="verse"><a name="46">46</a>Nani kati yenu awezaye kuthibitisha kuwa mimi nina dhambi? Ikiwa basi nasema ukweli, kwa nini hamniamini?</span> <span class="verse"><a name="47">47</a>Aliye wa Mungu husikiliza maneno ya Mungu. Lakini ninyi hamsikilizi kwa sababu ninyi si (watu wa) Mungu."</span> <span class="verse"><a name="48">48</a>Wayahudi wakamwambia, "Je, hatukusema kweli kwamba wewe ni Msamaria, na tena una pepo?"</span> <span class="verse"><a name="49">49</a>Yesu akajibu, "Mimi sina pepo; mimi namheshimu Baba yangu, lakini ninyi hamniheshimu.</span> <span class="verse"><a name="50">50</a>Mimi sijitafutii utukufu wangu mwenyewe; yuko mmoja mwenye kuutafuta utukufu huo, naye ni hakimu.</span> <span class="verse"><a name="51">51</a>Kweli nawaambieni, anayeuzingatia ujumbe wangu hatakufa milele."</span> <span class="verse"><a name="52">52</a>Basi, Wayahudi wakasema, "Sasa tunajua kweli kwamba wewe ni mwendawazimu! Abrahamu alikufa, na manabii pia walikufa, nawe wasema ati, `Anayeuzingatia ujumbe wangu hatakufa milele!`</span> <span class="verse"><a name="53">53</a>Je, unajifanya mkuu zaidi kuliko baba yetu Abrahamu ambaye alikufa? Hata na manabii walikufa. Wewe unajifanya kuwa nani?"</span> <span class="verse"><a name="54">54</a>Yesu akawajibu, "Nikijitukuza mwenyewe, utukufu wangu si kitu. Baba yangu ambaye ninyi mwasema ni Baba yenu, ndiye anayenitukuza.</span> <span class="verse"><a name="55">55</a>Ninyi hamjapata kumjua, lakini mimi namjua. Na, nikisema simjui, nitakuwa mwongo kama ninyi. Mimi namjua na ninashika neno lake.</span> <span class="verse"><a name="56">56</a>Abrahamu, baba yenu, alishangilia aione siku yangu; naye aliiona, akafurahi."</span> <span class="verse"><a name="57">57</a>Basi, Wayahudi wakamwambia, "Wewe hujatimiza miaka hamsini bado, nawe umemwona Abrahamu?"</span> <span class="verse"><a name="58">58</a>Yesu akawaambia, "Kweli nawaambieni, kabla Abrahamu hajazaliwa, mimi niko."</span> <span class="verse"><a name="59">59</a>Hapo wakaokota mawe ili wamtupie, lakini Yesu akajificha, akatoka Hekaluni.</span> </p></div</div></div></body></html>