<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/john">John</a> &gt <strong>Chapter 2</strong></div><p><span class="verse"><a name="1">1</a>Siku ya tatu kulikuwa na arusi mjini Kana, mkoani Galilaya. Mama yake Yesu alikuwapo,</span> <span class="verse"><a name="2">2</a>naye Yesu alikuwa amealikwa arusini pamoja na wanafunzi wake.</span> <span class="verse"><a name="3">3</a>Divai ilipokwisha, mama yake akamwambia, "Hawana divai!"</span> <span class="verse"><a name="4">4</a>Yesu akamjibu, "Mama, usiniambie la kufanya. Saa yangu bado."</span> <span class="verse"><a name="5">5</a>Hapo mama yake akawaambia watumishi, "Lolote atakalowaambieni, fanyeni."</span> <span class="verse"><a name="6">6</a>Hapo palikuwa na mitungi sita ya mawe, ambayo kila mmoja uliweza kuchukua kiasi cha madebe mawili au matatu. Ilikuwa imewekwa hapo kufuatana na desturi ya Kiyahudi ya kutawadha.</span> <span class="verse"><a name="7">7</a>Yesu akawaambia, "Ijazeni mitungi hiyo maji." Nao wakaijaza mpaka juu.</span> <span class="verse"><a name="8">8</a>Kisha akawaambia, "Sasa choteni mkampelekee mkuu wa karamu."</span> <span class="verse"><a name="9">9</a>Mkuu wa karamu alipoonja hayo maji, kumbe yalikuwa yamegeuka kuwa divai. Yeye hakujua ilikotoka, (lakini wale watumishi waliochota maji walijua). Mkuu wa karamu akamwita bwana arusi,</span> <span class="verse"><a name="10">10</a>akamwambia, "Kila mtu huandaa divai nzuri kwanza hata wakisha tosheka huandaa ile hafifu. Lakini wewe umeiweka divai nzuri mpaka sasa!"</span> <span class="verse"><a name="11">11</a>Yesu alifanya ishara hii ya kwanza huko Kana, Galilaya, akaonyesha utukufu wake; nao wanafunzi wake wakamwamini.</span> <span class="verse"><a name="12">12</a>Baada ya hayo, Yesu alishuka pamoja na mama yake, ndugu zake na wanafunzi wake, wakaenda Kafarnaumu ambako walikaa kwa siku chache.</span> <span class="verse"><a name="13">13</a>Sikukuu ya Wayahudi ya Pasaka ilikuwa imekaribia; hivyo Yesu akaenda Yerusalemu.</span> <span class="verse"><a name="14">14</a>Hekaluni aliwakuta watu wakiuza ng`ombe, kondoo na njiwa, na wavunja fedha walikuwa wamekaa kwenye meza zao.</span> <span class="verse"><a name="15">15</a>Akatengeneza mjeledi wa kamba, akawafukuza wote nje ya Hekalu pamoja na kondoo na ng`ombe wao, akazimwaga sarafu za wenye kuvunja fedha na kupindua meza zao.</span> <span class="verse"><a name="16">16</a>Akawaambia wale waliokuwa wanauza njiwa, "Ondoeni vitu hivi hapa. Msiifanye nyumba ya Baba yangu kuwa soko!"</span> <span class="verse"><a name="17">17</a>Wanafunzi wake wakakumbuka kwamba Maandiko yasema: "Upendo wangu kwa nyumba yako waniua."</span> <span class="verse"><a name="18">18</a>Baadhi ya Wayahudi wakamwuliza Yesu, "Utafanya muujiza gani kuonyesha kwamba unayo haki kufanya mambo haya?"</span> <span class="verse"><a name="19">19</a>Yesu akawaambia, "Vunjeni Hekalu hili, nami nitalijenga kwa siku tatu."</span> <span class="verse"><a name="20">20</a>Hapo Wayahudi wakasema, "Hekalu hili lilijengwa kwa muda wa miaka arobaini na sita. Je, wewe utalijenga kwa siku tatu?"</span> <span class="verse"><a name="21">21</a>Lakini Yesu alikuwa anaongea juu ya Hekalu ambalo ni mwili wake.</span> <span class="verse"><a name="22">22</a>Basi, alipofufuliwa kutoka wafu, wanafunzi wake walikumbuka kwamba alikuwa amesema hayo, wakaamini Maandiko Matakatifu na yale maneno aliyokuwa akisema Yesu.</span> <span class="verse"><a name="23">23</a>Yesu alipokuwa Yerusalemu kwa sikukuu ya Pasaka, watu wengi walimwamini walipoona ishara alizozifanya.</span> <span class="verse"><a name="24">24</a>Lakini Yesu hakuwa na imani nao kwa sababu aliwajua wote.</span> <span class="verse"><a name="25">25</a>Hakuhitaji kuambiwa chochote juu ya watu, maana aliyajua barabara mambo yote yaliyomo mioyoni mwao.</span> </p></div</div></div></body></html>