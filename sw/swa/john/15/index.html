<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/john/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/john">John</a> &gt <strong>Chapter 15</strong></div><p><span class="verse"><a name="1">1</a>"Mimi ni mzabibu wa kweli, na Baba yangu ndiye mkulima.</span> <span class="verse"><a name="2">2</a>Yeye huliondoa ndani yangu kila tawi lisilozaa matunda, na kila tawi lizaalo hulisafisha lipate kuzaa zaidi.</span> <span class="verse"><a name="3">3</a>Ninyi mmekwisha kuwa safi kwa sababu ya ule ujumbe niliowaambieni.</span> <span class="verse"><a name="4">4</a>Kaeni ndani yangu, nami nikae ndani yenu. Tawi haliwezi peke yake kuzaa matunda lisipokaa katika mzabibu hali kadhalika nanyi hamwezi kuzaa matunda msipokaa ndani yangu. ic</span> <span class="verse"><a name="5">5</a>"Mimi ni mzabibu, nanyi ni matawi yake. Akaaye ndani yangu, nami ndani yake, huyo atazaa matunda mengi, maana bila mimi hamwezi kufanya chochote.</span> <span class="verse"><a name="6">6</a>Mtu yeyote asipokaa ndani yangu hutupwa nje kama tawi litupwalo nje hata likakauka. Watu huliokota tawi la namna hiyo na kulitupa motoni liungue.</span> <span class="verse"><a name="7">7</a>Mkikaa ndani yangu na maneno yangu yakikaa ndani yenu, basi, ombeni chochote mtakacho nanyi mtapewa.</span> <span class="verse"><a name="8">8</a>Baba yangu hutukuzwa kama mkizaa matunda mengi na kuwa wanafunzi wangu.</span> <span class="verse"><a name="9">9</a>Mimi nimewapenda ninyi kama vile Baba alivyonipenda mimi. Kaeni katika pendo langu.</span> <span class="verse"><a name="10">10</a>Mkizishika amri zangu mtakaa katika pendo langu, kama vile nami nilivyozishika amri za Baba yangu na kukaa katika pendo lake.</span> <span class="verse"><a name="11">11</a>Nimewaambieni mambo haya ili furaha yangu ikae ndani yenu, na furaha yenu ikamilike.</span> <span class="verse"><a name="12">12</a>Hii ndiyo amri yangu: pendaneni; pendaneni kama nilivyowapenda ninyi.</span> <span class="verse"><a name="13">13</a>Hakuna upendo mkuu zaidi kuliko upendo wa mtu atoaye uhai wake kwa ajili ya rafiki zake.</span> <span class="verse"><a name="14">14</a>Ninyi ni rafiki zangu mkifanya ninayowaamuru.</span> <span class="verse"><a name="15">15</a>Ninyi siwaiti tena watumishi, maana mtumishi hajui anachofanya bwana wake. Lakini mimi nimewaita ninyi rafiki, kwa sababu nimewajulisha yote ambayo nimeyasikia kutoka kwa Baba yangu.</span> <span class="verse"><a name="16">16</a>Ninyi hamkunichagua mimi; mimi niliwachagueni na kuwatuma mwende mkazae matunda, matunda yadumuyo, naye Baba apate kuwapa ninyi chochote mumwombacho kwa jina langu.</span> <span class="verse"><a name="17">17</a>Basi, amri yangu kwenu ndiyo hii: pendaneni.</span> <span class="verse"><a name="18">18</a>"Kama ulimwengu ukiwachukia ninyi, kumbukeni kwamba umenichukia mimi kabla haujawachukia ninyi.</span> <span class="verse"><a name="19">19</a>Kama mngalikuwa watu wa ulimwengu, ulimwengu ungaliwapenda ninyi kama watu wake. Lakini kwa vile ninyi si wa ulimwengu, ila mimi nimewachagueni kutoka ulimwenguni, kwa sababu hiyo ulimwengu unawachukieni.</span> <span class="verse"><a name="20">20</a>Kumbukeni niliyowaambieni: mtumishi si mkuu zaidi kuliko bwana wake. Ikiwa wamenitesa mimi, watawatesa na ninyi pia; kama wameshika neno langu, watalishika na lenu pia.</span> <span class="verse"><a name="21">21</a>Lakini hayo yote watawatendeeni ninyi kwa sababu ya jina langu, kwani hawamjui yeye aliyenituma.</span> <span class="verse"><a name="22">22</a>Kama nisingalikuja na kusema nao wasingalikuwa na hatia; lakini sasa hawawezi kujitetea kwamba hawana dhambi.</span> <span class="verse"><a name="23">23</a>Anayenichukia mimi, anamchukia na Baba yangu pia.</span> <span class="verse"><a name="24">24</a>Kama nisingalifanya kwao mambo ambayo hakuna mtu mwingine amekwisha yafanya wasingalikuwa na hatia; lakini sasa wameona niliyoyafanya wakinichukia mimi, wakamchukia na Baba yangu pia.</span> <span class="verse"><a name="25">25</a>Na hivi ni lazima yatimie yale yaliyoandikwa katika Sheria yao: `Wamenichukia bure!`</span> <span class="verse"><a name="26">26</a>"Atakapokuja huyo Msaidizi nitakayemtuma kwenu kutoka kwa Baba, huyo Roho wa kweli atokaye kwa Baba, yeye atanishuhudia mimi.</span> <span class="verse"><a name="27">27</a>Nanyi pia mtanishuhudia kwa kuwa mmekuwa nami tangu mwanzo.</span> </p></div</div></div></body></html>