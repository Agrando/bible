<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/john/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/john">John</a> &gt <strong>Chapter 10</strong></div><p><span class="verse"><a name="1">1</a>Yesu alisema "Kweli nawaambieni, yeyote yule asiyeingia katika zizi la kondoo kwa kupitia mlangoni, bali hupenya na kuingia kwa njia nyingine, huyo ni mwizi na mnyang`anyi.</span> <span class="verse"><a name="2">2</a>Lakini anayeingia kwa kupitia mlangoni, huyo ndiye mchungaji wa kondoo.</span> <span class="verse"><a name="3">3</a>Mngoja mlango wa zizi humfungulia, na kondoo husikia sauti yake, naye huwaita kondoo wake kila mmoja kwa jina lake na kuwaongoza nje.</span> <span class="verse"><a name="4">4</a>Akisha watoa nje huwatangulia mbele nao kondoo humfuata, kwani wanaijua sauti yake.</span> <span class="verse"><a name="5">5</a>Kondoo hao hawawezi kumfuata mgeni, bali watamkimbia kwa sababu hawaijui sauti yake."</span> <span class="verse"><a name="6">6</a>Yesu aliwaambia mfano huo, lakini wao hawakuelewa alichotaka kuwaambia.</span> <span class="verse"><a name="7">7</a>Basi, akasema tena, "Kweli nawaambieni, mimi ni mlango wa kondoo.</span> <span class="verse"><a name="8">8</a>Wale wengine wote waliokuja kabla yangu ni wezi na wanyang`anyi, nao kondoo hawakuwasikiliza.</span> <span class="verse"><a name="9">9</a>Mimi ni mlango. Anayeingia kwa kupitia kwangu ataokolewa; ataingia na kutoka, na kupata malisho.</span> <span class="verse"><a name="10">10</a>Mwizi huja kwa shabaha ya kuiba, kuua na kuharibu. Mimi nimekuja mpate kuwa na uzima--uzima kamili.</span> <span class="verse"><a name="11">11</a>"Mimi ni mchungaji mwema. Mchungaji mwema huutoa uhai wake kwa ajili ya kondoo wake.</span> <span class="verse"><a name="12">12</a>Mtu wa kuajiriwa ambaye si mchungaji, na wala kondoo si mali yake, anapoona mbwa mwitu anakuja, huwaacha kondoo na kukimbia. Kisha mbwa mwitu huwakamata na kuwatawanya.</span> <span class="verse"><a name="13">13</a>Yeye hajali kitu juu ya kondoo kwa sababu yeye ni mtu wa mshahara tu.</span> <span class="verse"><a name="14">14</a>Mimi ni mchungaji mwema. Nawajua walio wangu, nao walio wangu wananijua mimi,</span> <span class="verse"><a name="15">15</a>kama vile Baba anijuavyo, nami nimjuavyo Baba. Mimi nayatoa maisha yangu kwa ajili yao.</span> <span class="verse"><a name="16">16</a>Tena ninao kondoo wengine ambao hawamo zizini humu. Inanibidi kuwaleta hao pia, nao wataisikia sauti yangu, na kutakuwako kundi moja na mchungaji mmoja.</span> <span class="verse"><a name="17">17</a>"Baba ananipenda kwani nautoa uhai wangu ili nipate kuupokea tena.</span> <span class="verse"><a name="18">18</a>Hakuna mtu anayeninyang`anya uhai wangu; mimi na nautoa kwa hiari yangu mwenyewe. Ninao uwezo wa kuutoa na uwezo wa kuuchukua tena. Hivi ndivyo Baba alivyoniamuru nifanye."</span> <span class="verse"><a name="19">19</a>Kukawa tena na mafarakano kati ya Wayahudi kwa sababu ya maneno haya.</span> <span class="verse"><a name="20">20</a>Wengi wao wakasema, "Ana pepo; tena ni mwendawazimu! Ya nini kumsikiliza?"</span> <span class="verse"><a name="21">21</a>Wengine wakasema, "Haya si maneno ya mwenye pepo. Je, pepo anaweza kuyafumbua macho ya vipofu?"</span> <span class="verse"><a name="22">22</a>Huko Yerusalemu kulikuwa na sikukuu ya Kutabaruku. Wakati huo ulikuwa wa baridi.</span> <span class="verse"><a name="23">23</a>Naye Yesu akawa anatembea Hekaluni katika ukumbi wa Solomoni.</span> <span class="verse"><a name="24">24</a>Basi, Wayahudi wakamzunguka, wakamwuliza, "Utatuacha katika mashaka mpaka lini? Kama wewe ndiye Kristo, basi, tuambie wazi."</span> <span class="verse"><a name="25">25</a>Yesu akawajibu, "Nimewaambieni, lakini hamsadiki. Kazi ninazozifanya mimi kwa jina la Baba yangu zinanishuhudia.</span> <span class="verse"><a name="26">26</a>Lakini ninyi hamsadiki kwa sababu ninyi si kondoo wangu.</span> <span class="verse"><a name="27">27</a>Kondoo wangu huisikia sauti yangu; mimi nawajua, nao hunifuata.</span> <span class="verse"><a name="28">28</a>Mimi nawapa uzima wa milele; nao hawatapotea milele, wala hakuna mtu atakayeweza kuwatoa mkononi mwangu.</span> <span class="verse"><a name="29">29</a>Baba yangu ambaye ndiye aliyenipa hao ni mkuu kuliko wote, wale hakuna awezaye kuwatoa mikononi mwake Baba.</span> <span class="verse"><a name="30">30</a>Mimi na Baba, tu mmoja."</span> <span class="verse"><a name="31">31</a>Basi, Wayahudi wakachukua mawe ili wamtupie.</span> <span class="verse"><a name="32">32</a>Yesu akawaambia, "Nimewaonyesheni kazi nyingi kutoka kwa Baba. Ni ipi kati ya hizo inayowafanya mnipige mawe?"</span> <span class="verse"><a name="33">33</a>Wayahudi wakamjibu, "Hatukupigi mawe kwa ajili ya tendo jema, ila kwa sababu ya kukufuru! Maana wajifanya kuwa Mungu hali wewe ni binadamu tu."</span> <span class="verse"><a name="34">34</a>Yesu akawajibu, "Je, haikuandikwa katika Sheria yenu: `Mimi nimesema, ninyi ni miungu?`</span> <span class="verse"><a name="35">35</a>Mungu aliwaita miungu wale waliopewa neno lake; nasi twajua kwamba Maandiko Matakatifu yasema ukweli daima.</span> <span class="verse"><a name="36">36</a>Je, yeye ambaye Baba alimweka wakfu na kumtuma ulimwenguni, mnamwambia: `Unakufuru`, eti kwa sababu nilisema: `Mimi ni Mwana wa Mungu?`</span> <span class="verse"><a name="37">37</a>Kama sifanyi kazi za Baba yangu msiniamini.</span> <span class="verse"><a name="38">38</a>Lakini ikiwa ninazifanya, hata kama hamniamini, walau ziaminini hizo kazi mpate kujua na kutambua kwamba Baba yuko ndani yangu, nami niko ndani yake."</span> <span class="verse"><a name="39">39</a>Wakajaribu tena kumkamata lakini akachopoka mikononi mwao.</span> <span class="verse"><a name="40">40</a>Yesu akaenda tena ng`ambo ya mto Yordani, mahali Yohane alipokuwa akibatiza, akakaa huko.</span> <span class="verse"><a name="41">41</a>Watu wengi walimwendea wakasema, "Yohane hakufanya ishara yoyote. Lakini yale yote Yohane aliyosema juu ya mtu huyu ni kweli kabisa."</span> <span class="verse"><a name="42">42</a>Watu wengi mahali hapo wakamwamini.</span> </p></div</div></div></body></html>