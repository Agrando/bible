<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/john/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/john">John</a> &gt <strong>Chapter 14</strong></div><p><span class="verse"><a name="1">1</a>Yesu aliwaambia, "Msifadhaike mioyoni mwenu. Mwaminini Mungu, niaminini na mimi pia.</span> <span class="verse"><a name="2">2</a>Nyumbani mwa Baba yangu mna makao mengi; la sivyo ningalikwisha waambieni. Sasa nakwenda kuwatayarishieni nafasi.</span> <span class="verse"><a name="3">3</a>Na nikienda na kuwatayarishieni nafasi, nitarudi na kuwachukueni kwangu, ili nanyi muwe pale nilipo mimi.</span> <span class="verse"><a name="4">4</a>Mnajua njia ya kwenda huko ninakokwenda."</span> <span class="verse"><a name="5">5</a>Thoma akamwuliza, "Bwana, hatujui unakokwenda, tutawezaje basi, kuijua hiyo njia?"</span> <span class="verse"><a name="6">6</a>Yesu akamjibu, "Mimi ni njia, na ukweli na uzima. Hakuna awezaye kwenda kwa Baba ila kwa kupitia kwangu.</span> <span class="verse"><a name="7">7</a>Ikiwa mnanijua mimi mnamjua na Baba yangu pia. Na tangu sasa, mnamjua, tena mmekwisha mwona."</span> <span class="verse"><a name="8">8</a>Filipo akamwambia, "Bwana, tuonyeshe Baba, nasi tutatosheka."</span> <span class="verse"><a name="9">9</a>Yesu akamwambia, "Filipo, nimekaa nanyi muda wote huu, nawe hujanijua? Aliyekwisha niona mimi amemwona Baba. Unawezaje basi, kusema: `Tuonyeshe Baba?`</span> <span class="verse"><a name="10">10</a>Je, huamini kwamba mimi niko ndani ya Baba, naye Baba yuko ndani yangu? Maneno ninayowaambieni nyote siyasemi kwa mamlaka yangu; Baba aliye ndani yangu anafanya kazi yake.</span> <span class="verse"><a name="11">11</a>Mnapaswa kuniamini ninaposema kwamba mimi niko ndani ya Baba naye Baba yuko ndani yangu. Ama sivyo, aminini kwa sababu ya mambo ninayofanya.</span> <span class="verse"><a name="12">12</a>Kweli nawaambieni, anayeniamini atafanya mambo ninayofanya mimi; naam, atafanya hata makuu zaidi, maana nakwenda kwa Baba.</span> <span class="verse"><a name="13">13</a>Na chochote mtakachoomba kwa jina langu nitafanya, ili Baba atukuzwe ndani ya Mwana.</span> <span class="verse"><a name="14">14</a>Mkiniomba chochote kwa jina langu, nitawafanyieni.</span> <span class="verse"><a name="15">15</a>"Mkinipenda mtazishika amri zangu.</span> <span class="verse"><a name="16">16</a>Nami nitamwomba Baba naye atawapeni Msaidizi mwingine, atakayekaa nanyi milele.</span> <span class="verse"><a name="17">17</a>Yeye ni Roho wa kweli. Ulimwengu hauwezi kumpokea kwa sababu hauwezi kumwona wala kumjua. Lakini ninyi mnamjua kwa sababu anabaki nanyi na yu ndani yenu.</span> <span class="verse"><a name="18">18</a>"Sitawaacha ninyi yatima; nitakuja tena kwenu.</span> <span class="verse"><a name="19">19</a>Bado kidogo nao ulimwengu hautaniona tena, lakini ninyi mtaniona; na kwa kuwa mimi ni hai, nanyi pia mtakuwa hai.</span> <span class="verse"><a name="20">20</a>Siku ile itakapofika mtajua kwamba mimi niko ndani ya Baba, nanyi mko ndani yangu, nami ndani yenu.</span> <span class="verse"><a name="21">21</a>Azipokeaye amri zangu na kuzishika, yeye ndiye anipendaye. Naye anipendaye mimi atapendwa na Baba yangu, nami nitampenda na kujidhihirisha kwake."</span> <span class="verse"><a name="22">22</a>Yuda (si yule Iskarioti) akamwambia, "Bwana, itawezekanaje wewe kujidhihirisha kwetu na si kwa ulimwengu?"</span> <span class="verse"><a name="23">23</a>Yesu akamjibu, "Mtu akinipenda atashika neno langu, na Baba yangu atampenda, nasi tutakuja kwake na kukaa naye.</span> <span class="verse"><a name="24">24</a>Asiyenipenda hashiki maneno yangu. Na neno mlilosikia si langu, bali ni lake Baba aliyenituma.</span> <span class="verse"><a name="25">25</a>"Nimewaambieni mambo haya nikiwa bado pamoja nanyi</span> <span class="verse"><a name="26">26</a>lakini Msaidizi, Roho Mtakatifu, ambaye Baba atamtuma kwa jina langu, atawafundisheni kila kitu na kuwakumbusheni yote niliyowaambieni.</span> <span class="verse"><a name="27">27</a>"Nawaachieni amani; nawapeni amani yangu. Siwapi ninyi kama vile ulimwengu ufanyavyo. Msiwe na wasiwasi, wala msifadhaike.</span> <span class="verse"><a name="28">28</a>Mlikwisha sikia nikiwaambieni: `Ninakwenda zangu, kisha nitarudi tena kwenu.` Kama mngalinipenda mngalifurahi kwa sababu ninakwenda kwa Baba, maana yeye ni mkuu kuliko mimi.</span> <span class="verse"><a name="29">29</a>Nimewaambieni haya sasa kabla hayajatokea, ili yatakapotokea mpate kuamini.</span> <span class="verse"><a name="30">30</a>Sitasema nanyi tena mambo mengi, maana mtawala wa ulimwengu huu anakuja. Kwangu mimi hawezi kitu;</span> <span class="verse"><a name="31">31</a>lakini ulimwengu unapaswa kujua kwamba nampenda Baba, na ndiyo maana nafanya kila kitu kama Baba alivyoniamuru. Simameni, tutoke hapa!"</span> </p></div</div></div></body></html>