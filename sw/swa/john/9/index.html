<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/john/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/john">John</a> &gt <strong>Chapter 9</strong></div><p><span class="verse"><a name="1">1</a>Yesu alipokuwa akipita alimwona mtu mmoja, kipofu tangu kuzaliwa.</span> <span class="verse"><a name="2">2</a>Basi, wanafunzi wakamwuliza, "Mwalimu! Ni nani aliyetenda dhambi: mtu huyu, ama wazazi wake, hata akazaliwa kipofu?"</span> <span class="verse"><a name="3">3</a>Yesu akajibu, "Jambo hili halikutukia kwa sababu ya dhambi zake yeye, wala dhambi za wazazi wake; ila alizaliwa kipofu ili nguvu ya Mungu ionekane ikifanya kazi ndani yake.</span> <span class="verse"><a name="4">4</a>Kukiwa bado mchana yatupasa kuendelea kufanya kazi za yule aliyenituma; maana usiku unakuja ambapo mtu hawezi kufanya kazi.</span> <span class="verse"><a name="5">5</a>Wakati ningali ulimwenguni, mimi ni mwanga wa ulimwengu."</span> <span class="verse"><a name="6">6</a>Baada ya kusema hayo, akatema mate chini, akafanyiza tope, akampaka yule kipofu machoni,</span> <span class="verse"><a name="7">7</a>akamwambia, "Nenda ukanawe katika bwawa la Siloamu." (maana ya jina hili ni "aliyetumwa"). Basi, huyo kipofu akaenda, akanawa, kisha akarudi akiwa anaona.</span> <span class="verse"><a name="8">8</a>Basi, jirani zake na wale waliokuwa wanajua kwamba hapo awali alikuwa maskini mwombaji, wakasema, "Je, huyu siye yule maskini aliyekuwa akiketi na kuomba?"</span> <span class="verse"><a name="9">9</a>Baadhi yao wakasema, "Ndiye." Wengine wakasema, "La! Ila anafanana naye." Lakini huyo aliyekuwa kipofu akasema, "Ni mimi!"</span> <span class="verse"><a name="10">10</a>Basi, wakamwuliza, "Sasa, macho yako yalipataje kufumbuliwa?"</span> <span class="verse"><a name="11">11</a>Naye akawajibu, "Yule mtu aitwaye Yesu alifanya tope, akanipaka machoni na kuniambia: `Nenda ukanawe katika bwawa la Siloamu.` Basi, mimi nikaenda, nikanawa, nikapata kuona."</span> <span class="verse"><a name="12">12</a>Wakamwuliza, "Yeye yuko wapi?" Naye akawajibu, "Mimi sijui!"</span> <span class="verse"><a name="13">13</a>Kisha wakampeleka huyo mtu aliyekuwa kipofu kwa Mafarisayo.</span> <span class="verse"><a name="14">14</a>Siku hiyo Yesu alipofanya tope na kumfumbua macho mtu huyo, ilikuwa siku ya Sabato.</span> <span class="verse"><a name="15">15</a>Basi, Mafarisayo wakamwuliza mtu huyo, "Umepataje kuona?" Naye akawaambia, "Alinipaka tope machoni, nami nikanawa na sasa naona."</span> <span class="verse"><a name="16">16</a>Baadhi ya Mafarisayo wakasema, "Mtu huyu hakutoka kwa Mungu, maana hashiki sheria ya Sabato." Lakini wengine wakasema, "Mtu mwenye dhambi awezaje kufanya ishara za namna hii?" Kukawa na mafarakano kati yao.</span> <span class="verse"><a name="17">17</a>Wakamwuliza tena huyo mtu aliyekuwa kipofu, "Maadam yeye amekufungua macho, wasemaje juu yake?" Naye akawaambia, "Yeye ni nabii!"</span> <span class="verse"><a name="18">18</a>Viongozi wa Wayahudi hawakusadiki kwamba mtu huyo alikuwa kipofu hapo awali na sasa anaona mpaka walipowaita wazazi wake.</span> <span class="verse"><a name="19">19</a>Basi, wakawauliza hao wazazi, "Je, huyu ndiye mtoto wenu ambaye ninyi mwasema alizaliwa kipofu? Sasa amepataje kuona?"</span> <span class="verse"><a name="20">20</a>Wazazi wake wakajibu, "Tunajua kwamba huyu ni mtoto wetu, na kwamba alizaliwa kipofu.</span> <span class="verse"><a name="21">21</a>Lakini amepataje kuona, hatujui; na wala hatumjui yule aliyemfumbua macho. Mwulizeni yeye mwenyewe; yeye ni mtu mzima, anaweza kujitetea mwenyewe."</span> <span class="verse"><a name="22">22</a>Wazazi wake walisema hivyo kwa sababu waliwaogopa viongozi wa Wayahudi kwani viongozi hao walikuwa wamepatana ya kwamba mtu yeyote atakayekiri kwamba Yesu ni Kristo atafukuzwa nje ya sunagogi.</span> <span class="verse"><a name="23">23</a>Ndiyo maana wazazi wake walisema: "Yeye ni mtu mzima, mwulizeni."</span> <span class="verse"><a name="24">24</a>Basi, wakamwita tena aliyekuwa kipofu, wakamwambia, "Sema ukweli mbele ya Mungu! Sisi tunajua kwamba mtu huyu ni mwenye dhambi."</span> <span class="verse"><a name="25">25</a>Yeye akajibu, "Kama ni mwenye dhambi mimi sijui. Lakini kitu kimoja najua: Nilikuwa kipofu, na sasa naona."</span> <span class="verse"><a name="26">26</a>Basi, wakamwuliza, "Alikufanyia nini? Alikufumbuaje macho yako?"</span> <span class="verse"><a name="27">27</a>Huyo mtu akawajibu, "Nimekwisha waambieni, nanyi hamkusikiliza; kwa nini mwataka kusikia tena? Je, ninyi pia mnataka kuwa wafuasi wake?"</span> <span class="verse"><a name="28">28</a>Lakini wao wakamtukana wakisema, "Wewe ni mfuasi wake; sisi ni wafuasi wa Mose.</span> <span class="verse"><a name="29">29</a>Sisi tunajua kwamba Mungu alisema na Mose, lakini mtu huyu hatujui ametoka wapi!"</span> <span class="verse"><a name="30">30</a>Naye akawajibu, "Hili ni jambo la kushangaza! Ninyi hamjui ametoka wapi, lakini amenifumbua macho yangu!</span> <span class="verse"><a name="31">31</a>Tunajua kwamba Mungu hawasikilizi watu wenye dhambi, ila humsikiliza yeyote mwenye kumcha na kutimiza mapenzi yake.</span> <span class="verse"><a name="32">32</a>Tangu mwanzo wa ulimwengu haijasikika kwamba mtu ameyafumbua macho ya mtu aliyezaliwa kipofu.</span> <span class="verse"><a name="33">33</a>Kama mtu huyu hakutoka kwa Mungu, hangeweza kufanya chochote!"</span> <span class="verse"><a name="34">34</a>Wao wakamjibu, "Wewe ulizaliwa na kulelewa katika dhambi; unawezaje kutufundisha sisi?" Basi, wakamfukuzia mbali.</span> <span class="verse"><a name="35">35</a>Yesu alisikia kwamba walikuwa wamemfukuzia mbali, naye alipomkuta akamwuliza, "Je, wewe unamwamini Mwana wa Mtu?"</span> <span class="verse"><a name="36">36</a>Huyo mtu akajibu, "Mheshimiwa, niambie yeye ni nani, ili nipate kumwamini."</span> <span class="verse"><a name="37">37</a>Yesu akamwambia, "Umekwisha mwona, naye ndiye anayesema nawe sasa."</span> <span class="verse"><a name="38">38</a>Basi, huyo mtu akasema, "Ninaamini Bwana!" Akamsujudia.</span> <span class="verse"><a name="39">39</a>Yesu akasema, "Mimi nimekuja ulimwenguni kutoa hukumu, kusudi wasioona wapate kuona, na wale wanaoona wawe vipofu."</span> <span class="verse"><a name="40">40</a>Baadhi ya Mafarisayo waliokuwa pamoja naye walisikia maneno hayo, wakamwuliza, "Je, sisi pia ni vipofu?"</span> <span class="verse"><a name="41">41</a>Yesu akawajibu, "Kama mngekuwa vipofu, hamngekuwa na hatia; lakini sasa ninyi mwasema: `Sisi tunaona`, na hiyo yaonyesha kwamba mna hatia bado.</span> </p></div</div></div></body></html>