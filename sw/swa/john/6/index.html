<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/john/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/john">John</a> &gt <strong>Chapter 6</strong></div><p><span class="verse"><a name="1">1</a>Baada ya hayo, Yesu alivuka ziwa Galilaya (au Ziwa Tiberia).</span> <span class="verse"><a name="2">2</a>Umati mkubwa wa watu ulimfuata kwa sababu watu hao walikuwa wameona ishara alizokuwa akifanya kwa kuwaponya wagonjwa.</span> <span class="verse"><a name="3">3</a>Yesu alipanda mlimani, akaketi pamoja na wanafunzi wake.</span> <span class="verse"><a name="4">4</a>Sikukuu ya Wayahudi iitwayo Pasaka ilikuwa imekaribia.</span> <span class="verse"><a name="5">5</a>Basi, Yesu na alipotazama na kuona umati wa watu ukija kwake, alimwambia Filipo, "Tununue wapi mikate ili watu hawa wapate kula?"</span> <span class="verse"><a name="6">6</a>Alisema hivyo kwa kumjaribu Filipo, kwani alijua mwenyewe atakalofanya.)</span> <span class="verse"><a name="7">7</a>Filipo akamjibu, "Mikate ya denari mia mbili za fedha haiwatoshi watu hawa hata kama ila mmoja atapata kipande kidogo tu!"</span> <span class="verse"><a name="8">8</a>Mmoja wa wanafunzi wake aitwaye Andrea, nduguye Simoni Petro, akamwambia,</span> <span class="verse"><a name="9">9</a>"Yupo hapa mtoto mmoja aliye na mikate mitano ya shayiri na samaki wawili; lakini hivi vyatosha nini kwa watu wengi kama hawa?"</span> <span class="verse"><a name="10">10</a>Yesu akasema, "Waketisheni watu." Palikuwa na nyasi tele mahali hapo. Basi, watu wakaketi, jumla yapata wanaume elfu tano.</span> <span class="verse"><a name="11">11</a>Yesu akaitwaa ile mikate, akamshukuru Mungu, akawagawia watu waliokuwa wameketi; akafanya vivyo hivyo na wale samaki, kila mtu akapata kadiri alivyotaka.</span> <span class="verse"><a name="12">12</a>Watu waliposhiba Yesu akawaambia wanafunzi wake, "Kusanyeni vipande vilivyobaki visipotee."</span> <span class="verse"><a name="13">13</a>Basi, wakakusanya vipande vya mikate ya shayiri walivyobakiza wale watu waliokula, wakajaza vikapu kumi na viwili.</span> <span class="verse"><a name="14">14</a>Watu walipoiona ishara hiyo aliyoifanya Yesu, wakasema, "Hakika huyu ndiye nabii anayekuja ulimwenguni."</span> <span class="verse"><a name="15">15</a>Yesu akajua ya kuwa watu walitaka kumchukua wamfanye mfalme, akaondoka tena, akaenda mlimani peke yake. ic</span> <span class="verse"><a name="16">16</a>Ilipokuwa jioni wanafunzi wake waliteremka hadi ziwani,</span> <span class="verse"><a name="17">17</a>wakapanda mashua ili wavuke kwenda Kafarnaumu. Giza lilikuwa limeingia, na Yesu alikuwa hajawafikia bado.</span> <span class="verse"><a name="18">18</a>Ziwa likaanza kuchafuka kwa sababu upepo mkali ulikuwa unavuma.</span> <span class="verse"><a name="19">19</a>Wanafunzi walipokuwa wamekwenda umbali wa kilomita tano au sita, walimwona Yesu akitembea juu ya maji, anakaribia mashua; wakaogopa sana.</span> <span class="verse"><a name="20">20</a>Yesu akawaambia, "Ni mimi, msiogope!"</span> <span class="verse"><a name="21">21</a>Walifurahi kumchukua Yesu katika mashua; na mara mashua ikawasili nchi kavu walipokuwa wanakwenda.</span> <span class="verse"><a name="22">22</a>Kesho yake umati wa watu wale waliobaki upande wa pili wa ziwa walitambua kwamba kulikuwa na mashua moja tu pale, na Yesu hakuingia katika mashua pamoja na wanafunzi wake, ila wanafunzi hao walikuwa wamekwenda zao peke yao.</span> <span class="verse"><a name="23">23</a>Mashua nyingine kutoka Tiberia zilifika mahali hapo watu walipokula ile mikate, Bwana alipokwisha mshukuru Mungu.</span> <span class="verse"><a name="24">24</a>Basi, hao watu walipogundua kwamba Yesu na wanafunzi wake hawakuwapo mahali hapo, walipanda mashua, wakaenda Kafarnaumu wakimtafuta.</span> <span class="verse"><a name="25">25</a>Wale watu walipomkuta Yesu ng`ambo ya pili wa ziwa walimwuliza, "Mwalimu, ulifika lini hapa?"</span> <span class="verse"><a name="26">26</a>Yesu akawajibu, "Kweli nawaambieni, mnanitafuta si kwa kuwa mmeona ishara, bali kwa sababu mlikula ile mikate mkashiba.</span> <span class="verse"><a name="27">27</a>Msikishughulikie chakula kiharibikacho; kishugulikieni chakula kidumucho kwa ajili ya uzima wa milele. Mwana wa Mtu ambaye Baba amemthibitisha atawapeni chakula hicho."</span> <span class="verse"><a name="28">28</a>Wao wakamwuliza, "Tufanye nini ili tuweze kuzitenda kazi za Mungu?"</span> <span class="verse"><a name="29">29</a>Yesu akawajibu, "Hii ndiyo kazi anayotaka Mungu muifanye: kumwamini yule aliyemtuma."</span> <span class="verse"><a name="30">30</a>Hapo wakamwambia, "Utafanya ishara gani ili tuione tupate kukuamini? Utafanya kitu gani?</span> <span class="verse"><a name="31">31</a>Wazee wetu walikula mana kule jangwani, kama yasemavyo Maandiko: `Aliwalisha mkate kutoka mbinguni."`</span> <span class="verse"><a name="32">32</a>Yesu akawaambia, "Kweli nawaambieni, Mose hakuwapeni mkate kutoka mbinguni; Baba yangu ndiye awapaye ninyi mkate halisi kutoka mbinguni.</span> <span class="verse"><a name="33">33</a>Maana mkate wa Mungu ni yule ashukaye kutoka mbinguni na aupaye ulimwengu uzima."</span> <span class="verse"><a name="34">34</a>Basi, wakamwambia, "Mheshimiwa, tupe daima mkate huo."</span> <span class="verse"><a name="35">35</a>Yesu akawaambia, "Mimi ndimi mkate wa uzima. Anayekuja kwangu hataona njaa; anayeniamini hataona kiu kamwe.</span> <span class="verse"><a name="36">36</a>Lakini niliwaambieni kwamba ingawa mmeniona hamniamini.</span> <span class="verse"><a name="37">37</a>Wote anaonipa Baba watakuja kwangu; nami sitamtupa nje yeyote anayekuja kwangu,</span> <span class="verse"><a name="38">38</a>kwani nimeshuka kutoka mbinguni si kwa ajili ya kufanya matakwa yangu, ila kutimiza matakwa ya yule aliyenituma.</span> <span class="verse"><a name="39">39</a>Na matakwa ya yule aliyenituma ndiyo haya: nisimpoteze hata mmoja kati ya wale alionipa, ila niwafufue wote Siku ya mwisho.</span> <span class="verse"><a name="40">40</a>Maana anachotaka Baba yangu ndicho hiki: kila amwonaye Mwana na kumwamini awe na uzima wa milele; nami nitamfufua Siku ya mwisho."</span> <span class="verse"><a name="41">41</a>Basi, Wayahudi wakaanza kunung`unika kwa kuwa alisema: "Mimi ni mkate ulioshuka kutoka mbinguni."</span> <span class="verse"><a name="42">42</a>Wakasema, "Je, huyu si mwana wa Yosefu? Tunawajua baba yake na mama yake! Basi, anawezaje kusema kwamba ameshuka kutoka mbinguni?"</span> <span class="verse"><a name="43">43</a>Yesu akawaambia, "Acheni kunung`unika ninyi kwa ninyi.</span> <span class="verse"><a name="44">44</a>Hakuna mtu awezaye kuja kwangu, Baba aliyenituma asipomvuta kwangu; nami nitamfufua mtu huyo Siku ya mwisho.</span> <span class="verse"><a name="45">45</a>Manabii wameandika: `Watu wote watafundishwa na Mungu.` Kila mtu anayemsikia Baba na kujifunza kutoka kwake, huja kwangu.</span> <span class="verse"><a name="46">46</a>Hii haina maana kwamba yupo mtu aliyemwona Baba, isipokuwa yule aliyetoka kwa Mungu; huyo ndiye aliyemwona Baba.</span> <span class="verse"><a name="47">47</a>Kweli, nawaambieni, anayeamini anao uzima wa milele.</span> <span class="verse"><a name="48">48</a>Mimi ni mkate wa uzima.</span> <span class="verse"><a name="49">49</a>Wazee wenu walikula mana kule jangwani, lakini walikufa.</span> <span class="verse"><a name="50">50</a>Huu ndio mkate kutoka mbinguni; mkate ambao anayekula hatakufa.</span> <span class="verse"><a name="51">51</a>Mimi ni mkate hai ulioshuka kutoka mbinguni. Mtu yeyote akila mkate huu ataishi milele. Na mkate nitakaompa ni mwili wangu ninaoutoa kwa ajili ya uzima wa ulimwengu."</span> <span class="verse"><a name="52">52</a>Ndipo Wayahudi wakaanza kubishana kati yao:</span> <span class="verse"><a name="53">53</a>Yesu akawaambia, "Kweli nawaambieni, msipokula mwili wa Mwana wa Mtu na kunywa damu yake, hamtakuwa na uzima ndani yenu.</span> <span class="verse"><a name="54">54</a>Anayekula mwili wangu na kunywa damu yangu anao uzima wa milele nami nitamfufua siku ya mwisho.</span> <span class="verse"><a name="55">55</a>Maana mwili wangu ni chakula cha kweli, na damu yangu ni kinywaji cha kweli.</span> <span class="verse"><a name="56">56</a>Aulaye mwili wangu na kunywa damu yangu, akaa ndani yangu, nami nakaa ndani yake.</span> <span class="verse"><a name="57">57</a>Baba aliye hai alinituma, nami naishi kwa sababu yake; vivyo hivyo anilaye mimi ataishi pia kwa sababu yangu.</span> <span class="verse"><a name="58">58</a>Basi, huu ndio mkate ulioshuka kutoka mbinguni; si kama mana waliyokula babu zetu, wakafa. Aulaye mkate huu ataishi milele."</span> <span class="verse"><a name="59">59</a>Yesu alisema hayo alipokuwa akifundisha katika sunagogi kule Kafarnaumu.</span> <span class="verse"><a name="60">60</a>Basi, wengi wa wafuasi wake waliposikia hayo, wakasema, "Haya ni mambo magumu! Nani awezaye kuyasikiliza?"</span> <span class="verse"><a name="61">61</a>Yesu alijua bila kuambiwa na mtu kwamba wanafunzi wake walikuwa wananung`unika juu ya jambo hilo, akawauliza, "Je, jambo hili linawafanya muwe na mashaka?</span> <span class="verse"><a name="62">62</a>Itakuwaje basi, mtakapomwona Mwana wa Mtu akipanda kwenda kule alikokuwa kwanza?</span> <span class="verse"><a name="63">63</a>Roho ndiye atiaye uzima; binadamu peke yake hawezi. Maneno niliyowaambieni ni Roho, ni uzima.</span> <span class="verse"><a name="64">64</a>Hata hivyo, wako baadhi yenu wasioamini." (Yesu alisema hivyo kwani alijua tangu mwanzo ni kina nani wasioamini, na pia ni nani atakayemsaliti.)</span> <span class="verse"><a name="65">65</a>Kisha akasema, "Ndiyo maana niliwaambieni kwamba hakuna awezaye kuja kwangu asipowezeshwa na Baba yangu."</span> <span class="verse"><a name="66">66</a>Kutokana na hayo, wengi wa wafuasi wake walirudi nyuma wasiandamane naye tena.</span> <span class="verse"><a name="67">67</a>Basi, Yesu akawauliza wale kumi na wawili, "Je, nanyi pia mwataka kwenda zenu?"</span> <span class="verse"><a name="68">68</a>Simoni Petro akamjibu, "Bwana, tutakwenda kwa nani? Wewe unayo maneno yaletayo uzima wa milele.</span> <span class="verse"><a name="69">69</a>Sisi tunaamini, na tunajua kwamba wewe ndiwe yule Mtakatifu wa Mungu."</span> <span class="verse"><a name="70">70</a>Yesu akawaambia, "Je, sikuwachagua ninyi kumi na wawili? Hata hivyo, mmoja wenu ni Ibilisi!"</span> <span class="verse"><a name="71">71</a>Yesu alisema hayo juu ya Yuda, mwana wa Simoni Iskarioti; maana huyu alikuwa ndiye atakayemsaliti, ingawa alikuwa mmoja wa wale kumi na wawili.</span> </p></div</div></div></body></html>