<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/john/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/john">John</a> &gt <strong>Chapter 20</strong></div><p><span class="verse"><a name="1">1</a>Alfajiri na mapema Jumapili, kukiwa bado na giza, Maria Magdalene alikwenda kaburini, akaliona lile jiwe limeondolewa mlangoni pa kaburi.</span> <span class="verse"><a name="2">2</a>Basi, akaenda mbio hadi kwa Petro na yule mwanafunzi mwingine ambaye Yesu alimpenda, akawaambia, "Wamemwondoa Bwana kaburini, na wala hatujui walikomweka."</span> <span class="verse"><a name="3">3</a>Petro pamoja na yule mwanafunzi mwingine wakaenda kaburini.</span> <span class="verse"><a name="4">4</a>Wote wawili walikimbia lakini yule mwanafunzi mwingine alikimbia mbio zaidi kuliko Petro, akatangulia kufika kaburini.</span> <span class="verse"><a name="5">5</a>Alipoinama na kuchungulia ndani, aliona sanda, lakini hakuingia ndani.</span> <span class="verse"><a name="6">6</a>Simoni Petro naye akaja akimfuata, akaingia kaburini; humo akaona sanda,</span> <span class="verse"><a name="7">7</a>na kile kitambaa alichofungwa Yesu kichwani. Hicho kitambaa hakikuwekwa pamoja na hiyo sanda, bali kilikuwa kimekunjwa na kuwekwa mahali peke yake.</span> <span class="verse"><a name="8">8</a>Kisha yule mwanafunzi mwingine aliyemtangulia kufika kaburini, akaingia pia ndani, akaona, akaaamini.</span> <span class="verse"><a name="9">9</a>Walikuwa bado hawajaelewa Maandiko Matakatifu yaliyosema kwamba ilikuwa lazima afufuke kutoka wafu).</span> <span class="verse"><a name="10">10</a>Basi, hao wanafunzi wakarudi nyumbani.</span> <span class="verse"><a name="11">11</a>Maria alikuwa amesimama nje ya kaburi, akilia. Huku akiwa bado analia, aliinama na kuchungulia kaburini,</span> <span class="verse"><a name="12">12</a>akawaona malaika wawili waliovaa mavazi meupe, wameketi pale mwili wa Yesu ulipokuwa umelazwa, mmoja kichwani na wa pili miguuni.</span> <span class="verse"><a name="13">13</a>Hao malaika wakamwuliza, "Mama, kwa nini unalia?" Naye akawaambia, "Wamemwondoa Bwana wangu, na wala sijui walikomweka!"</span> <span class="verse"><a name="14">14</a>Baada ya kusema hayo, aligeuka nyuma, akamwona Yesu amesimama hapo, lakini asitambue ya kuwa ni Yesu.</span> <span class="verse"><a name="15">15</a>Yesu akamwuliza, "Mama, kwa nini unalia? Unamtafuta nani?" Maria, akidhani kwamba huyo ni mtunza bustani, akamwambia, "Mheshimiwa, kama ni wewe umemwondoa, niambie ulikomweka, nami nitamchukua."</span> <span class="verse"><a name="16">16</a>Yesu akamwambia, "Maria!" Naye Maria akageuka, akamwambia kwa Kiebrania, "Raboni" (yaani "Mwalimu").</span> <span class="verse"><a name="17">17</a>Yesu akamwambia, "Usinishike; sijakwenda bado juu kwa Baba. Lakini nenda kwa ndugu zangu uwaambie: nakwenda juu kwa Baba yangu na Baba yenu, Mungu wangu na Mungu wenu."</span> <span class="verse"><a name="18">18</a>Hivyo Maria Magdalene akaenda akawapa habari wale wanafunzi kuwa amemwona Bwana, na kwamba alikuwa amemwambia hivyo.</span> <span class="verse"><a name="19">19</a>Ilikuwa jioni ya siku hiyo ya Jumapili. Wanafunzi walikuwa wamekutana pamoja ndani ya nyumba, na milango ilikuwa imefungwa kwa sababu waliwaogopa viongozi wa Wayahudi. Basi, Yesu akaja, akasimama kati yao, akawaambia, "Amani kwenu!"</span> <span class="verse"><a name="20">20</a>Alipokwisha sema hayo, akawaonyesha mikono yake na ubavu wake. Basi, hao wanafunzi wakafurahi mno kumwona Bwana.</span> <span class="verse"><a name="21">21</a>Yesu akawaambia tena, "Amani kwenu! Kama vile Baba alivyonituma mimi, nami nawatuma ninyi."</span> <span class="verse"><a name="22">22</a>Alipokwisha sema hayo, akawapulizia na kuwaambia, "Pokeeni Roho Mtakatifu.</span> <span class="verse"><a name="23">23</a>Mkiwasamehe watu dhambi zao, wamesamehewa; msipowaondolea, hawasamehewi."</span> <span class="verse"><a name="24">24</a>Thoma mmoja wa wale kumi na wawili (aitwaye Pacha), hakuwa pamoja nao wakati Yesu alipokuja.</span> <span class="verse"><a name="25">25</a>Basi, wale wanafunzi wengine wakamwambia, "Tumemwona Bwana." Thoma akawaambia, "Nisipoona mikononi mwake alama za misumari, na kutia kidole changu katika kovu hizo, na kutia mkono wangu ubavuni mwake, sitasadiki."</span> <span class="verse"><a name="26">26</a>Basi, baada ya siku nane hao wanafunzi walikuwa tena pamoja mle ndani, na Thoma alikuwa pamoja nao. Milango ilikuwa imefungwa, lakini Yesu akaja, akasimama kati yao, akasema, "Amani kwenu!"</span> <span class="verse"><a name="27">27</a>Kisha akamwambia Thoma, "Lete kidole chako hapa uitazame mikono yangu; lete mkono wako ukautie ubavuni mwangu. Usiwe na mashaka, ila amini!"</span> <span class="verse"><a name="28">28</a>Thoma akamjibu, "Bwana wangu na Mungu wangu!"</span> <span class="verse"><a name="29">29</a>Yesu akamwambia, "Je, unaamini kwa kuwa umeniona? Heri yao wale ambao hawajaona, lakini wameamini."</span> <span class="verse"><a name="30">30</a>Yesu alifanya mbele ya wanafunzi wake ishara nyingine nyingi ambazo hazikuandikwa katika kitabu hiki.</span> <span class="verse"><a name="31">31</a>Lakini hizi zimeandikwa ili mpate kuamini kwamba Yesu ni Kristo, Mwana wa Mungu; na kwa kuamini mpate kuwa na uzima kwa nguvu ya jina lake.</span> </p></div</div></div></body></html>