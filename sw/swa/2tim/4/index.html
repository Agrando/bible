<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/2tim/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/2tim">2 Timothy</a> &gt <strong>Chapter 4</strong></div><p><span class="verse"><a name="1">1</a>Nakuamuru mbele ya Mungu, na mbele ya Kristo Yesu atakayewahukumu watu walio hai na wafu, na kwa sababu anakuja kutawala akiwa Mfalme:</span> <span class="verse"><a name="2">2</a>hubiri huo ujumbe, sisitiza kuutangaza (iwe ni wakati wa kufaa au wakati usiofaa), karipia, onya na himiza watu ukiwafundisha kwa uvumilivu wote.</span> <span class="verse"><a name="3">3</a>Utakuja wakati ambapo watu hawatasikiliza mafundisho ya kweli, ila watafuata tamaa zao wenyewe na kujikusanyia walimu tele watakaowaambia mambo yale tu ambayo masikio yao yako tayari kusikia.</span> <span class="verse"><a name="4">4</a>Watakataa kuusikia ukweli, watageukia hadithi za uongo.</span> <span class="verse"><a name="5">5</a>Wewe, lakini, uwe macho katika kila hali; vumilia mateso, fanya kazi ya mhubiri wa Habari Njema, timiza kikamilifu utumishi wako.</span> <span class="verse"><a name="6">6</a>Kwa upande wangu mimi, niko karibu kabisa kutolewa dhabihu na wakati wa kufariki kwangu umefika.</span> <span class="verse"><a name="7">7</a>Nimefanya bidii katika mashindano, nimemaliza safari yote na imani nimeitunza.</span> <span class="verse"><a name="8">8</a>Na sasa imebakia tu kupewa tuzo la ushindi kwa maisha ya uadilifu, tuzo ambalo Bwana Hakimu wa haki, atanipa mimi Siku ile na wala si mimi tu, ila na wale wote wanaotazamia kwa upendo kutokea kwake.</span> <span class="verse"><a name="9">9</a>Fanya bidii kuja kwangu karibuni.</span> <span class="verse"><a name="10">10</a>Dema ameupenda ulimwengu huu akaniacha na kwenda zake Thesalonike. Kreske amekwenda Galatia, na Tito amekwenda Dalmatia.</span> <span class="verse"><a name="11">11</a>Luka peke yake ndiye aliye hapa pamoja nami. Mpate Marko uje naye, kwa maana ataweza kunisaidia katika kazi yangu.</span> <span class="verse"><a name="12">12</a>Nilimtuma Tukiko kule Efeso.</span> <span class="verse"><a name="13">13</a>Utakapokuja niletee koti langu nililoacha kwa Karpo kule Troa; niletee pia vile vitabu, na hasa vile vilivyotengenezwa kwa ngozi. ic</span> <span class="verse"><a name="14">14</a>Yule sonara aitwaye Aleksanda amenitendea maovu mengi; Bwana atamlipa kufuatana na hayo matendo yake.</span> <span class="verse"><a name="15">15</a>Jihadhari naye kwa sababu aliupinga ujumbe wetu kwa ukali.</span> <span class="verse"><a name="16">16</a>Wakati nilipojitetea kwa mara ya kwanza hakuna mtu aliyesimama upande wangu; wote waliniacha. Mungu asiwahesabie kosa hilo!</span> <span class="verse"><a name="17">17</a>Lakini, Bwana alikaa pamoja nami, akanipa nguvu, hata nikaweza kuutangaza ujumbe wote, watu wa mataifa wausikie; tena nikaokolewa katika hukumu ya kifo kama kinywani mwa simba.</span> <span class="verse"><a name="18">18</a>Bwana ataniokoa na mambo yote maovu, na kunichukua salama mpaka katika Utawala wake wa mbinguni. Kwake uwe utukufu milele na milele! Amina.</span> <span class="verse"><a name="19">19</a>Wasalimu Priska na Akula, pamoja na jamaa ya Onesiforo.</span> <span class="verse"><a name="20">20</a>Erasto alibaki Korintho, naye Trofimo nilimwacha Mileto kwa sababu alikuwa mgonjwa.</span> <span class="verse"><a name="21">21</a>Fanya bidii kuja kabla ya majira ya baridi. Ebulo, Pude, Lino na Klaudia wanakusalimu; vilevile ndugu wengine wote.</span> <span class="verse"><a name="22">22</a>Bwana awe nawe rohoni mwako. Nawatakieni nyote neema.</span> </p></div</div></div></body></html>