<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/1thess/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/1thess">1 Thessalonians</a> &gt <strong>Chapter 5</strong></div><p><span class="verse"><a name="1">1</a>Ndugu, hakuna haja ya kuwaandikieni juu ya nyakati na majira yatakapotukia mambo haya.</span> <span class="verse"><a name="2">2</a>Maana ninyi wenyewe mwajua kwamba Siku ya Bwana itakuja kama mwizi ajavyo usiku.</span> <span class="verse"><a name="3">3</a>Watu watakapokuwa wanasema: "Kila kitu ni shwari na salama" ndipo uharibifu utakapowaangukia ghafla! Mambo hayo yatatukia ghafla kama uchungu wa uzazi unavyomjia mama anayejifungua, wala watu hawataweza kuepukana nayo.</span> <span class="verse"><a name="4">4</a>Lakini ninyi ndugu, hamko gizani, na siku hiyo haipaswi kuwajieni ghafla kama vile mwizi.</span> <span class="verse"><a name="5">5</a>Ninyi nyote ni watu mnaoishi katika mwanga, watu wa mchana. Sisi si watu wa usiku, wala wa giza.</span> <span class="verse"><a name="6">6</a>Basi, tusilale usingizi kama wengine; tunapaswa kukesha na kuwa na kiasi.</span> <span class="verse"><a name="7">7</a>Wanaolala hulala usiku, na walevi hulewa usiku.</span> <span class="verse"><a name="8">8</a>Lakini sisi ni watu wa mchana na tunapaswa kuwa na kiasi. Tunapaswa kuvaa imani na upendo kama vazi la kujikinga kifuani, na tumaini letu la wokovu kama kofia ya chuma.</span> <span class="verse"><a name="9">9</a>Maana Mungu hakututeua ili tuangamizwe na ghadhabu yake, bali tuupate wokovu kwa njia ya Bwana wetu Yesu Kristo,</span> <span class="verse"><a name="10">10</a>ambaye alikufa kwa ajili yetu, ili tuishi pamoja naye, iwe tu hai au tumekufa.</span> <span class="verse"><a name="11">11</a>Kwa hiyo farijianeni na kusaidiana ninyi kwa ninyi kama mnavyofanya sasa.</span> <span class="verse"><a name="12">12</a>Ndugu, tunawaombeni muwastahi wale wanaofanya kazi kati yenu, wale wanaowaongoza na kuwafundisheni kuhusu maisha ya Kikristo.</span> <span class="verse"><a name="13">13</a>Wapeni heshima kubwa na kuwapenda kwa sababu ya kazi wanayofanya. Muwe na amani kati yenu.</span> <span class="verse"><a name="14">14</a>Ndugu, tunawahimizeni muwaonye watu walio wavivu, muwatie moyo watu wanyonge, muwasaidie watu dhaifu, muwe na subira kwa wote.</span> <span class="verse"><a name="15">15</a>Angalieni mtu yeyote asimlipe mwingine maovu kwa maovu, ila nia yenu iwe kutendeana mema daima na kuwatendea mema watu wote.</span> <span class="verse"><a name="16">16</a>Furahini daima,</span> <span class="verse"><a name="17">17</a>salini kila wakati</span> <span class="verse"><a name="18">18</a>na muwe na shukrani katika kila hali. Hayo ndiyo anayotaka Mungu kwenu katika kuungana kwenu na Kristo Yesu.</span> <span class="verse"><a name="19">19</a>Msimpinge Roho Mtakatifu;</span> <span class="verse"><a name="20">20</a>msidharau unabii.</span> <span class="verse"><a name="21">21</a>Pimeni kila kitu: zingatieni kilicho chema,</span> <span class="verse"><a name="22">22</a>na epukeni kila aina ya uovu.</span> <span class="verse"><a name="23">23</a>Mungu anayetupatia amani awafanye ninyi watakatifu kwa kila namna na kuzilinda nafsi zenu--roho, mioyo na miili yenu--mbali na hatia yoyote wakati wa kuja kwake Bwana wetu Yesu Kristo.</span> <span class="verse"><a name="24">24</a>Yeye anayewaita ninyi atafanya hivyo kwani ni mwaminifu.</span> <span class="verse"><a name="25">25</a>Ndugu, tuombeeni na sisi pia.</span> <span class="verse"><a name="26">26</a>Wasalimuni ndugu wote kwa ishara ya upendo.</span> <span class="verse"><a name="27">27</a>Nawahimizeni kwa jina la Bwana muwasomee ndugu zetu wote barua hii.</span> <span class="verse"><a name="28">28</a>Tunawatakieni neema ya Bwana wetu Yesu Kristo.</span> </p></div</div></div></body></html>