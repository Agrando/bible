<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/rom/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/rom">Romans</a> &gt <strong>Chapter 3</strong></div><p><span class="verse"><a name="1">1</a>Basi, Myahudi ana nini zaidi kuliko watu wengine? Au kutahiriwa kuna faida gani?</span> <span class="verse"><a name="2">2</a>Naam, iko faida kwa kila upande. Kwanza, Mungu aliwakabidhi Wayahudi ujumbe wake.</span> <span class="verse"><a name="3">3</a>Lakini itakuwaje iwapo baadhi yao hawakuwa waaminifu? Je, jambo hilo litaondoa uaminifu wa Mungu?</span> <span class="verse"><a name="4">4</a>Hata kidogo! Mungu hubaki mwaminifu daima, ingawaje kila binadamu ni mwongo. Kama Maandiko Matakatifu yasemavyo: "Kila usemapo, maneno yako ni ya haki; na katika hukumu, wewe hushinda."</span> <span class="verse"><a name="5">5</a>Lakini, ikiwa uovu wetu unathibitisha kwamba Mungu anatenda kwa haki, tutasema nini? Je, tutasema kwamba anakosa haki akituadhibu? (Hapa naongea kibinadamu).</span> <span class="verse"><a name="6">6</a>Hata kidogo! Ingekuwa hivyo, Mungu angewezaje kuuhukumu ulimwengu?</span> <span class="verse"><a name="7">7</a>Labda utasema: "Ikiwa ukosefu wa uaminifu kwa upande wangu unamdhihirisha Mungu kuwa mwaminifu zaidi na hivyo kumpatia utukufu, basi singepaswa kuhukumiwa kuwa mwenye dhambi!"</span> <span class="verse"><a name="8">8</a>Ni sawa na kusema: tufanye maovu ili tupate mema! Ndivyo wengine walivyotukashifu kwa kutushtaki kwamba tumefundisha hivyo. Watahukumiwa wanavyostahili!</span> <span class="verse"><a name="9">9</a>Tuseme nini, basi? Je, sisi Wayahudi ni bora zaidi kuliko wengine? Hata kidogo! Kwa maana nimekwisha bainisha hapo mwanzoni kwamba Wayahudi na watu wa mataifa mengine wote wako chini ya utawala wa dhambi.</span> <span class="verse"><a name="10">10</a>Kama Maandiko Matakatifu yasemavyo: "Hakuna hata mmoja aliye mwadilifu!</span> <span class="verse"><a name="11">11</a>Hakuna mtu anayeelewa, wala anayemtafuta Mungu.</span> <span class="verse"><a name="12">12</a>Wote wamepotoka wote wamekosa; hakuna atendaye mema, hakuna hata mmoja.</span> <span class="verse"><a name="13">13</a>Makoo yao ni kama kaburi wazi, ndimi zao zimejaa udanganyifu, midomoni mwao mwatoka maneno yenye sumu kama ya nyoka.</span> <span class="verse"><a name="14">14</a>Vinywa vyao vimejaa laana chungu.</span> <span class="verse"><a name="15">15</a>Miguu yao iko mbioni kumwaga damu,</span> <span class="verse"><a name="16">16</a>popote waendapo husababisha maafa na mateso;</span> <span class="verse"><a name="17">17</a>njia ya amani hawaijui.</span> <span class="verse"><a name="18">18</a>Hawajali kabisa kumcha Mungu."</span> <span class="verse"><a name="19">19</a>Tunajua kwamba Sheria huwahusu walio chini ya Sheria hiyo, hata hawawezi kuwa na kisingizio chochote, na ulimwengu wote uko chini ya hukumu ya Mungu.</span> <span class="verse"><a name="20">20</a>Maana hakuna binadamu yeyote anayekubaliwa kuwa mwadilifu mbele yake Mungu kwa kuishika Sheria; kazi ya Sheria ni kumwonyesha tu mtu kwamba ametenda dhambi.</span> <span class="verse"><a name="21">21</a>Lakini sasa, njia ya Mungu ya kuwakubali watu kuwa waadilifu imekwisha dhihirishwa, tena bila kutegemea Sheria. Sheria na manabii hushuhudia jambo hili.</span> <span class="verse"><a name="22">22</a>Mungu huwakubali watu kuwa waadilifu kwa njia ya imani yao kwa Yesu Kristo; Mungu hufanya hivyo kwa wote wanaoamini; hakuna ubaguzi wowote.</span> <span class="verse"><a name="23">23</a>Watu wote wametenda dhambi na wametindikiwa utukufu wa Mungu.</span> <span class="verse"><a name="24">24</a>Lakini kwa zawadi ya neema ya Mungu, watu wote hukubaliwa kuwa waadilifu kwa njia ya Yesu Kristo anayewakomboa.</span> <span class="verse"><a name="25">25</a>Mungu alimtoa Yesu kusudi, kwa damu yake, awe njia ya kuwaondolea watu dhambi zao kwa imani yao kwake. Alifanya hivyo ili apate kuonyesha kwamba yeye ni mwadilifu. Hapo zamani Mungu alikuwa mvumilivu bila kuzijali dhambi za watu;</span> <span class="verse"><a name="26">26</a>lakini sasa, wakati huu, anazikabili dhambi za watu apate kuonyesha uadilifu wake. Kwa namna hiyo Mungu mwenyewe huonyesha kwamba yeye ni mwadilifu na kwamba humkubali kuwa mwadilifu mtu yeyote anayemwamini Yesu.</span> <span class="verse"><a name="27">27</a>Basi, tunaweza kujivunia nini? Hakuna! Kwa nini? Je, kwa sababu ya kutimiza Sheria? La! Bali kwa sababu tunaamini.</span> <span class="verse"><a name="28">28</a>Maana mtu hukubaliwa kuwa mwadilifu kwa imani, wala si kwa kutimiza matakwa ya Sheria.</span> <span class="verse"><a name="29">29</a>Au je, Mungu nu Mungu wa Wayahudi tu, ama pia wa watu wa mataifa mengine? Naam, wa mataifa mengine pia.</span> <span class="verse"><a name="30">30</a>Mungu ni mmoja, naye atawakubali Wayahudi kuwa waadilifu kwa imani yao, na watu wa mataifa mengine pia kwa imani yao.</span> <span class="verse"><a name="31">31</a>Je, tunaitumia imani kuibatilisha Sheria? Hata kidogo; bali tunaipa Sheria thamani yake kamili.</span> </p></div</div></div></body></html>