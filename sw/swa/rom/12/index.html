<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sw/swa/rom/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sw">Swahili</a> &gt; <a href="/sw/swa">Swahili NT</a> &gt; <a href="/sw/swa/rom">Romans</a> &gt <strong>Chapter 12</strong></div><p><span class="verse"><a name="1">1</a>Kwa hiyo, ndugu zangu, maadam Mungu ni mwenye huruma nyingi, nawasihi kwa moyo wote: jitoleeni nafsi zenu kwa Mungu kama tambiko iliyo hai, takatifu na yenye kupendeza. Hii ndiyo njia yenu halisi ya kumwabudu.</span> <span class="verse"><a name="2">2</a>Msiige mitindo ya ulimwengu huu, bali Mungu afanye mabadiliko ndani yenu kwa kuzigeuza fikira zenu. Hapo ndipo mtakapoweza kuyajua mapenzi ya Mungu, kutambua jambo lililo jema, linalompendeza na kamilifu.</span> <span class="verse"><a name="3">3</a>Kutokana na neema aliyonijalia Mungu, nawaambieni ninyi nyote: msijione kuwa ni kitu zaidi kuliko mnavyopaswa kuwa. Fikira zenu na ziwe na kiasi kufuatana na kipimo cha imani Mungu aliyomgawia kila mmoja.</span> <span class="verse"><a name="4">4</a>Mwili una viungo vingi, kila kimoja na kazi yake.</span> <span class="verse"><a name="5">5</a>Hali kadhalika ingawa sisi ni wengi, tu mwili mmoja kwa kuungana na Kristo, na kila mmoja ni kiungo cha mwenzake.</span> <span class="verse"><a name="6">6</a>Basi, tunavyo vipaji mbalimbali kufuatana na neema tuliyopewa. Mwenye kipaji cha unabii na akitumie kadiri ya imani yake.</span> <span class="verse"><a name="7">7</a>Mwenye kipaji cha utumishi na atumikie. mwenye kipaji cha kufundisha na afundishe.</span> <span class="verse"><a name="8">8</a>Mwenye kipaji cha kuwafariji wengine na afanye hivyo. Mwenye kumgawia mwenzake alicho nacho na afanye hivyo kwa ukarimu. Msimamizi na asimamie kwa bidii; naye mwenye kutenda jambo la huruma na afanye hivyo kwa furaha.</span> <span class="verse"><a name="9">9</a>Mapendo yenu na yawe bila unafiki wowote. Chukieni jambo lolote ovu, zingatieni jema.</span> <span class="verse"><a name="10">10</a>Pendaneni kidugu; kila mmoja amfikirie mwenzake kwanza kwa heshima.</span> <span class="verse"><a name="11">11</a>Msilegee katika bidii, muwe wachangamfu rohoni katika kumtumikia Bwana.</span> <span class="verse"><a name="12">12</a>Tumaini lenu liwaweke daima wenye furaha; muwe na saburi katika shida na kusali daima.</span> <span class="verse"><a name="13">13</a>Wasaidieni watu wa Mungu katika mahitaji yao; wapokeeni wageni kwa ukarimu.</span> <span class="verse"><a name="14">14</a>Watakieni baraka wote wanaowadhulumu ninyi; naam, watakieni baraka na wala msiwalaani.</span> <span class="verse"><a name="15">15</a>Furahini pamoja na wanaofurahi, lieni pamoja na wanaolia.</span> <span class="verse"><a name="16">16</a>Muwe na wema uleule kwa kila mtu. Msijitakie makuu, bali jishugulisheni na watu wadogo. Msijione kuwa wenye hekima sana.</span> <span class="verse"><a name="17">17</a>Msilipe ovu kwa ovu. Zingatieni mambo mema mbele ya wote.</span> <span class="verse"><a name="18">18</a>Kadiri inavyowezekana kwa upande wenu, muwe na amani na watu wote.</span> <span class="verse"><a name="19">19</a>Wapenzi wangu, msilipize kisasi, bali mwachieni Mungu jambo hilo; maana Maandiko Matakatifu yasema: "Kulipiza kisasi ni shauri langu; mimi nitalipiza asema Bwana."</span> <span class="verse"><a name="20">20</a>Tena, Maandiko yasema: "Adui yako akiwa na njaa, mpe chakula; akiwa na kiu, mpe kinywaji. Maana kwa kufanya hivyo utamfanya apate aibu kali kama makaa ya moto juu ya kichwa chake."</span> <span class="verse"><a name="21">21</a>Usikubali kushindwa na ubaya, bali ushinde ubaya kwa wema.</span> </p></div</div></div></body></html>