<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 102</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/102"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 102</strong></div><p><span class="verse"><a name="1">1</a>'n Gebed van 'n ellendige as hy beswyk en sy klagte uitstort voor die aangesig van die HERE.</span> <span class="verse"><a name="2">2</a>o HERE, hoor my gebed, en laat my hulpgeroep tot by U kom!</span> <span class="verse"><a name="3">3</a>Verberg u aangesig nie vir my op die dag as ek in benoudheid is nie; neig u oor tot my; op die dag as ek roep, verhoor my gou!</span> <span class="verse"><a name="4">4</a>Want my dae verdwyn soos rook en my gebeente gloei soos 'n vuurherd.</span> <span class="verse"><a name="5">5</a>Platgeslaan soos die plante en verdor is my hart; want ek vergeet om my brood te eet.</span> <span class="verse"><a name="6">6</a>Vanweë my harde gesug kleef my gebeente aan my vlees.</span> <span class="verse"><a name="7">7</a>Ek is soos 'n pelikaan van die woestyn, ek het geword soos 'n uil op die puinhope.</span> <span class="verse"><a name="8">8</a>Ek is slapeloos en het geword soos 'n eensame voël op die dak.</span> <span class="verse"><a name="9">9</a>Die hele dag smaad my vyande my; die wat teen my raas, gebruik my naam as 'n vloek.</span> <span class="verse"><a name="10">10</a>Want ek eet as soos brood en meng my drank met trane,</span> <span class="verse"><a name="11">11</a>vanweë u grimmigheid en u toorn; want U het my opgehef en my weggewerp.</span> <span class="verse"><a name="12">12</a>My dae is soos 'n skaduwee wat lank geword het, en ek, soos die plante verdor ek.</span> <span class="verse"><a name="13">13</a>Maar U, o HERE, U bly tot in ewigheid, en u gedenknaam van geslag tot geslag.</span> <span class="verse"><a name="14">14</a>U sal opstaan, U oor Sion ontferm; want dit is tyd om hom genadig te wees, want die bestemde tyd het gekom.</span> <span class="verse"><a name="15">15</a>Want u knegte het sy klippe lief en het medelyde met sy puin.</span> <span class="verse"><a name="16">16</a>Dan sal die heidene die Naam van die HERE vrees en al die konings van die aarde u heerlikheid;</span> <span class="verse"><a name="17">17</a>omdat die HERE Sion opgebou het, in sy heerlikheid verskyn het,</span> <span class="verse"><a name="18">18</a>Hom gewend het tot die gebed van wie ontbloot is, en hulle gebed nie verag het nie.</span> <span class="verse"><a name="19">19</a>Dit sal vir die volgende geslag opgeskrywe word, en die volk wat geskape gaan word, sal die HERE loof;</span> <span class="verse"><a name="20">20</a>omdat Hy van sy heilige hoogte neergesien het, die HERE uit die hemel op die aarde gelet het,</span> <span class="verse"><a name="21">21</a>om die gekerm van die gevangene te hoor, om los te maak die kinders van die dood;</span> <span class="verse"><a name="22">22</a>sodat hulle in Sion die Naam van die HERE kan vermeld en sy lof in Jerusalem,</span> <span class="verse"><a name="23">23</a>as die volke almal saam vergader, ook die koninkryke om die HERE te dien.</span> <span class="verse"><a name="24">24</a>Hy het my krag op die weg swak gemaak, my dae verkort.</span> <span class="verse"><a name="25">25</a>My God, sê ek, neem my nie weg in die helfte van my dae nie -- u jare is van geslag tot geslag!</span> <span class="verse"><a name="26">26</a>In die voortyd het U die aarde gegrondves, en die hemele is die werk van u hande.</span> <span class="verse"><a name="27">27</a>Hulle sal vergaan, maar U sal bly; ja, hulle almal sal soos 'n kleed verslyt; U verwissel hulle soos 'n kledingstuk, en hulle verdwyn.</span> <span class="verse"><a name="28">28</a>Maar U bly dieselfde, en u jare het geen einde nie. [ (Psalms 102:29) Die kinders van u knegte sal woon, en hulle nageslag sal voor u aangesig bly bestaan. ]</span> </p></div</div></div></body></html>