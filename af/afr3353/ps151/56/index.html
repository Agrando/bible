<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 56</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/56"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 56</strong></div><p><span class="verse"><a name="1">1</a>Vir die musiekleier; op die wysie van: "Die Duif van die ver Terebinte." Van Dawid. 'n Gedig, toe die Filistyne hom gevang het in Gat.</span> <span class="verse"><a name="2">2</a>Wees my genadig, o God, want mense vertrap my; hy wat my beveg, verdruk my die hele dag.</span> <span class="verse"><a name="3">3</a>My vyande vertrap my die hele dag, want baie veg teen my in hoogmoed.</span> <span class="verse"><a name="4">4</a>Die dag as ek vrees, sal ,k op U vertrou.</span> <span class="verse"><a name="5">5</a>Deur God sal ek sy woord prys; ek vertrou op God, ek vrees nie; wat kan vlees my doen?</span> <span class="verse"><a name="6">6</a>Die hele dag verdraai hulle my woorde; al hulle gedagtes is teen my, om kwaad te doen.</span> <span class="verse"><a name="7">7</a>Hulle val aan, lÃª en loer -- hulle let op my hakskene net soos hulle op my lewe geloer het.</span> <span class="verse"><a name="8">8</a>Ondanks hul ongeregtigheid -- sal hulle ontvlug? Werp volke neer in toorn, o God!</span> <span class="verse"><a name="9">9</a>U het my omswerwinge getel; hou my trane in u kruik; is hulle nie in u boek nie?</span> <span class="verse"><a name="10">10</a>Dan sal my vyande agteruitwyk op die dag as ek roep; dit weet ek dat God aan my kant is.</span> <span class="verse"><a name="11">11</a>Deur God sal ek die woord prys; deur die HERE sal ek die woord prys.</span> <span class="verse"><a name="12">12</a>Ek vertrou op God, ek vrees nie; wat kan 'n mens my doen?</span> <span class="verse"><a name="13">13</a>Op my, o God, rus geloftes aan U gedoen; lofoffers sal ek U betaal; [ (Psalms 56:14) want U het my siel gered van die dood -- ja, my voete van struikeling -- om te wandel voor die aangesig van God in die lig van die lewe. ]</span> </p></div</div></div></body></html>