<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 80</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/80"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 80</strong></div><p><span class="verse"><a name="1">1</a>Vir die musiekleier; op die wysie van: "Lelies". 'n Getuienis. Van Asaf. 'n Psalm.</span> <span class="verse"><a name="2">2</a>o Herder van Israel, hoor tog; U wat Josef soos skape lei, wat bo-oor die g,rubs troon, verskyn in ligglans!</span> <span class="verse"><a name="3">3</a>Wek u mag op voor Efraim en Benjamin en Manasse, en kom ons te hulp!</span> <span class="verse"><a name="4">4</a>o God, herstel ons, en laat u aangesig skyn, sodat ons verlos kan word!</span> <span class="verse"><a name="5">5</a>o HERE, God van die leërskare, hoe lank nog rook u toorn by die gebed van u volk?</span> <span class="verse"><a name="6">6</a>U het hulle tranebrood laat eet, hulle oorvloedig trane laat drink.</span> <span class="verse"><a name="7">7</a>U het ons 'n voorwerp van stryd gemaak vir ons bure, en ons vyande drywe die spot.</span> <span class="verse"><a name="8">8</a>o God van die leërskare, herstel ons, en laat u aangesig skyn, sodat ons verlos kan word!</span> <span class="verse"><a name="9">9</a>'n Wingerdstok het U uitgetrek uit Egipte; U het die nasies uitgedrywe en hom geplant.</span> <span class="verse"><a name="10">10</a>U het voor hom plek gemaak, en hy het wortels geskiet en die land vervul.</span> <span class="verse"><a name="11">11</a>Die berge was oordek met sy skaduwee, en met sy ranke die seders van God.</span> <span class="verse"><a name="12">12</a>Hy het sy ranke uitgebrei tot by die see en sy lote na die Rivier toe.</span> <span class="verse"><a name="13">13</a>Waarom het U sy mure stukkend gebreek, sodat almal wat met die pad verbygaan, hom kaalpluk?</span> <span class="verse"><a name="14">14</a>Die wildevark uit die bos eet hom op, en wat roer op die veld, wei hom af.</span> <span class="verse"><a name="15">15</a>o God van die leërskare, kom tog terug; aanskou uit die hemel en kyk, en gee ag op hierdie wingerdstok;</span> <span class="verse"><a name="16">16</a>en wees 'n beskerming vir wat u regterhand geplant het, en oor die seun wat U vir Uself grootgemaak het.</span> <span class="verse"><a name="17">17</a>Hy is met vuur verbrand, hy is afgekap; vanweë die dreiging van u aangesig kom hulle om.</span> <span class="verse"><a name="18">18</a>Laat u hand wees oor die man van u regterhand, oor die menseseun wat U vir Uself grootgemaak het.</span> <span class="verse"><a name="19">19</a>Dan sal ons nie van U afwyk nie; hou ons in die lewe, dan sal ons u Naam aanroep. [ (Psalms 80:20) o HERE, God van die leërskare, herstel ons; laat u aangesig skyn, sodat ons verlos kan word! ]</span> </p></div</div></div></body></html>