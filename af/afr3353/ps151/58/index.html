<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 58</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/58"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 58</strong></div><p><span class="verse"><a name="1">1</a>Vir die musiekleier; op die wysie van: "Moenie verwoes nie." Van Dawid. 'n Gedig.</span> <span class="verse"><a name="2">2</a>Spreek julle waarlik geregtigheid, o gode? Oordeel julle die mensekinders regverdig?</span> <span class="verse"><a name="3">3</a>Ja, julle bedryf ongeregtighede in die hart; julle weeg op aarde die geweld van julle hande af.</span> <span class="verse"><a name="4">4</a>Afvallig is die goddelose mense van die geboorte af; die leuensprekers dwaal van die moederskoot af.</span> <span class="verse"><a name="5">5</a>Hulle het gif soos die gif van 'n slang; soos 'n dowe adder wat sy oor toestop,</span> <span class="verse"><a name="6">6</a>wat nie luister na die stem van die besweerders, van hom wat ervare is om met towerspreuke om te gaan nie.</span> <span class="verse"><a name="7">7</a>o God, verbreek hulle tande in hulle mond; slaan die tande van die jong leeus uit, o HERE!</span> <span class="verse"><a name="8">8</a>Laat hulle vergaan soos water wat wegloop; as hy sy pyle rig, laat hulle wees asof hulle stomp geword het.</span> <span class="verse"><a name="9">9</a>Laat hulle wees soos 'n slak wat wegsmelt so ver as hy loop, soos 'n misgeboorte wat die son nie gesien het nie.</span> <span class="verse"><a name="10">10</a>Voordat julle potte die doringtak gewaar word, sal Hy dit wegstorm, die rou vleis sowel as die vuurgloed.</span> <span class="verse"><a name="11">11</a>Die regverdige sal bly wees as hy die wraak sien; hy sal sy voete was in die bloed van die goddelose. [ (Psalms 58:12) En die mense sal sÃª: Gewis, daar is vrug vir die regverdige; gewis, daar is 'n God wat op die aarde oordeel! ]</span> </p></div</div></div></body></html>