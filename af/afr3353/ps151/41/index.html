<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 41</strong></div><p><span class="verse"><a name="1">1</a>Vir die musiekleier. 'n Psalm van Dawid.</span> <span class="verse"><a name="2">2</a>Welgeluksalig is hy wat ag gee op die arme; die HERE sal hom red in die dag van onheil.</span> <span class="verse"><a name="3">3</a>Die HERE sal hom bewaar en hom in die lewe hou; hy sal gelukkig gemaak word op die aarde. Ja, U kan hom nie oorgee aan die begeerte van sy vyande nie.</span> <span class="verse"><a name="4">4</a>Die HERE sal hom ondersteun op die siekbed; sy hele slaapplek verander U as hy krank is.</span> <span class="verse"><a name="5">5</a>Âk het gesê: o HERE, wees my genadig! Genees my, want ek het teen U gesondig.</span> <span class="verse"><a name="6">6</a>My vyande spreek kwaad van my en sê: Wanneer sal hy sterwe en sy naam vergaan?</span> <span class="verse"><a name="7">7</a>En as iemand kom om my te sien, dan praat hy leuens; sy hart vergader boosheid vir hom; gaan hy uit na buite, dan spreek hy daarvan.</span> <span class="verse"><a name="8">8</a>Al my haters tesame fluister onder mekaar teen my; teen my bedink hulle my onheil en sê:</span> <span class="verse"><a name="9">9</a>Iets skandeliks is op hom uitgestort; en nou dat hy lê, sal hy nie weer opstaan nie.</span> <span class="verse"><a name="10">10</a>Selfs die man wat met my in vrede lewe, op wie ek vertrou het, wat my brood eet, het die hakskeen teen my opgelig.</span> <span class="verse"><a name="11">11</a>Maar U, o HERE, wees my genadig en rig my op, dat ek hulle dit kan vergelde!</span> <span class="verse"><a name="12">12</a>Hieraan weet ek dat U 'n welbehae in my het: dat my vyand oor my nie juig nie.</span> <span class="verse"><a name="13">13</a>My tog, in my opregtheid ondersteun U my, en stel my voor u aangesig tot in ewigheid. [ (Psalms 41:14) Geloofd sy die HERE, die God van Israel, van ewigheid tot in ewigheid! Amen, ja amen. ]</span> </p></div</div></div></body></html>