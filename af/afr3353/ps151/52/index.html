<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 52</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/52"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 52</strong></div><p><span class="verse"><a name="1">1</a>Vir die musiekleier. 'n Onderwysing van Dawid.</span> <span class="verse"><a name="2">2</a>toe Doëg, die Edomiet, gekom het en aan Saul te kenne gegee en aan hom gesê het: Dawid het in die huis van Ahim,leg ingegaan.</span> <span class="verse"><a name="3">3</a>Wat beroem jy jou in die kwaad, o geweldige? Die goedertierenheid van God duur die hele dag!</span> <span class="verse"><a name="4">4</a>Jou tong beraam onheil, soos 'n geslypte skeermes, o werker van bedrog!</span> <span class="verse"><a name="5">5</a>Jy hou meer van kwaad as van goed, van die leuen meer as om geregtigheid te spreek. Sela.</span> <span class="verse"><a name="6">6</a>Jy hou net van woorde wat verslind, o bedrieglike tong!</span> <span class="verse"><a name="7">7</a>So sal God jou dan ook vir ewig omverwerp, jou wegruk en jou uit die tent uitsleep; ja, Hy sal jou ontwortel uit die land van die lewendes. Sela.</span> <span class="verse"><a name="8">8</a>En die regverdiges sal dit sien en vrees; en hulle sal oor hom lag en sê:</span> <span class="verse"><a name="9">9</a>Kyk, die man wat God nie tot sy toevlug gemaak het nie, maar vertrou het op die grootheid van sy rykdom, sterk was in sy begeerlikheid! [ (Psalms 52:10) Maar ek sal wees soos 'n groen olyfboom in die huis van God; ek vertrou op die goedertierenheid van God vir ewig en altyd. ] [ (Psalms 52:11) Vir ewig sal ek U loof, omdat U dit gedoen het; en ek sal u Naam verwag, want die is goed, in teenwoordigheid van u gunsgenote. ]</span> </p></div</div></div></body></html>