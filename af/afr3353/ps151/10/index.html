<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 10</strong></div><p><span class="verse"><a name="1">1</a>o HERE, waarom staan U so ver weg en hou U verborge in tye van benoudheid?</span> <span class="verse"><a name="2">2</a>In sy trotsheid vervolg die goddelose die ellendige. Laat hulle gegryp word in die listige planne wat hulle uitgedink het!</span> <span class="verse"><a name="3">3</a>Want die goddelose juig oor die begeerte van sy siel; en hy seën hom wat onregverdige wins maak, hy verag die HERE.</span> <span class="verse"><a name="4">4</a>Die goddelose, met sy neus in die hoogte, sê: Hy ondersoek nie: daar is geen God nie -- dit is al sy gedagtes!</span> <span class="verse"><a name="5">5</a>Sy weë is altyd voorspoedig; hoog daarbo is u gerigte, weg van hom af; al sy teëstanders -- hy blaas op hulle.</span> <span class="verse"><a name="6">6</a>Hy sê in sy hart: Ek sal nie wankel nie; van geslag tot geslag is ek die een wat nie in die ongeluk sal wees nie.</span> <span class="verse"><a name="7">7</a>Sy mond is vol van vloek en van bedrog en verdrukking; onder sy tong is moeite en onreg.</span> <span class="verse"><a name="8">8</a>Hy sit in die hinderlae by die dorpe; in skuilplekke maak hy die onskuldige dood; sy oë loer op die ongelukkige.</span> <span class="verse"><a name="9">9</a>Hy loer in die skuilhoek soos 'n leeu in sy lêplek; hy loer om die ellendige te vang; hy vang die ellendige deur sy net toe te trek;</span> <span class="verse"><a name="10">10</a>en verbryseld sink die terneer, en die ongelukkiges val in sy mag.</span> <span class="verse"><a name="11">11</a>Hy sê in sy hart: God vergeet dit; Hy verberg sy aangesig; vir ewig sien Hy dit nie.</span> <span class="verse"><a name="12">12</a>Staan op, HERE! o God, hef u hand op; vergeet die ellendiges nie!</span> <span class="verse"><a name="13">13</a>Die goddelose, waarom verag hy God en sê in sy hart: U soek dit nie?</span> <span class="verse"><a name="14">14</a>U het dit gesien; want U aanskou die moeite en verdriet, sodat 'n mens dit in u hand sal gee. Aan U gee die ongelukkige dit oor; U was 'n helper van die wees.</span> <span class="verse"><a name="15">15</a>Verbreek die arm van die goddelose en slegte; besoek sy goddeloosheid totdat U niks vind nie!</span> <span class="verse"><a name="16">16</a>Die HERE is Koning vir ewig en altyd; die heidene het vergaan uit sy land.</span> <span class="verse"><a name="17">17</a>HERE, U het die begeerte van die ootmoediges gehoor; U sal hulle hart versterk, u oor sal luister</span> <span class="verse"><a name="18">18</a>om aan die wees en verdrukte reg te doen. Geen mens uit die aarde sal langer voortgaan om skrik aan te jaag nie.</span> </p></div</div></div></body></html>