<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 94</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/94"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 94</strong></div><p><span class="verse"><a name="1">1</a>God van wraak, o HERE, God van wraak, verskyn in ligglans!</span> <span class="verse"><a name="2">2</a>Verhef U, o regter van die aarde, vergeld die trotsaards hulle dade!</span> <span class="verse"><a name="3">3</a>Hoe lank sal die goddelose, o HERE, hoe lank sal die goddelose jubel?</span> <span class="verse"><a name="4">4</a>Hulle smaal, hulle praat onbeskaamd -- al die werkers van ongeregtigheid verhef hulle.</span> <span class="verse"><a name="5">5</a>o HERE, hulle verbrysel u volk, en hulle verdruk u erfdeel.</span> <span class="verse"><a name="6">6</a>Hulle maak die weduwee en die vreemdeling dood en vermoor die wese</span> <span class="verse"><a name="7">7</a>en sê: Die HERE sien dit nie, en die God van Jakob merk dit nie.</span> <span class="verse"><a name="8">8</a>Let op, o onverstandiges onder die volk, en julle dwase, wanneer sal julle verstandig word?</span> <span class="verse"><a name="9">9</a>Sou Hy wat die oor plant, nie hoor nie, of Hy wat die oog formeer, nie sien nie?</span> <span class="verse"><a name="10">10</a>Sou Hy wat die nasies tugtig, nie straf nie -- Hy wat die mens kennis leer?</span> <span class="verse"><a name="11">11</a>Die HERE ken die gedagtes van die mense -- dat hulle nietigheid is.</span> <span class="verse"><a name="12">12</a>Welgeluksalig is die man, o HERE, wat U onderrig en wat U leer uit u wet,</span> <span class="verse"><a name="13">13</a>om hom rus te gee van die dae van teëspoed, totdat die kuil vir die goddelose gegrawe word.</span> <span class="verse"><a name="14">14</a>Want die HERE sal sy volk nie verwerp en sal sy erfdeel nie verlaat nie;</span> <span class="verse"><a name="15">15</a>want die regspraak sal terugkeer tot geregtigheid, en al die opregtes van hart sal dit volg.</span> <span class="verse"><a name="16">16</a>Wie sal vir my optree teen die kwaaddoeners? Wie sal my bystaan teen die werkers van ongeregtigheid?</span> <span class="verse"><a name="17">17</a>As die HERE vir my nie 'n hulp was nie, dan het my siel gou in die stilte gewoon.</span> <span class="verse"><a name="18">18</a>As ek dink: My voet wankel -- dan ondersteun u goedertierenheid my, o HERE!</span> <span class="verse"><a name="19">19</a>As my gedagtes binne-in my vermenigvuldig, dan verkwik u vertroostinge my siel.</span> <span class="verse"><a name="20">20</a>Het die regterstoel wat onheil stig, met U gemeenskap; wat moeite versin teen die insettinge in?</span> <span class="verse"><a name="21">21</a>Hulle bestorm die lewe van die regverdige en veroordeel onskuldige bloed.</span> <span class="verse"><a name="22">22</a>Maar die HERE is 'n rotsvesting vir my, en my God die rots van my toevlug.</span> <span class="verse"><a name="23">23</a>En Hy laat hulle ongeregtigheid op hulle terugkeer en verdelg hulle in hul boosheid; die HERE onse God verdelg hulle.</span> </p></div</div></div></body></html>