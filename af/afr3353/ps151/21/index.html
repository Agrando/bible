<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 21</strong></div><p><span class="verse"><a name="1">1</a>Vir die musiekleier. 'n Psalm van Dawid.</span> <span class="verse"><a name="2">2</a>o HERE, die koning is bly oor u sterkte, en hoe baie juig hy oor u hulp!</span> <span class="verse"><a name="3">3</a>U het hom die wens van sy hart gegee en die begeerte van sy lippe nie geweier nie. Sela.</span> <span class="verse"><a name="4">4</a>Want U kom hom tegemoet met seëninge van die goeie; op sy hoof sit U 'n kroon van fyn goud.</span> <span class="verse"><a name="5">5</a>Die lewe het hy van U begeer; U het hom dit gegee: lengte van dae, vir ewig en altyd.</span> <span class="verse"><a name="6">6</a>Groot is sy eer deur u hulp; majesteit en heerlikheid het U op hom gelê.</span> <span class="verse"><a name="7">7</a>Want U maak hom baie geseënd vir ewig; U maak hom bly met vreugde by u aangesig.</span> <span class="verse"><a name="8">8</a>Want die koning vertrou op die HERE, en deur die goedertierenheid van die Allerhoogste sal hy nie wankel nie.</span> <span class="verse"><a name="9">9</a>U hand sal al u vyande vind; u regterhand sal u haters vind.</span> <span class="verse"><a name="10">10</a>U sal hulle maak soos 'n vurige oond as U verskyn; die HERE sal hulle verslind in sy toorn, en vuur sal hulle verteer.</span> <span class="verse"><a name="11">11</a>U sal hulle vrug van die aarde af verdelg en hulle nageslag van die mensekinders af weg.</span> <span class="verse"><a name="12">12</a>Want hulle het U met onheil bedreig; hulle het 'n listige plan uitgedink sonder om iets uit te rig.</span> <span class="verse"><a name="13">13</a>Want U sal hulle dwing om te vlug; met u boogsnare sal u mik op hulle gesig. [ (Psalms 21:14) Verhef U, HERE, in u sterkte; ons wil u heldekrag eer met psalmgesang! ]</span> </p></div</div></div></body></html>