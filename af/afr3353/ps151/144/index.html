<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 144</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/144"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 144</strong></div><p><span class="verse"><a name="1">1</a>'n Psalm van Dawid. Geloofd sy die HERE, my rots, wat my hande leer om te veg, my vingers om oorlog te voer --</span> <span class="verse"><a name="2">2</a>my goedertierenheid en my bergvesting, my skans en my redder, my skild en die Een by wie ek skuil, wat my volk aan my onderwerp.</span> <span class="verse"><a name="3">3</a>o HERE, wat is die mens dat U hom ken, die mensekind dat U op hom ag gee?</span> <span class="verse"><a name="4">4</a>Die mens is soos die nietigheid; sy dae is soos 'n vlugtige skaduwee.</span> <span class="verse"><a name="5">5</a>Buig u hemele, HERE, en daal neer; raak die berge aan, dat hulle rook!</span> <span class="verse"><a name="6">6</a>Slinger bliksems en verstrooi hulle; stuur u pyle uit en verwar hulle!</span> <span class="verse"><a name="7">7</a>Strek uit die hoogte u hande uit; ruk my uit, en red my uit groot waters, uit die hand van vreemdes,</span> <span class="verse"><a name="8">8</a>wie se mond leuens spreek en wie se regterhand 'n regterhand van bedrog is.</span> <span class="verse"><a name="9">9</a>o God, ek wil 'n nuwe lied sing tot u eer, op die tiensnarige harp wil ek U psalmsing.</span> <span class="verse"><a name="10">10</a>U wat aan konings die oorwinning gee, wat u kneg Dawid ontruk aan die gevaarlike swaard.</span> <span class="verse"><a name="11">11</a>Ruk my uit en red my uit die hand van vreemdes, wie se mond leuens spreek en wie se regterhand 'n regterhand van bedrog is;</span> <span class="verse"><a name="12">12</a>sodat ons seuns soos plante mag wees wat opgekweek is in hulle jeug, ons dogters soos hoekpilare wat uitgebeitel is na die boustyl van 'n paleis;</span> <span class="verse"><a name="13">13</a>dat ons skure vol mag wees, wat allerhande soorte voorraad oplewer; ons kleinvee by duisende mag aanteel, by tien duisende vermeerder word op ons velde;</span> <span class="verse"><a name="14">14</a>ons beeste gelaai mag wees; geen bres in ons mure en geen uittog daaruit, en geen geskreeu op ons pleine nie.</span> <span class="verse"><a name="15">15</a>Welgeluksalig is die volk met wie dit so gaan; welgeluksalig is die volk wie se God die HERE is!</span> </p></div</div></div></body></html>