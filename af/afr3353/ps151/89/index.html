<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 89</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/89"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 89</strong></div><p><span class="verse"><a name="1">1</a>'n Onderwysing van Etan, die Esrahiet.</span> <span class="verse"><a name="2">2</a>Die goedertierenhede van die HERE wil ek vir ewig besing; ek wil u trou bekend maak met my mond van geslag tot geslag.</span> <span class="verse"><a name="3">3</a>Want ek het gesê: Goedertierenheid sal vir ewig gebou word; in die hemele -- daar bevestig U u trou.</span> <span class="verse"><a name="4">4</a>Ek het 'n verbond gesluit met my uitverkorene, met 'n eed aan Dawid, my kneg, belowe:</span> <span class="verse"><a name="5">5</a>Tot in ewigheid sal Ek jou nageslag bevestig en jou troon opbou van geslag tot geslag. Sela.</span> <span class="verse"><a name="6">6</a>En die hemele loof u wondermag, o HERE, ook u trou in die vergadering van die heiliges.</span> <span class="verse"><a name="7">7</a>Want wie kan in die hemel met die HERE vergelyk word? Wie is soos die HERE onder die hemelinge,</span> <span class="verse"><a name="8">8</a>'n God grootliks gedug in die raad van die heiliges en vreeslik bo almal wat rondom Hom is?</span> <span class="verse"><a name="9">9</a>o HERE, God van die leërskare, wie is soos U? Grootmagtig is U, o HERE, en u trou is rondom U!</span> <span class="verse"><a name="10">10</a>U heers oor die trotsheid van die see; as sy golwe hulle verhef, bring U hulle tot bedaring.</span> <span class="verse"><a name="11">11</a>U het Rahab verbrysel soos een wat verslaan is, met u sterke arm u vyande verstrooi.</span> <span class="verse"><a name="12">12</a>Aan U behoort die hemel, aan U ook die aarde; die wêreld en sy volheid -- U het dit gegrond.</span> <span class="verse"><a name="13">13</a>Die noorde en die suide -- U het dit geskape; Tabor en Hermon jubel in u Naam.</span> <span class="verse"><a name="14">14</a>U het 'n arm met mag; u hand is sterk, u regterhand verhewe.</span> <span class="verse"><a name="15">15</a>Geregtigheid en reg is die grondslag van u troon; goedertierenheid en trou gaan voor u aangesig uit.</span> <span class="verse"><a name="16">16</a>Welgeluksalig is die volk wat die geklank ken; o HERE, hulle wandel in die lig van u aangesig.</span> <span class="verse"><a name="17">17</a>In u Naam juig hulle die hele dag, en deur u geregtigheid word hulle verhef.</span> <span class="verse"><a name="18">18</a>Want U is hulle magtige sieraad, en deur u welbehae word ons horing verhef.</span> <span class="verse"><a name="19">19</a>Want aan die HERE behoort ons skild, en ons koning aan die Heilige van Israel.</span> <span class="verse"><a name="20">20</a>Toe het U in 'n gesig gespreek met u gunsgenoot en gesê: Ek het hulp verleen aan 'n held, 'n uitverkorene uit die volk verhef.</span> <span class="verse"><a name="21">21</a>Ek het Dawid, my kneg, gevind, met my heilige olie hom gesalf,</span> <span class="verse"><a name="22">22</a>met wie my hand bestendig sal wees; ook sal my arm hom versterk.</span> <span class="verse"><a name="23">23</a>Die vyand sal hom nie oorval en die kwaaddoener hom nie verdruk nie;</span> <span class="verse"><a name="24">24</a>maar Ek sal sy teëstanders voor hom weg verpletter; en die wat hom haat, sal Ek verslaan.</span> <span class="verse"><a name="25">25</a>En my trou en my goedertierenheid sal met hom wees, en deur my Naam sal sy horing verhef word.</span> <span class="verse"><a name="26">26</a>En Ek sal sy hand lê op die see en sy regterhand op die riviere.</span> <span class="verse"><a name="27">27</a>Hy is dit wat My sal noem: U is my Vader, my God en die rots van my heil!</span> <span class="verse"><a name="28">28</a>Ja, Âk sal hom 'n eersgeborene maak, die hoogste onder die konings van die aarde.</span> <span class="verse"><a name="29">29</a>Vir ewig sal Ek my goedertierenheid vir hom bewaar, en my verbond bly vir hom vas.</span> <span class="verse"><a name="30">30</a>En Ek sal sy nageslag vir ewig laat duur en sy troon soos die dae van die hemel.</span> <span class="verse"><a name="31">31</a>As sy kinders my wet verlaat en in my regte nie wandel nie;</span> <span class="verse"><a name="32">32</a>as hulle my insettinge ontheilig en my gebooie nie hou nie,</span> <span class="verse"><a name="33">33</a>dan sal Ek hulle oortreding met die roede besoek en met plae hulle ongeregtigheid.</span> <span class="verse"><a name="34">34</a>Maar my goedertierenheid sal Ek van hom nie wegneem en my trou nie verbreek nie.</span> <span class="verse"><a name="35">35</a>Ek sal my verbond nie ontheilig nie, en wat oor my lippe gegaan het, sal Ek nie verander nie.</span> <span class="verse"><a name="36">36</a>Een maal het Ek gesweer by my heiligheid: Waarlik, Ek sal vir Dawid nie lieg nie!</span> <span class="verse"><a name="37">37</a>Sy nageslag sal vir ewig wees en sy troon soos die son voor My.</span> <span class="verse"><a name="38">38</a>Soos die maan sal hy vir ewig vasstaan, en die getuie in die hemel is getrou. Sela.</span> <span class="verse"><a name="39">39</a>Maar U het self verstoot en verag, U het toornig geword teen u gesalfde.</span> <span class="verse"><a name="40">40</a>U het die verbond van u kneg tot niet gemaak, U het sy kroon ontheilig teen die grond.</span> <span class="verse"><a name="41">41</a>U het al sy mure stukkend gebreek, sy vestings 'n puinhoop gemaak.</span> <span class="verse"><a name="42">42</a>Almal wat met die pad verbygaan, het hom beroof; vir sy bure het hy 'n smaad geword.</span> <span class="verse"><a name="43">43</a>U het die regterhand van sy teëstanders verhef, al sy vyande bly gemaak.</span> <span class="verse"><a name="44">44</a>Ook het U die skerpte van sy swaard laat omdraai en hom nie laat standhou in die geveg nie.</span> <span class="verse"><a name="45">45</a>U het aan hom sy glans onttrek en sy troon teen die grond neergewerp.</span> <span class="verse"><a name="46">46</a>U het die dae van sy jeug verkort, hom met skaamte oordek. Sela.</span> <span class="verse"><a name="47">47</a>Hoe lank sal U, o HERE, Uself vir altyd verberg, sal u grimmigheid brand soos 'n vuur?</span> <span class="verse"><a name="48">48</a>Gedenk van watter lewensduur ek is, tot watter nietigheid U al die mensekinders geskape het!</span> <span class="verse"><a name="49">49</a>Watter mens leef daar wat die dood nie sal sien nie, wat sy siel sal kan red uit die mag van die doderyk? Sela.</span> <span class="verse"><a name="50">50</a>Here, waar is u vorige goedertierenhede wat U aan Dawid met 'n eed beloof het in u trou?</span> <span class="verse"><a name="51">51</a>Gedenk, Here, die smaad van u knegte, hoe ek in my boesem dra die smaad van al die baie volke,</span> <span class="verse"><a name="52">52</a>waarmee u vyande, o HERE, smaad, waarmee hulle die voetstappe van u gesalfde smaad. [ (Psalms 89:53) Geloofd sy die HERE vir ewig! Amen, ja amen. ]</span> </p></div</div></div></body></html>