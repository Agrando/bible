<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 137</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/137"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 137</strong></div><p><span class="verse"><a name="1">1</a>By die riviere van Babel, daar het ons gesit, ook geween as ons aan Sion dink.</span> <span class="verse"><a name="2">2</a>Aan die wilgerbome wat daarin is, het ons ons siters opgehang.</span> <span class="verse"><a name="3">3</a>Want daar het hulle wat ons as gevangenes weggevoer het, van ons die woorde van 'n lied gevra en hulle wat ons verdruk het, vreugde, deur te sê: Sing vir ons 'n Sionslied.</span> <span class="verse"><a name="4">4</a>Hoe sou ons die lied van die HERE kan sing in 'n vreemde land?</span> <span class="verse"><a name="5">5</a>As ek jou vergeet, o Jerusalem, laat my regterhand dan homself vergeet!</span> <span class="verse"><a name="6">6</a>Laat my tong kleef aan my verhemelte as ek aan jou nie dink nie, as ek Jerusalem nie verhef bo my hoogste vreugde nie.</span> <span class="verse"><a name="7">7</a>HERE, bring in herinnering vir die kinders van Edom die dag van Jerusalem, hulle wat gesê het: Breek weg, breek weg, tot op die grond met hom!</span> <span class="verse"><a name="8">8</a>o Dogter van Babel, jy verwoeste, gelukkig is hy wat jou sal vergeld wat jy ons aangedoen het!</span> <span class="verse"><a name="9">9</a>Gelukkig is hy wat jou kinders gryp en verpletter teen die rots!</span> </p></div</div></div></body></html>