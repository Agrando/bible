<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 77</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/77"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 77</strong></div><p><span class="verse"><a name="1">1</a>Vir die musiekleier; op die wysie van: "Jedutun." 'n Psalm van Asaf.</span> <span class="verse"><a name="2">2</a>My stem is tot God en ek roep; my stem is tot God, dat Hy na my kan luister.</span> <span class="verse"><a name="3">3</a>Op die dag van my benoudheid soek ek die HERE; snags bly my hand uitgestrek sonder om moeg te word; my siel weier om getroos te word.</span> <span class="verse"><a name="4">4</a>As ek aan God dink, moet ek steun; peins ek, dan versmag my gees. Sela.</span> <span class="verse"><a name="5">5</a>U hou my ooglede oop; ek is onrustig en kan nie spreek nie.</span> <span class="verse"><a name="6">6</a>Ek dink oor die dae van die voortyd, oor die ou, ou jare.</span> <span class="verse"><a name="7">7</a>Ek wil dink aan my snarespel in die nag, wil peins met my hart, en my gees deurvors:</span> <span class="verse"><a name="8">8</a>Sal die Here vir altyd verstoot en verder nie meer goedgunstig wees nie?</span> <span class="verse"><a name="9">9</a>Hou sy goedertierenheid vir altyd op? Is dit met die belofte gedaan van geslag tot geslag?</span> <span class="verse"><a name="10">10</a>Het God vergeet om genadig te wees? Of het Hy in toorn sy barmhartighede toegesluit? Sela.</span> <span class="verse"><a name="11">11</a>Toe het ek gesê: Dit is my grootste bekommernis dat die regterhand van die Allerhoogste verander!</span> <span class="verse"><a name="12">12</a>Ek dink aan die dade van die HERE; ja, ek wil dink aan u wonders uit die voortyd</span> <span class="verse"><a name="13">13</a>en al u werk oordink, en ek wil peins oor u dade.</span> <span class="verse"><a name="14">14</a>o God, u weg is in heiligheid. Wie is 'n groot God soos God?</span> <span class="verse"><a name="15">15</a>U is die God wat wonders doen; U het u sterkte onder die volke bekend gemaak.</span> <span class="verse"><a name="16">16</a>U het u volk met 'n sterk arm verlos, die kinders van Jakob en van Josef. Sela.</span> <span class="verse"><a name="17">17</a>Die waters het U gesien, o God, die waters het U gesien, hulle het gebewe; ja, die watervloede het gesidder.</span> <span class="verse"><a name="18">18</a>Die wolke het water uitgegiet, die hemele het donder laat hoor, ook het u pyle rondgevlieg.</span> <span class="verse"><a name="19">19</a>U rollende donder het weerklink; bliksems het die wêreld verlig; die aarde het gesidder en gebewe.</span> <span class="verse"><a name="20">20</a>U weg was in die see en u paaie in groot waters, en u spore was nie te beken nie. [ (Psalms 77:21) U het u volk soos skape gelei deur die hand van Moses en A„ron. ]</span> </p></div</div></div></body></html>