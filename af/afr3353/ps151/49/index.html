<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 49</strong></div><p><span class="verse"><a name="1">1</a>Vir die musiekleier. Van die kinders van Korag. 'n Psalm.</span> <span class="verse"><a name="2">2</a>Hoor dit, alle volke, luister, alle bewoners van die wêreld,</span> <span class="verse"><a name="3">3</a>geringes sowel as aansienlikes, tesame ryk en arm!</span> <span class="verse"><a name="4">4</a>My mond sal louter wysheid spreek, en die oordenking van my hart is net verstand.</span> <span class="verse"><a name="5">5</a>Ek sal my oor neig tot 'n spreuk; ek sal my raaisel verklaar by die siter.</span> <span class="verse"><a name="6">6</a>Waarom sou ek vrees in dae van onheil, as die ongeregtigheid van my onderkruipers my omring --</span> <span class="verse"><a name="7">7</a>die wat vertrou op hulle vermoë en hulle beroem op die grootheid van hulle rykdom?</span> <span class="verse"><a name="8">8</a>Niemand kan ooit 'n broer loskoop nie; hy kan aan God sy losprys nie gee nie</span> <span class="verse"><a name="9">9</a>dat hy vir ewig sou voortlewe, die vernietiging nie sou sien nie.</span> <span class="verse"><a name="10">10</a>Want hy sien: wyse manne sterwe, die dwaas en die onverstandige kom tesame om en laat hulle vermoë aan ander na.</span> <span class="verse"><a name="11">11</a>Hulle binneste gedagte is: hul huise sal vir ewig wees, hul wonings van geslag tot geslag; hulle noem die lande na hul name.</span> <span class="verse"><a name="12">12</a>Maar die mens wat in aansien is, hou nie stand nie; hy is soos die diere wat vergaan.</span> <span class="verse"><a name="13">13</a>Dit is die weg van die wat op hulleself vertrou, en van hulle volgelinge wat in hul woorde 'n behae het. Sela.</span> <span class="verse"><a name="14">14</a>Soos skape word hulle bestem vir die doderyk; die dood is hulle herder, en die opregtes heers oor hulle in die môre ; en hulle gestalte is daar vir die doderyk om te verteer, sodat daarvoor geen woning meer is nie.</span> <span class="verse"><a name="15">15</a>Maar God sal my siel loskoop van die mag van die doderyk, want Hy sal my opneem. Sela.</span> <span class="verse"><a name="16">16</a>Wees nie bevrees as 'n man ryk word, as die rykdom van sy huis groot word nie;</span> <span class="verse"><a name="17">17</a>want by sy dood sal hy van alles niks saamneem nie; sy heerlikheid sal nie neerdaal agter hom aan nie.</span> <span class="verse"><a name="18">18</a>Al ag hy homself gelukkig in sy lewe -- en prys hulle jou, omdat jy aan jouself goed doen --</span> <span class="verse"><a name="19">19</a>tog gaan sy siel na die geslag van sy vaders; tot in ewigheid sal hulle die lig nie sien nie. [ (Psalms 49:21) Die mens wat in aansien is en geen verstand het nie, is soos die diere wat vergaan. ]</span> </p></div</div></div></body></html>