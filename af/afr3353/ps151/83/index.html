<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 83</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/83"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 83</strong></div><p><span class="verse"><a name="1">1</a>'n Lied. 'n Psalm van Asaf.</span> <span class="verse"><a name="2">2</a>o God, hou U nie stil nie, swyg nie en rus nie, o God!</span> <span class="verse"><a name="3">3</a>Want kyk, u vyande maak rumoer, en u haters steek die hoof op.</span> <span class="verse"><a name="4">4</a>Teen u volk smee hulle listig 'n plan en hou onder mekaar raad teen u verborgenes.</span> <span class="verse"><a name="5">5</a>Hulle sê: Kom, laat ons hulle vernietig, dat hulle geen volk meer is nie, sodat aan die naam van Israel nie meer gedink word nie.</span> <span class="verse"><a name="6">6</a>Want hulle het van harte saam raad gehou; teen U sluit hulle 'n verbond:</span> <span class="verse"><a name="7">7</a>die tente van Edom en die Ismaeliete, Moab en die Hagareners,</span> <span class="verse"><a name="8">8</a>Gebal en Ammon, en Amalek, Filist,a saam met die inwoners van Tirus.</span> <span class="verse"><a name="9">9</a>Ook het Assur by hulle aangesluit; hulle is 'n arm vir die kinders van Lot. Sela.</span> <span class="verse"><a name="10">10</a>Maak met hulle soos met M¡dian, soos met S¡sera, soos met Jabin by die spruit Kison:</span> <span class="verse"><a name="11">11</a>hulle is verdelg by Endor, hulle het mis geword vir die grond.</span> <span class="verse"><a name="12">12</a>Maak hulle, hul edeles, soos Oreb en Seëb, en al hulle vorste soos Seba en Salmuna,</span> <span class="verse"><a name="13">13</a>wat sê: Laat ons die woninge van God vir ons in besit neem!</span> <span class="verse"><a name="14">14</a>My God, maak hulle soos strooi, soos stoppels voor die wind.</span> <span class="verse"><a name="15">15</a>Soos vuur wat 'n bos verbrand, en soos die vlam wat berge aan die brand steek --</span> <span class="verse"><a name="16">16</a>vervolg hulle so met u storm en verskrik hulle met u stormwind.</span> <span class="verse"><a name="17">17</a>Oordek hulle aangesig met skande, dat hulle u Naam kan soek, o HERE!</span> <span class="verse"><a name="18">18</a>Laat hulle beskaamd staan en verskrik wees vir ewig, en laat hulle rooi van skaamte word en omkom; [ (Psalms 83:19) sodat hulle kan weet dat U, wie se Naam HERE is, alleen die Allerhoogste is oor die hele aarde. ]</span> </p></div</div></div></body></html>