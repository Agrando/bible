<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 51</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/51"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 51</strong></div><p><span class="verse"><a name="1">1</a>Vir die musiekleier. 'n Psalm van Dawid,</span> <span class="verse"><a name="2">2</a>toe die profeet Natan na hom gekom het, nadat hy by B tseba ingegaan het.</span> <span class="verse"><a name="3">3</a>Was my heeltemal van my ongeregtigheid en reinig my van my sonde.</span> <span class="verse"><a name="4">4</a>Want ,k ken my oortredinge, en my sonde is altyddeur voor my.</span> <span class="verse"><a name="5">5</a>Teen U alleen het ek gesondig en gedoen wat verkeerd is in u oë, sodat U regverdig kan wees as U spreek, rein as U gerig hou.</span> <span class="verse"><a name="6">6</a>Kyk, in ongeregtigheid is ek gebore, en in sonde het my moeder my ontvang.</span> <span class="verse"><a name="7">7</a>Kyk, U het 'n welgevalle aan waarheid in die binneste, en in die verborgene maak U aan my wysheid bekend.</span> <span class="verse"><a name="8">8</a>Ontsondig my met hisop, dat ek kan rein wees; was my, dat ek witter kan wees as sneeu.</span> <span class="verse"><a name="9">9</a>Laat my vreugde en blydskap hoor; laat die gebeente juig wat U verbrysel het.</span> <span class="verse"><a name="10">10</a>Verberg u aangesig vir my sondes en delg uit al my ongeregtighede.</span> <span class="verse"><a name="11">11</a>Skep vir my 'n rein hart, o God, en gee opnuut in die binneste van my 'n vaste gees.</span> <span class="verse"><a name="12">12</a>Verwerp my nie van u aangesig nie en neem u Heilige Gees nie van my weg nie.</span> <span class="verse"><a name="13">13</a>Gee my weer die vreugde van u heil, en ondersteun my deur 'n gewillige gees.</span> <span class="verse"><a name="14">14</a>Ek wil die oortreders u weë leer, dat die sondaars hulle tot U kan bekeer.</span> <span class="verse"><a name="15">15</a>Red my van bloedskuld, o God, God van my heil! Laat my tong u geregtigheid uitjubel.</span> <span class="verse"><a name="16">16</a>Here, open my lippe, dat my mond u lof kan verkondig.</span> <span class="verse"><a name="17">17</a>Want U het geen lus in slagoffer nie, anders sou ek dit gee; in brandoffer het U geen behae nie.</span> <span class="verse"><a name="18">18</a>Die offers van God is 'n gebroke gees; 'n gebroke en verslae hart sal U, o God, nie verag nie! [ (Psalms 51:20) Doen goed aan Sion na u welbehae; bou die mure van Jerusalem op. ] [ (Psalms 51:21) Dan sal U 'n welbehae hê in die offers van geregtigheid, in brandoffer en voloffer; dan sal hulle stiere offer op u altaar. ]</span> </p></div</div></div></body></html>