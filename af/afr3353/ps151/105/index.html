<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 105</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/105"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 105</strong></div><p><span class="verse"><a name="1">1</a>Loof die HERE, roep sy Naam aan, maak onder die volke sy dade bekend.</span> <span class="verse"><a name="2">2</a>Sing, psalmsing tot sy eer, spreek van al sy wonders.</span> <span class="verse"><a name="3">3</a>Beroem julle in sy heilige Naam; laat die hart van die wat die HERE soek, bly wees.</span> <span class="verse"><a name="4">4</a>Vra na die HERE en sy sterkte; soek sy aangesig altyddeur.</span> <span class="verse"><a name="5">5</a>Dink aan sy wonders wat Hy gedoen het, aan sy wondertekens en die oordele van sy mond,</span> <span class="verse"><a name="6">6</a>o nageslag van Abraham, sy kneg, o kinders van Jakob, sy uitverkorenes!</span> <span class="verse"><a name="7">7</a>Hy, die HERE, is onse God; oor die hele aarde is sy oordele.</span> <span class="verse"><a name="8">8</a>Hy dink vir ewig aan sy verbond, aan die woord wat Hy ingestel het vir duisend geslagte --</span> <span class="verse"><a name="9">9</a>die verbond wat Hy met Abraham gesluit het, en sy eed aan Isak;</span> <span class="verse"><a name="10">10</a>wat Hy ook vir Jakob as insetting bekragtig het, vir Israel as 'n ewige verbond,</span> <span class="verse"><a name="11">11</a>met die woorde: Ek sal aan jou die land Kana„n gee, julle aangewese erfdeel.</span> <span class="verse"><a name="12">12</a>Toe hulle min mense was, min en vreemdelinge daarin,</span> <span class="verse"><a name="13">13</a>en hulle getrek het van nasie tot nasie, van die een koninkryk na die ander volk,</span> <span class="verse"><a name="14">14</a>het Hy geen mens toegelaat om hulle te verdruk nie; ook het Hy konings om hulle ontwil gestraf en gesê:</span> <span class="verse"><a name="15">15</a>Raak my gesalfdes nie aan en doen my profete geen kwaad nie.</span> <span class="verse"><a name="16">16</a>En Hy het 'n hongersnood oor die land geroep: elke staf van brood het Hy verbreek.</span> <span class="verse"><a name="17">17</a>Hy het 'n man voor hulle uit gestuur: Josef is as slaaf verkoop.</span> <span class="verse"><a name="18">18</a>Hulle het sy voete in boeie geknel, hy self het in die ysters gekom,</span> <span class="verse"><a name="19">19</a>tot op die tyd dat sy woord uitgekom het, die woord van die HERE hom beproef verklaar het.</span> <span class="verse"><a name="20">20</a>Die koning het gestuur en hom losgemaak, die heerser van die volke, en hom losgelaat.</span> <span class="verse"><a name="21">21</a>Hy het hom aangestel as heer oor sy huis en as heerser oor al sy goed;</span> <span class="verse"><a name="22">22</a>om sy vorste te bind na sy begeerte, en aan sy oudstes moes hy wysheid leer.</span> <span class="verse"><a name="23">23</a>Toe het Israel na Egipte gekom, en Jakob het as vreemdeling vertoef in die land van Gam.</span> <span class="verse"><a name="24">24</a>En Hy het sy volk baie vrugbaar gemaak en dit meer versterk as sy teëstanders.</span> <span class="verse"><a name="25">25</a>Hy het hulle hart verander, om sy volk te haat, om listig teen sy knegte te handel.</span> <span class="verse"><a name="26">26</a>Hy het Moses, sy kneg, gestuur en A„ron wat Hy uitgekies het.</span> <span class="verse"><a name="27">27</a>Di, het onder hulle sy aangekondigde tekens gedoen en wonders in die land van Gam.</span> <span class="verse"><a name="28">28</a>Hy het duisternis gestuur en dit donker gemaak; en hulle was teen sy woorde nie wederstrewig nie.</span> <span class="verse"><a name="29">29</a>Hy het hulle waters verander in bloed en hulle visse laat sterwe.</span> <span class="verse"><a name="30">30</a>Hulle land het gewemel van paddas, in die kamers van hulle konings.</span> <span class="verse"><a name="31">31</a>Hy het gespreek, en daar het steekvlieë gekom, muskiete in hulle hele grondgebied.</span> <span class="verse"><a name="32">32</a>Hy het hulle reëns hael gemaak, vuurvlamme in hulle land.</span> <span class="verse"><a name="33">33</a>En Hy het hulle wingerdstok en hulle vyeboom geslaan en die bome van hulle grondgebied verbreek.</span> <span class="verse"><a name="34">34</a>Hy het gespreek, en daar het sprinkane gekom en voetgangers sonder getal,</span> <span class="verse"><a name="35">35</a>wat al die plante in hulle land opgeëet het, ja, opgeëet het die vrugte van hulle grond.</span> <span class="verse"><a name="36">36</a>Hy het ook al die eersgeborenes in hulle land getref, die eerstelinge van al hulle krag.</span> <span class="verse"><a name="37">37</a>Toe het Hy hulle laat uitgaan met silwer en goud, en onder sy stamme was daar niemand wat struikel nie.</span> <span class="verse"><a name="38">38</a>Egipte was bly toe hulle uittrek, want vrees vir hulle het op hulle geval.</span> <span class="verse"><a name="39">39</a>Hy het 'n wolk uitgebrei as bedekking en vuur om die nag te verlig.</span> <span class="verse"><a name="40">40</a>Hulle het gebid: toe laat Hy kwartels kom; en Hy het hulle versadig met hemelbrood.</span> <span class="verse"><a name="41">41</a>Hy het 'n rots oopgemaak, en waters het gevloei; dit het geloop deur die dor plekke -- 'n rivier!</span> <span class="verse"><a name="42">42</a>Want Hy het gedink aan sy heilige woord, aan Abraham, sy kneg.</span> <span class="verse"><a name="43">43</a>En Hy het sy volk laat uitgaan met vreugde, sy uitverkorenes met gejubel.</span> <span class="verse"><a name="44">44</a>En Hy het aan hulle die lande van die heidene gegee, en wat deur volke met moeite verwerf is, het hulle in besit geneem,</span> <span class="verse"><a name="45">45</a>dat hulle sy insettinge kan onderhou en sy wette bewaar. Halleluja!</span> </p></div</div></div></body></html>