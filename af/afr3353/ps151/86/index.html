<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 86</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/86"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 86</strong></div><p><span class="verse"><a name="1">1</a>'n Gebed van Dawid. HERE, neig u oor, verhoor my, want ek is ellendig en behoeftig.</span> <span class="verse"><a name="2">2</a>Bewaar my siel, want 'n gunsgenoot is ek; U, my God, verlos u kneg wat op U vertrou.</span> <span class="verse"><a name="3">3</a>Wees my genadig, o Here, want ek roep U aan die hele dag deur.</span> <span class="verse"><a name="4">4</a>Verbly die siel van u kneg, want tot U, o Here, hef ek my siel op.</span> <span class="verse"><a name="5">5</a>Want U, o Here, is goed en vergewensgesind en groot van goedertierenheid vir almal wat U aanroep.</span> <span class="verse"><a name="6">6</a>HERE, luister na my gebed en let op die stem van my smekinge.</span> <span class="verse"><a name="7">7</a>In die dag van my benoudheid roep ek U aan, want U verhoor my.</span> <span class="verse"><a name="8">8</a>Daar is niemand soos U onder die gode, Here, en daar is niks soos u werke nie.</span> <span class="verse"><a name="9">9</a>Al die nasies wat U gemaak het, sal kom en hulle voor u aangesig neerbuig, Here, en hulle sal u Naam eer;</span> <span class="verse"><a name="10">10</a>want U is groot en doen wonders, U alleen is God.</span> <span class="verse"><a name="11">11</a>Leer my, HERE, u weg: ek sal in u waarheid wandel; verenig my hart tot die vrees van u Naam.</span> <span class="verse"><a name="12">12</a>Here, my God, ek wil U loof met my hele hart en u Naam vir ewig eer;</span> <span class="verse"><a name="13">13</a>want u goedertierenheid is groot oor my, en U het my siel uit die doderyk diep daaronder gered.</span> <span class="verse"><a name="14">14</a>o God, vermeteles het teen my opgestaan, en 'n bende tiranne soek my lewe; en hulle stel U nie voor hul oÃ« nie.</span> <span class="verse"><a name="15">15</a>Maar U, Here, is 'n barmhartige en genadige God, lankmoedig en groot van goedertierenheid en trou.</span> <span class="verse"><a name="16">16</a>Wend U tot my en wees my genadig; gee u sterkte aan u kneg en verlos die seun van u diensmaagd.</span> <span class="verse"><a name="17">17</a>Doen aan my 'n teken ten goede, sodat my haters dit sien en beskaamd kan staan, omdat U, o HERE, my gehelp en getroos het.</span> </p></div</div></div></body></html>