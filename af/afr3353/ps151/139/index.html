<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 139</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/139"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 139</strong></div><p><span class="verse"><a name="1">1</a>Vir die musiekleier. 'n Psalm van Dawid. HERE, U deurgrond en ken my.</span> <span class="verse"><a name="2">2</a>U ken my sit en my opstaan; U verstaan van ver my gedagte.</span> <span class="verse"><a name="3">3</a>U deurvors my gaan en my lê, en U is met al my weë goed bekend.</span> <span class="verse"><a name="4">4</a>Want daar is nog geen woord op my tong nie -- of U, HERE, U ken dit geheel en al.</span> <span class="verse"><a name="5">5</a>U sluit my in van agter en van voor, en U lê u hand op my.</span> <span class="verse"><a name="6">6</a>Om dit te begryp, is te wonderbaar vir my, te hoog: ek kan daar nie by nie.</span> <span class="verse"><a name="7">7</a>Waar sou ek heengaan van u Gees en waarheen vlug van u aangesig?</span> <span class="verse"><a name="8">8</a>Klim ek op na die hemel, U is daar; en maak ek die doderyk my bed, kyk, U is daar!</span> <span class="verse"><a name="9">9</a>Neem ek die vleuels van die dageraad, gaan ek by die uiteinde van die see woon,</span> <span class="verse"><a name="10">10</a>ook daar sou u hand my lei en u regterhand my vashou.</span> <span class="verse"><a name="11">11</a>En as ek sê: Mag tog net die duisternis my oorval en die lig nag wees tot my beskutting,</span> <span class="verse"><a name="12">12</a>dan is selfs die duisternis vir U nie donker nie, en die nag gee lig soos die dag, die duisternis is soos die lig.</span> <span class="verse"><a name="13">13</a>Want U het my niere gevorm, my in my moeder se skoot geweef.</span> <span class="verse"><a name="14">14</a>Ek loof U, omdat ek so vreeslik wonderbaar is; wonderbaar is u werke! En my siel weet dit alte goed.</span> <span class="verse"><a name="15">15</a>My gebeente was vir U nie verborge toe ek in die geheim gemaak is nie, kunstig geweef in die dieptes van die aarde.</span> <span class="verse"><a name="16">16</a>U oë het my ongevormde klomp gesien; en in u boek is hulle almal opgeskrywe: dae dat alles bepaal was, toe nog geeneen van hulle daar was nie.</span> <span class="verse"><a name="17">17</a>Hoe kosbaar is dan vir my u gedagtes, o God! Hoe geweldig is hulle volle som nie!</span> <span class="verse"><a name="18">18</a>Wil ek hulle tel, hulle is meer as die sand; word ek wakker, dan is ek nog by U.</span> <span class="verse"><a name="19">19</a>o God, as U tog maar die goddelose wou ombring! En julle manne van bloed, gaan van my af weg!</span> <span class="verse"><a name="20">20</a>Hulle wat arglistig teen U spreek, u Naam ydellik verhef -- u teëstanders!</span> <span class="verse"><a name="21">21</a>HERE, sou ek die nie haat wat vir U haat, en 'n afsku hê van die wat teen U opstaan nie?</span> <span class="verse"><a name="22">22</a>Ek haat hulle met 'n volkome haat; vyande is hulle vir my!</span> <span class="verse"><a name="23">23</a>Deurgrond my, o God, en ken my hart; toets my en ken my gedagtes;</span> <span class="verse"><a name="24">24</a>en kyk of daar by my 'n weg is van smart, en lei my op die ewige weg!</span> </p></div</div></div></body></html>