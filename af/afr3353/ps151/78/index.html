<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 78</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/78"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 78</strong></div><p><span class="verse"><a name="1">1</a>'n Onderwysing van Asaf. My volk, luister na my onderrig; neig julle oor tot die woorde van my mond.</span> <span class="verse"><a name="2">2</a>Ek wil my mond open met 'n spreuk, raaisels uit die voortyd laat stroom.</span> <span class="verse"><a name="3">3</a>Wat ons gehoor het en weet en ons vaders ons vertel het,</span> <span class="verse"><a name="4">4</a>sal ons nie verberg vir hulle kinders nie, maar aan die volgende geslag vertel die roemryke dade van die HERE en sy mag en sy wonders wat Hy gedoen het.</span> <span class="verse"><a name="5">5</a>Hy tog het 'n getuienis opgerig in Jakob en 'n wet gegee in Israel, wat Hy ons vaders beveel het -- om dit aan hulle kinders bekend te maak,</span> <span class="verse"><a name="6">6</a>sodat die volgende geslag dit kan weet, die kinders wat gebore word, dat hulle kan opstaan en vertel aan hulle kinders,</span> <span class="verse"><a name="7">7</a>en hulle vertroue op God kan stel en die dade van God nie vergeet nie, maar sy gebooie kan bewaar,</span> <span class="verse"><a name="8">8</a>en nie word soos hulle vaders nie, 'n koppige en wederstrewige geslag, 'n geslag met 'n onvaste hart en wie se gees nie trou was teenoor God nie.</span> <span class="verse"><a name="9">9</a>Die kinders van Efraim, gewapende boogskutters, het omgespring op die dag van oorlog.</span> <span class="verse"><a name="10">10</a>Hulle het die verbond van God nie gehou nie en geweier om te wandel in sy wet.</span> <span class="verse"><a name="11">11</a>En hulle het sy dade vergeet en sy wonders wat Hy hulle laat sien het.</span> <span class="verse"><a name="12">12</a>Voor hulle vaders het Hy wonders gedoen, in die land Egipte, die veld van Soan.</span> <span class="verse"><a name="13">13</a>Hy het die see geklief en hulle laat deurgaan en die waters laat staan soos 'n wal.</span> <span class="verse"><a name="14">14</a>En Hy het hulle bedags gelei met 'n wolk en die hele nag met 'n lig van vuur.</span> <span class="verse"><a name="15">15</a>Hy het rotse gekloof in die woestyn en hulle oorvloedig laat drink soos uit watervloede.</span> <span class="verse"><a name="16">16</a>En Hy het strome laat uitgaan uit die rots en die waters laat afloop soos riviere.</span> <span class="verse"><a name="17">17</a>Nog het hulle voortgegaan om teen Hom te sondig, om wederstrewig te wees teen die Allerhoogste in die dor land.</span> <span class="verse"><a name="18">18</a>En hulle het God versoek in hul hart deur voedsel te vra na hulle sin.</span> <span class="verse"><a name="19">19</a>En hulle het teen God gespreek, hulle het gesê: Sou God 'n tafel kan dek in die woestyn?</span> <span class="verse"><a name="20">20</a>Kyk, Hy het die rots geslaan, dat waters gevloei en spruite gestroom het -- sou Hy ook brood kan gee of vleis kan verskaf aan sy volk?</span> <span class="verse"><a name="21">21</a>Daarom het die HERE gehoor en toornig geword, en 'n vuur is aangesteek teen Jakob, en toorn het ook opgegaan teen Israel;</span> <span class="verse"><a name="22">22</a>omdat hulle in God nie geglo en op sy hulp nie vertrou het nie.</span> <span class="verse"><a name="23">23</a>En Hy het aan die wolke daarbo bevel gegee en die deure van die hemel oopgemaak;</span> <span class="verse"><a name="24">24</a>en Hy het manna op hulle laat reën om te eet en koring van die hemel aan hulle gegee.</span> <span class="verse"><a name="25">25</a>Mense het die brood van die engele geëet; Hy het hulle volop padkos gestuur.</span> <span class="verse"><a name="26">26</a>Hy het die oostewind laat uitbreek aan die hemel en die suidewind deur sy sterkte aangevoer;</span> <span class="verse"><a name="27">27</a>en Hy het vleis soos stof op hulle laat reën en gevleuelde voëls soos sand aan die seë;</span> <span class="verse"><a name="28">28</a>en Hy het dit binne-in sy laer laat val, rondom sy wonings.</span> <span class="verse"><a name="29">29</a>Toe het hulle geëet en ten volle versadig geword, en hulle begeerte het Hy bevredig.</span> <span class="verse"><a name="30">30</a>Hulle was nie weg van hul begeerte nie -- hulle voedsel was nog in hulle mond --</span> <span class="verse"><a name="31">31</a>toe die toorn van God teen hulle opgegaan het en Hy 'n slagting onder hulle kragtige manne aangerig en die jongmanne van Israel neergewerp het.</span> <span class="verse"><a name="32">32</a>Ondanks dit alles het hulle verder gesondig en nie aan sy wonders geglo nie.</span> <span class="verse"><a name="33">33</a>So het Hy dan hulle dae laat vergaan in nietigheid en hulle jare in verskrikking.</span> <span class="verse"><a name="34">34</a>Elke keer as Hy hulle gedood het, het hulle na Hom gevra en teruggekom en God gesoek;</span> <span class="verse"><a name="35">35</a>en hulle het daaraan gedink dat God hul rots was en God, die Allerhoogste, hul verlosser.</span> <span class="verse"><a name="36">36</a>En hulle het Hom met hul mond gevlei en Hom met hul tong belieg;</span> <span class="verse"><a name="37">37</a>maar hulle hart het nie aan Hom vasgehou nie, en hulle was nie trou in sy verbond nie.</span> <span class="verse"><a name="38">38</a>Maar Hy is barmhartig, Hy versoen die ongeregtigheid en verdelg nie, en dikwels wend Hy sy toorn af en wek nie al sy grimmigheid op nie.</span> <span class="verse"><a name="39">39</a>En Hy het daaraan gedink dat hulle vlees was, 'n wind wat weggaan en nie terugkom nie.</span> <span class="verse"><a name="40">40</a>Hoe dikwels was hulle wederstrewig teen Hom in die woestyn, het hulle Hom gegrief in die wildernis;</span> <span class="verse"><a name="41">41</a>en hulle het God opnuut versoek en die Heilige van Israel gekrenk.</span> <span class="verse"><a name="42">42</a>Hulle het nie aan sy hand gedink, aan die dag toe Hy hulle van die teëstander verlos het nie;</span> <span class="verse"><a name="43">43</a>toe Hy sy tekens gedoen het in Egipte en sy wonders in die veld van Soan.</span> <span class="verse"><a name="44">44</a>En Hy het hulle riviere verander in bloed en hulle strome, sodat hulle nie kon drink nie.</span> <span class="verse"><a name="45">45</a>Hy het onder hulle steekvlieë gestuur wat hulle verteer het, en paddas wat verwoesting oor hulle gebring het.</span> <span class="verse"><a name="46">46</a>En Hy het hulle opbrings aan die kaalvreter gegee en die vrug van hulle werk aan die treksprinkaan.</span> <span class="verse"><a name="47">47</a>Hy het hulle wingerdstok deur die hael doodgemaak en hulle wildevyeboom deur ryp.</span> <span class="verse"><a name="48">48</a>Ook het Hy hulle diere aan die hael oorgegee en hulle vee aan die blitse.</span> <span class="verse"><a name="49">49</a>Hy het die gloed van sy toorn onder hulle gestuur, grimmigheid en woede en benoudheid, 'n uitsending van ongeluksbodes.</span> <span class="verse"><a name="50">50</a>Hy het 'n pad vir sy toorn gebaan, hulle siel nie gered van die dood nie, maar hulle lewe aan die pes oorgegee.</span> <span class="verse"><a name="51">51</a>En Hy het al die eersgeborenes in Egipte getref, die eerstelinge van hul krag in die tente van Gam.</span> <span class="verse"><a name="52">52</a>Maar Hy het sy volk laat wegtrek soos skape en hulle gelei soos 'n kudde in die woestyn.</span> <span class="verse"><a name="53">53</a>Ja, Hy het hulle veilig gelei, sodat hulle nie gevrees het nie; maar die see het hulle vyande oordek.</span> <span class="verse"><a name="54">54</a>En Hy het hulle gebring na sy heilige grondgebied, na die bergland wat sy regterhand verwerf het.</span> <span class="verse"><a name="55">55</a>En Hy het nasies voor hulle uit verdrywe en die aan hulle as afgemete erfdeel laat val, en Hy het die stamme van Israel in hulle tente laat woon.</span> <span class="verse"><a name="56">56</a>Maar hulle het Hom versoek en was wederstrewig teen God, die Allerhoogste, en hulle het sy getuienisse nie onderhou nie.</span> <span class="verse"><a name="57">57</a>En hulle was afvallig en het troueloos gehandel soos hul vaders; hulle het omgedraai soos 'n bedrieglike boog.</span> <span class="verse"><a name="58">58</a>En hulle het Hom geterg deur hul hoogtes en deur hul gesnede beelde sy jaloersheid gewek.</span> <span class="verse"><a name="59">59</a>God het dit gehoor en toornig geword, en Hy het Israel heeltemal verwerp.</span> <span class="verse"><a name="60">60</a>En Hy het die tabernakel in Silo prysgegee, die tent wat Hy opgeslaan het onder die mense.</span> <span class="verse"><a name="61">61</a>En Hy het sy sterkte oorgegee in gevangenskap en sy heerlikheid in die hand van die teëstander.</span> <span class="verse"><a name="62">62</a>En Hy het sy volk oorgelewer aan die swaard en toornig geword op sy erfdeel.</span> <span class="verse"><a name="63">63</a>Die vuur het hulle jongmanne verteer, en hulle jongedogters is nie geprys nie.</span> <span class="verse"><a name="64">64</a>Hulle priesters het deur die swaard geval, en hulle weduwees het nie geween nie.</span> <span class="verse"><a name="65">65</a>Toe het die Here wakker geword soos een wat slaap, soos 'n held wat oorweldig is deur die wyn;</span> <span class="verse"><a name="66">66</a>en Hy het sy teëstanders van agter geslaan, Hy het hulle 'n ewige smaadheid aangedoen.</span> <span class="verse"><a name="67">67</a>En Hy het die tent van Josef verwerp, en die stam van Efraim het Hy nie uitverkies nie,</span> <span class="verse"><a name="68">68</a>maar die stam van Juda uitverkies, die berg Sion wat Hy liefhet.</span> <span class="verse"><a name="69">69</a>En Hy het sy heiligdom soos hemelhoogtes gebou, soos die aarde wat Hy vir ewig gegrondves het.</span> <span class="verse"><a name="70">70</a>En Hy het sy kneg Dawid uitverkies en hom van die skaapkrale af geneem.</span> <span class="verse"><a name="71">71</a>Agter die lammerooie het Hy hom gaan weghaal, om Jakob, sy volk, op te pas en Israel, sy erfdeel.</span> <span class="verse"><a name="72">72</a>En hy het hulle opgepas na die opregtheid van sy hart en hulle gelei met die verstandige oorleg van sy hande.</span> </p></div</div></div></body></html>