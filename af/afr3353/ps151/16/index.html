<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 16</strong></div><p><span class="verse"><a name="1">1</a>'n Gedig van Dawid. Bewaar my, o God, want by U skuil ek.</span> <span class="verse"><a name="2">2</a>Ek het tot die HERE gesê: U is my Here; vir my is daar geen goed bo U nie.</span> <span class="verse"><a name="3">3</a>Maar aangaande die heiliges wat op die aarde is, sê ek: Hulle is die heerlikes in wie al my behae is.</span> <span class="verse"><a name="4">4</a>Die smarte van hulle wat 'n ander god met gawes vereer, sal menigvuldig wees; ek sal hulle drankoffers van bloed nie uitgiet en hulle name op my lippe nie neem nie.</span> <span class="verse"><a name="5">5</a>Die HERE is die deel van my erfenis en van my beker; U onderhou my lot.</span> <span class="verse"><a name="6">6</a>Die meetsnoere het vir my in lieflike plekke geval, ja, my erfenis is vir my mooi.</span> <span class="verse"><a name="7">7</a>Ek sal die HERE loof wat my raad gegee het; selfs in die nag vermaan my niere my.</span> <span class="verse"><a name="8">8</a>Ek stel die HERE altyddeur voor my; omdat Hy aan my regterhand is, sal ek nie wankel nie.</span> <span class="verse"><a name="9">9</a>Daarom is my hart bly en my eer juig; ook sal my vlees in veiligheid woon;</span> <span class="verse"><a name="10">10</a>want U sal my siel aan die doderyk nie oorgee nie; U sal nie toelaat dat u gunsgenoot verderwing sien nie.</span> <span class="verse"><a name="11">11</a>U sal my die pad van die lewe bekend maak; versadiging van vreugde is voor u aangesig, lieflikhede in u regterhand, vir ewig.</span> </p></div</div></div></body></html>