<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 88</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/88"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 88</strong></div><p><span class="verse"><a name="1">1</a>'n Lied, 'n Psalm van die kinders van Korag, Vir die musiekleier; op die wysie van: "M halat leannot." 'n Onderwysing van Heman, die Esrahiet.</span> <span class="verse"><a name="2">2</a>HERE, God van my heil, bedags roep ek, in die nag is dit voor U.</span> <span class="verse"><a name="3">3</a>Laat my gebed voor u aangesig kom, neig u oor tot my smeking.</span> <span class="verse"><a name="4">4</a>Want my siel is sat van teëspoede, en my lewe raak aan die doderyk.</span> <span class="verse"><a name="5">5</a>Ek word gereken by die wat in die kuil neerdaal; ek het geword soos 'n man sonder krag,</span> <span class="verse"><a name="6">6</a>vrygelaat onder die dooies, soos die wat verslaan is, wat in die graf lê, aan wie U nie meer dink nie, en wat afgesny is van u hand.</span> <span class="verse"><a name="7">7</a>U het my gesit in die kuil diep daaronder, in duisternisse, in dieptes.</span> <span class="verse"><a name="8">8</a>U grimmigheid rus op my, en U druk my neer met al u golwe. Sela.</span> <span class="verse"><a name="9">9</a>U het my bekendes ver van my verwyder, my iets afskuweliks gemaak vir hulle; ek is ingesluit en kan nie uitkom nie.</span> <span class="verse"><a name="10">10</a>My oog vergaan van ellende. HERE, ek roep U aan die hele dag deur, ek brei my hande na U uit.</span> <span class="verse"><a name="11">11</a>Kan U aan die dooies 'n wonder doen? Of kan skimme opstaan, kan hulle U loof? Sela.</span> <span class="verse"><a name="12">12</a>Kan u goedertierenheid vertel word in die graf, u trou in die plek van vertering?</span> <span class="verse"><a name="13">13</a>Kan u wondermag in die duisternis bekend word en u geregtigheid in die land van vergetelheid?</span> <span class="verse"><a name="14">14</a>Maar ,k, HERE, roep U aan om hulp, en in die môre kom my gebed U tegemoet.</span> <span class="verse"><a name="15">15</a>HERE, waarom verstoot U my siel, verberg U u aangesig vir my?</span> <span class="verse"><a name="16">16</a>Van jongs af is ek ellendig en klaar om te sterwe; ek dra u verskrikkinge, ek is radeloos.</span> <span class="verse"><a name="17">17</a>U toorngloed het oor my gegaan; u verskrikkinge vernietig my;</span> <span class="verse"><a name="18">18</a>die hele dag omring hulle my soos water, saam omsingel hulle my. [ (Psalms 88:19) U het vriend en metgesel ver van my verwyder; my bekendes is duisternis. ]</span> </p></div</div></div></body></html>