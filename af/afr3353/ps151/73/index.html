<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 73</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/73"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 73</strong></div><p><span class="verse"><a name="1">1</a>'n Psalm van Asaf. Waarlik, God is goed vir Israel, vir die wat rein van hart is.</span> <span class="verse"><a name="2">2</a>Maar wat my aangaan, my voete het amper gestruikel, my voetstappe het byna uitgegly.</span> <span class="verse"><a name="3">3</a>Want ek was afgunstig op die onsinniges toe ek die voorspoed van die goddelose mense sien.</span> <span class="verse"><a name="4">4</a>Want daar is geen kwellings by hulle nie, gesond en vet is hulle liggaam.</span> <span class="verse"><a name="5">5</a>In die moeite van sterwelinge is hulle nie, en saam met ander mense word hulle nie geplaag nie.</span> <span class="verse"><a name="6">6</a>Daarom is die trots om hulle soos 'n halssieraad, die geweld bedek hulle soos 'n gewaad.</span> <span class="verse"><a name="7">7</a>Hulle oë puil uit van vet; die inbeeldinge van die hart loop oor.</span> <span class="verse"><a name="8">8</a>Hulle spot en spreek in boosheid verdrukking; hulle spreek uit die hoogte.</span> <span class="verse"><a name="9">9</a>Hulle stel hul mond teen die hemel, en hul tong wandel op die aarde.</span> <span class="verse"><a name="10">10</a>Daarom draai hulle mense hul hierheen, en waters in volheid word deur hulle geslurp.</span> <span class="verse"><a name="11">11</a>En hulle sê: Hoe sou God dit weet, en sou daar kennis by die Allerhoogste wees?</span> <span class="verse"><a name="12">12</a>Kyk, so is die goddelose mense, en altyd onbesorg vermeerder hulle die rykdom!</span> <span class="verse"><a name="13">13</a>Waarlik, tevergeefs het ek my hart rein gehou en my hande in onskuld gewas.</span> <span class="verse"><a name="14">14</a>Die hele dag tog is ek geslaan, en my tugtiging was daar elke môre .</span> <span class="verse"><a name="15">15</a>As ek gesê het: Ek wil ook so spreek -- dan sou ek ontrou gewees het aan die geslag van u kinders!</span> <span class="verse"><a name="16">16</a>Toe het ek nagedink om dit te verstaan, maar dit was moeite in my oë,</span> <span class="verse"><a name="17">17</a>totdat ek in die heiligdomme van God ingegaan en op hulle einde gelet het.</span> <span class="verse"><a name="18">18</a>Waarlik, U stel hulle op gladde plekke; U laat hulle in puin val.</span> <span class="verse"><a name="19">19</a>Hoe word hulle in 'n oomblik 'n voorwerp van verbasing, vergaan hulle, raak hulle tot niet deur verskrikkinge!</span> <span class="verse"><a name="20">20</a>Soos 'n droom nadat 'n mens wakker word, o Here, so verag U, as U opwaak, hulle beeld!</span> <span class="verse"><a name="21">21</a>Toe my hart bitter gestemd en ek in my niere geprikkel was,</span> <span class="verse"><a name="22">22</a>toe was ,k dom en het niks geweet nie; ek was 'n dier by U.</span> <span class="verse"><a name="23">23</a>Nogtans is ek altyddeur by U; U het my regterhand gevat.</span> <span class="verse"><a name="24">24</a>U sal my lei deur u raad en my daarna in heerlikheid opneem.</span> <span class="verse"><a name="25">25</a>Wie het ek buiten U in die hemel? Buiten U begeer ek ook niks op die aarde nie.</span> <span class="verse"><a name="26">26</a>Al beswyk my vlees en my hart -- God is die rots van my hart en my deel tot in ewigheid.</span> <span class="verse"><a name="27">27</a>Want kyk, die wat hulle ver van U af hou, vergaan; U roei almal uit wat van U afhoereer.</span> <span class="verse"><a name="28">28</a>Maar wat my aangaan, dit is vir my goed om naby God te wees; in die Here HERE het ek my toevlug gestel, om al u werke te vertel.</span> </p></div</div></div></body></html>