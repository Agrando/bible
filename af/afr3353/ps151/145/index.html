<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 145</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/145"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 145</strong></div><p><span class="verse"><a name="1">1</a>'n Loflied van Dawid. Alef. o My God, o Koning, ek wil U verhoog en u Naam loof vir ewig en altyd.</span> <span class="verse"><a name="2">2</a>Bet. Elke dag wil ek U loof en u Naam prys vir ewig en altyd.</span> <span class="verse"><a name="3">3</a>Gimel. Die HERE is groot en baie lofwaardig, en sy grootheid is ondeurgrondelik.</span> <span class="verse"><a name="4">4</a>Dalet. Die een geslag prys u werke by die ander, en hulle verkondig u magtige dade.</span> <span class="verse"><a name="5">5</a>He. Ek wil spreek van die glans van u heerlike majesteit en van u wonderbare dade.</span> <span class="verse"><a name="6">6</a>Wau. En hulle sal spreek van die krag van u vreeslike dade, en u grootheid wil ek vertel.</span> <span class="verse"><a name="7">7</a>Sajin. Hulle sal die gedagtenis van u grote goedheid laat uitstroom en jubel oor u geregtigheid.</span> <span class="verse"><a name="8">8</a>Get. Genadig en barmhartig is die HERE, lankmoedig en groot van goedertierenheid.</span> <span class="verse"><a name="9">9</a>Tet. Die HERE is vir almal goed, en sy barmhartighede is oor al sy werke.</span> <span class="verse"><a name="10">10</a>Jod. Al u werke loof U, o HERE, en u gunsgenote prys U.</span> <span class="verse"><a name="11">11</a>Kaf. Hulle maak melding van die heerlikheid van u koninkryk en spreek van u mag,</span> <span class="verse"><a name="12">12</a>Lamed. om aan die mensekinders sy magtige dade bekend te maak en die glansryke heerlikheid van sy koninkryk.</span> <span class="verse"><a name="13">13</a>Mem. U koninkryk is 'n koninkryk van alle eeue, en u heerskappy duur deur al die geslagte.</span> <span class="verse"><a name="14">14</a>Samek. Die HERE ondersteun almal wat val, en Hy rig almal op wat neergeboë is.</span> <span class="verse"><a name="15">15</a>Ajin. Die oë van almal wag op U, en U gee hulle hul spys op die regte tyd.</span> <span class="verse"><a name="16">16</a>Pe. U maak u hand oop en versadig alles wat lewe met welbehae.</span> <span class="verse"><a name="17">17</a>Sade. Die HERE is regverdig in al sy weë en goedgunstig in al sy werke.</span> <span class="verse"><a name="18">18</a>Kof. Die HERE is naby almal wat Hom aanroep, almal wat Hom aanroep in waarheid.</span> <span class="verse"><a name="19">19</a>Resj. Hy vervul die wens van die wat Hom vrees, en Hy hoor hul hulpgeroep en verlos hulle.</span> <span class="verse"><a name="20">20</a>Sjin. Die HERE bewaar almal wat Hom liefhet, maar Hy verdelg al die goddelose.</span> <span class="verse"><a name="21">21</a>Tau. My mond sal die lof van die HERE uitspreek, en laat alle vlees sy heilige Naam loof vir ewig en altyd.</span> </p></div</div></div></body></html>