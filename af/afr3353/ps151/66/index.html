<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 66</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/66"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 66</strong></div><p><span class="verse"><a name="1">1</a>Vir die musiekleier. 'n Lied. 'n Psalm. Juig tot eer van God, o ganse aarde!</span> <span class="verse"><a name="2">2</a>Besing die eer van sy Naam, maak heerlik sy lofsang!</span> <span class="verse"><a name="3">3</a>Sê tot God: Hoe vreeslik is u werke! Deur die grootheid van u sterkte sal u vyande kruipende na U toe kom.</span> <span class="verse"><a name="4">4</a>Laat die hele aarde U aanbid en psalmsing tot u eer; laat dit u Naam verhef in psalmgesang. Sela.</span> <span class="verse"><a name="5">5</a>Kom en aanskou die dade van God, Hy wat gedug is in werking oor die mensekinders.</span> <span class="verse"><a name="6">6</a>Hy het die see verander in droë land; hulle het te voet deur die rivier gegaan. Daar was ons bly in Hom.</span> <span class="verse"><a name="7">7</a>Hy heers vir ewig deur sy mag; sy oë hou wag oor die nasies. Laat die wederstrewiges hulleself nie verhef nie. Sela.</span> <span class="verse"><a name="8">8</a>Loof, volke, onse God, en laat hoor die stem wat Hom roem --</span> <span class="verse"><a name="9">9</a>wat aan ons siel die lewe gee en nie toelaat dat ons voet wankel nie.</span> <span class="verse"><a name="10">10</a>Want U het ons getoets, o God, U het ons gelouter soos 'n mens silwer louter.</span> <span class="verse"><a name="11">11</a>U het ons in die net gebring, 'n swaar las op ons heupe gelê.</span> <span class="verse"><a name="12">12</a>U het mense oor ons hoof laat ry; ons het in die vuur en in die water gekom, maar U het ons uitgelei in die oorvloed.</span> <span class="verse"><a name="13">13</a>Ek sal met brandoffers in u huis ingaan; ek sal U my geloftes betaal,</span> <span class="verse"><a name="14">14</a>wat my lippe geuit en my mond uitgespreek het toe ek benoud was.</span> <span class="verse"><a name="15">15</a>Brandoffers van vet diere sal ek U bring saam met offerrook van ramme; ek sal beeste saam met bokke berei. Sela.</span> <span class="verse"><a name="16">16</a>Kom luister, en laat my vertel, julle almal wat God vrees, wat Hy aan my siel gedoen het.</span> <span class="verse"><a name="17">17</a>Ek het Hom aangeroep met my mond, en lofgesang was onder my tong.</span> <span class="verse"><a name="18">18</a>As ek ongeregtigheid bedoel het in my hart, sou die Here nie gehoor het nie.</span> <span class="verse"><a name="19">19</a>Waarlik, God het gehoor; Hy het geluister na die stem van my gebed.</span> <span class="verse"><a name="20">20</a>Geloofd sy God wat my gebed nie afgewys en sy goedertierenheid aan my nie onttrek het nie!</span> </p></div</div></div></body></html>