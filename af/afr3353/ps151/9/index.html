<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 9</strong></div><p><span class="verse"><a name="1">1</a>Vir die musiekleier; op die wysie van: "Sterf vir die Seun". 'n Psalm van Dawid.</span> <span class="verse"><a name="2">2</a>Ek wil die HERE loof met my hele hart; ek wil al u wonders vertel.</span> <span class="verse"><a name="3">3</a>In U wil ek bly wees en juig; ek wil psalmsing tot eer van u Naam, o Allerhoogste,</span> <span class="verse"><a name="4">4</a>omdat my vyande agteruitwyk, struikel en omkom van voor u aangesig.</span> <span class="verse"><a name="5">5</a>Want U het my reg en my regsaak behandel; U het gaan sit op die troon, o regverdige regter!</span> <span class="verse"><a name="6">6</a>U het die heidene gedreig, die goddelose laat omkom, hulle naam uitgedelg vir ewig en altyd.</span> <span class="verse"><a name="7">7</a>Die vyande het omgekom -- puinhope vir ewig; ook die stede wat U verwoes het; hulle gedagtenis, ja, die het vergaan.</span> <span class="verse"><a name="8">8</a>Maar die HERE sit vir ewig; Hy het sy troon reggesit vir die oordeel.</span> <span class="verse"><a name="9">9</a>En Hy self sal die wêreld oordeel in geregtigheid en die volke vonnis met reg.</span> <span class="verse"><a name="10">10</a>So is die HERE dan 'n rotsvesting vir die verdrukte, 'n rotsvesting in tye van benoudheid.</span> <span class="verse"><a name="11">11</a>En hulle wat u Naam ken, sal op U vertrou, omdat U die wat U soek, nie verlaat nie, o HERE!</span> <span class="verse"><a name="12">12</a>Psalmsing tot eer van die HERE wat op Sion woon; verkondig onder die volke sy dade.</span> <span class="verse"><a name="13">13</a>Want Hy wat die bloed soek, dink aan hulle; Hy vergeet die geroep van die ellendiges nie.</span> <span class="verse"><a name="14">14</a>Wees my genadig, HERE, aanskou my ellende vanweë my haters, U wat my verhef uit die poorte van die dood;</span> <span class="verse"><a name="15">15</a>sodat ek al u roemryke dade kan vertel, in die poorte van die dogter van Sion kan juig oor u heil.</span> <span class="verse"><a name="16">16</a>Die heidene het gesink in die kuil wat hulle gemaak het; hulle voet is gevang in die net wat hulle gespan het.</span> <span class="verse"><a name="17">17</a>Die HERE het Hom bekend gemaak; Hy het strafgerig geoefen; die goddelose is verstrik in die werk van sy hande. Higgajon. Sela.</span> <span class="verse"><a name="18">18</a>Die goddelose sal teruggaan na die doderyk, al die heidene wat God vergeet.</span> <span class="verse"><a name="19">19</a>Want die behoeftige sal nie vir altyd vergeet word, die verwagting van die ellendiges nie vir ewig verlore gaan nie.</span> <span class="verse"><a name="20">20</a>Staan op, HERE, laat die mens nie sterk word nie; laat die heidene voor u aangesig geoordeel word! [ (Psalms 9:21) o HERE jaag hulle skrik aan; laat die heidene weet, hulle is mense! Sela. ]</span> </p></div</div></div></body></html>