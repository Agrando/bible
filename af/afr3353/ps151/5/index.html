<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 5</strong></div><p><span class="verse"><a name="1">1</a>Vir die musiekleier; met fluite. 'n Psalm van Dawid.</span> <span class="verse"><a name="2">2</a>o HERE, luister na my woorde, let op my versugting.</span> <span class="verse"><a name="3">3</a>Gee ag op die stem van my hulpgeroep, my Koning en my God, want tot U bid ek.</span> <span class="verse"><a name="4">4</a>In die môre , HERE, sal U my stem hoor; in die môre sal ek dit aan U voorlê en afwag.</span> <span class="verse"><a name="5">5</a>Want U is nie 'n God wat behae het in goddeloosheid nie; die kwaaddoener sal by U nie vertoef nie.</span> <span class="verse"><a name="6">6</a>Die onsinniges sal voor u oë nie standhou nie; U haat al die werkers van ongeregtigheid.</span> <span class="verse"><a name="7">7</a>U sal die leuensprekers laat omkom; van die man van bloed en bedrog het die HERE 'n afsku.</span> <span class="verse"><a name="8">8</a>Maar ek, deur die grootheid van u goedertierenheid mag ek in u huis ingaan, my buig na u heilige tempel, in u vrees.</span> <span class="verse"><a name="9">9</a>HERE, lei my in u geregtigheid om my vyande ontwil; maak u weg voor my reg.</span> <span class="verse"><a name="10">10</a>Want in hulle mond is niks betroubaars nie; hulle binneste bring onheil; hulle keel is 'n oop graf; hulle maak hul tong glad.</span> <span class="verse"><a name="11">11</a>Verklaar hulle skuldig, o God! Laat hulle val deur hul planne; dryf hulle weg oor die menigte van hul oortredinge, want hulle is wederstrewig teen U.</span> <span class="verse"><a name="12">12</a>Maar laat hulle almal bly wees wat by U skuil; laat hulle vir ewig jubel, en beskut U hulle; en laat in U juig die wat u Naam liefhet. [ (Psalms 5:13) Want U seën die regverdige, o HERE, U omring hom met welbehae soos met 'n skild. ]</span> </p></div</div></div></body></html>