<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 91</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/91"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 91</strong></div><p><span class="verse"><a name="1">1</a>Hy wat in die skuilplek van die Allerhoogste sit, sal vernag in die skaduwee van die Almagtige.</span> <span class="verse"><a name="2">2</a>Ek sal tot die HERE sê: My toevlug en my bergvesting, my God op wie ek vertrou.</span> <span class="verse"><a name="3">3</a>Want Hy is dit wat jou sal red uit die net van die voëlvanger, van die verderflike pes.</span> <span class="verse"><a name="4">4</a>Hy sal jou dek met sy vlerke, en onder sy vleuels sal jy skuil; sy trou is 'n skild en pantser.</span> <span class="verse"><a name="5">5</a>Jy hoef nie te vrees vir die skrik van die nag, vir die pyl wat bedags vlieg nie,</span> <span class="verse"><a name="6">6</a>vir die pes wat in die donker wandel, vir die siekte wat op die middag verwoes nie!</span> <span class="verse"><a name="7">7</a>Al val daar duisend aan jou sy en tien duisend aan jou regterhand -- na jou sal dit nie aankom nie.</span> <span class="verse"><a name="8">8</a>Net met jou oë sal jy dit aanskou en die vergelding van die goddelose sien.</span> <span class="verse"><a name="9">9</a>Want U, HERE, is my toevlug. Die Allerhoogste het jy jou beskutting gemaak.</span> <span class="verse"><a name="10">10</a>Geen onheil sal jou tref en geen plaag naby jou tent kom nie;</span> <span class="verse"><a name="11">11</a>want Hy sal sy engele aangaande jou bevel gee om jou te bewaar op al jou weë.</span> <span class="verse"><a name="12">12</a>Hulle sal jou op die hande dra, sodat jy jou voet teen geen klip stamp nie.</span> <span class="verse"><a name="13">13</a>Op die leeu en die adder sal jy trap, die jong leeu en die slang vertrap.</span> <span class="verse"><a name="14">14</a>Omdat hy My liefhet, sê God, daarom sal Ek hom red; Ek sal hom beskerm, omdat hy my Naam ken.</span> <span class="verse"><a name="15">15</a>Hy sal My aanroep, en Ek sal hom verhoor; in die nood sal Ek by hom wees; Ek sal hom uitred en eer aan hom gee.</span> <span class="verse"><a name="16">16</a>Met lengte van dae sal Ek hom versadig, en Ek sal hom my heil laat sien.</span> </p></div</div></div></body></html>