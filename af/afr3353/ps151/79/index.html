<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 79</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/79"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 79</strong></div><p><span class="verse"><a name="1">1</a>'n Psalm van Asaf. o God, heidene het gekom in u erfdeel, hulle het u heilige tempel verontreinig, Jerusalem tot puinhope gemaak.</span> <span class="verse"><a name="2">2</a>Hulle het die lyke van u knegte aan die voëls van die hemel tot spys gegee, die vlees van u gunsgenote aan die wilde diere van die land.</span> <span class="verse"><a name="3">3</a>Hulle het hulle bloed rondom Jerusalem soos water uitgegiet sonder dat iemand hulle begrawe.</span> <span class="verse"><a name="4">4</a>Ons het vir ons bure 'n smaad geword, 'n spot en beskimping vir die wat rondom ons is.</span> <span class="verse"><a name="5">5</a>Hoe lank, HERE, sal U vir ewig toornig wees, sal u ywer brand soos 'n vuur?</span> <span class="verse"><a name="6">6</a>Stort u grimmigheid uit oor die heidene wat U nie ken nie, en oor die koninkryke wat u Naam nie aanroep nie.</span> <span class="verse"><a name="7">7</a>Want hulle het Jakob verteer en sy woning verwoes.</span> <span class="verse"><a name="8">8</a>Reken ons die ongeregtighede van die voorvaders nie toe nie; laat u barmhartighede ons gou tegemoetkom, want ons is baie swak.</span> <span class="verse"><a name="9">9</a>Help ons, o God van ons heil, om die eer van u Naam, en red ons en doen versoening oor ons sondes ter wille van u Naam.</span> <span class="verse"><a name="10">10</a>Waarom sou die heidene sê: Waar is hulle God? Laat voor ons oë onder die heidene bekend word die wraak oor die vergote bloed van u knegte.</span> <span class="verse"><a name="11">11</a>Laat die gesug van die gevangene voor u aangesig kom; laat die kinders van die dood oorbly na die grootheid van u arm.</span> <span class="verse"><a name="12">12</a>En vergeld ons bure sewevoudig in hulle skoot die smaad waarmee hulle U, o Here, gesmaad het.</span> <span class="verse"><a name="13">13</a>En ons, u volk en die skape van u weide, ons sal U vir ewig loof, van geslag tot geslag sal ons u lof vertel.</span> </p></div</div></div></body></html>