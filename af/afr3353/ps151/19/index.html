<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 19</strong></div><p><span class="verse"><a name="1">1</a>Vir die musiekleier. 'n Psalm van Dawid.</span> <span class="verse"><a name="2">2</a>Die hemele vertel die eer van God, en die uitspansel verkondig die werk van sy hande.</span> <span class="verse"><a name="3">3</a>Die een dag stort vir die ander 'n boodskap uit, en die een nag kondig vir die ander kennis aan:</span> <span class="verse"><a name="4">4</a>daar is geen spraak en daar is geen woorde nie -- onhoorbaar is hulle stem.</span> <span class="verse"><a name="5">5</a>Hulle meetsnoer gaan uit oor die hele aarde, en hulle woorde tot by die einde van die wêreld. Vir die son het Hy daarin 'n tent gemaak;</span> <span class="verse"><a name="6">6</a>en die is soos 'n bruidegom wat uitgaan uit sy slaapkamer; hy is bly soos 'n held om die pad te loop.</span> <span class="verse"><a name="7">7</a>Sy uitgang is van die einde van die hemel af, en sy omloop tot by die eindes daarvan, en niks is verborge vir sy hitte nie.</span> <span class="verse"><a name="8">8</a>Die wet van die HERE is volmaak: dit verkwik die siel; die getuienis van die HERE is gewis: dit gee wysheid aan die eenvoudige.</span> <span class="verse"><a name="9">9</a>Die bevele van die HERE is reg: hulle verbly die hart; die gebod van die HERE is suiwer: dit verlig die oë.</span> <span class="verse"><a name="10">10</a>Die vrees van die HERE is rein: dit bestaan tot in ewigheid; die verordeninge van die HERE is waarheid -- tesame is hulle regverdig.</span> <span class="verse"><a name="11">11</a>Hulle is begeerliker as goud, ja, as baie fyn goud; en soeter as heuning en heuningstroop.</span> <span class="verse"><a name="12">12</a>Ook word u kneg daardeur gewaarsku; in die onderhouding daarvan is groot loon.</span> <span class="verse"><a name="13">13</a>Die afdwalinge -- wie bemerk hulle? Spreek my vry van die wat verborge is.</span> <span class="verse"><a name="14">14</a>Hou u kneg ook terug van moedswillige sondes; laat dit nie oor my heers nie. Dan sal ek onbestraflik wees en vry van groot oortreding. [ (Psalms 19:15) Laat die woorde van my mond en die oordenking van my hart welbehaaglik wees voor u aangesig, o HERE, my rots en my verlosser! ]</span> </p></div</div></div></body></html>