<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 12</strong></div><p><span class="verse"><a name="1">1</a>Vir die musiekleier; met basstem. 'n Psalm van Dawid.</span> <span class="verse"><a name="2">2</a>Hulle praat leuens, die een met die ander; met vleiende lippe spreek hulle dubbelhartig.</span> <span class="verse"><a name="3">3</a>Mag die HERE al die vleiende lippe uitroei, die tong wat grootpraat,</span> <span class="verse"><a name="4">4</a>hulle wat sê: Met ons tong is ons sterk; ons lippe is met ons! Wie is heer oor ons?</span> <span class="verse"><a name="5">5</a>Oor die verdrukking van die ellendiges, oor die gesug van die behoeftiges sal Ek nou opstaan, sê die HERE; Ek sal hom in veiligheid stel wat daarna smag.</span> <span class="verse"><a name="6">6</a>Die woorde van die HERE is rein woorde, silwer wat gelouter is in 'n smeltkroes in die aarde, gesuiwer sewe maal.</span> <span class="verse"><a name="7">7</a>U, o HERE, sal hulle bewaar; U sal ons bewaar van hierdie geslag vir ewig. [ (Psalms 12:9) Die goddelose draf rond as laagheid die oorhand kry by die mensekinders. ]</span> </p></div</div></div></body></html>