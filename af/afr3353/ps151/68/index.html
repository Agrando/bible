<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 68</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/68"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 68</strong></div><p><span class="verse"><a name="1">1</a>Vir die musiekleier. Van Dawid. 'n Psalm. 'n Lied.</span> <span class="verse"><a name="2">2</a>God staan op, sy vyande raak verstrooid, en sy haters vlug voor sy aangesig weg!</span> <span class="verse"><a name="3">3</a>Soos rook verdryf word, verdryf U hulle; soos was smelt voor die vuur, vergaan die goddelose voor die aangesig van God.</span> <span class="verse"><a name="4">4</a>Maar die regverdiges is bly, hulle juig voor die aangesig van God, en hulle is vrolik met blydskap.</span> <span class="verse"><a name="5">5</a>Sing tot eer van God, psalmsing tot eer van sy Naam, vul die pad op vir Hom wat deur die woestynvlaktes ry: HERE is sy Naam; en jubel voor sy aangesig!</span> <span class="verse"><a name="6">6</a>'n Vader van die wese en 'n regter van die weduwees is God in sy heilige woning.</span> <span class="verse"><a name="7">7</a>God laat die eensames woon in 'n huisgesin, Hy lei die gevangenes uit in voorspoed; maar die wederstrewiges woon in 'n dor land.</span> <span class="verse"><a name="8">8</a>o God, toe U uitgetrek het voor u volk, toe U voortgestap het in die wildernis, Sela,</span> <span class="verse"><a name="9">9</a>het die aarde gebewe! Ook het die hemele gedrup voor die aangesig van God; hierdie Sinai voor die aangesig van God, die God van Israel!</span> <span class="verse"><a name="10">10</a>Met 'n milde reën het U, o God, u erfdeel besproei; en toe dit moeg was, het U dit versterk.</span> <span class="verse"><a name="11">11</a>U skare het daarin gewoon; U het dit in u goedheid berei vir die ellendige, o God!</span> <span class="verse"><a name="12">12</a>Die Here het die woord laat hoor -- die vroue wat die goeie tyding gebring het, was 'n groot skare:</span> <span class="verse"><a name="13">13</a>Die konings van die leërskare vlug, hulle vlug; en sy wat tuis gebly het, verdeel die buit.</span> <span class="verse"><a name="14">14</a>As julle daar lê tussen die veekrale, is die vlerke van die duif oordek met silwer en sy vleuels met liggroen goud.</span> <span class="verse"><a name="15">15</a>Toe die Almagtige konings daarin verstrooi het, het dit gesneeu op Salmon.</span> <span class="verse"><a name="16">16</a>'n Berg van God is die berg Basan, 'n berg met toppe is die berg Basan.</span> <span class="verse"><a name="17">17</a>Waarom kyk julle afgunstig, o berge met toppe, na die berg wat God begeer het vir sy woning? Ja, die HERE sal daar woon tot in ewigheid.</span> <span class="verse"><a name="18">18</a>Die waens van God is tien duisende, duisend maal duisende; die Here is onder hulle; dit is Sinai in heiligheid.</span> <span class="verse"><a name="19">19</a>U het opgeklim na die hoogte, U het gevangenes weggevoer, U het geskenke geneem onder die mense; ja, ook wederstrewiges om daar te woon, o HERE God!</span> <span class="verse"><a name="20">20</a>Geloofd sy die Here! Dag n  dag dra Hy ons; God is ons heil! Sela.</span> <span class="verse"><a name="21">21</a>God is vir ons 'n God van verlossinge, en die HERE Here het uitkomste teen die dood.</span> <span class="verse"><a name="22">22</a>Gewis, God sal die kop van sy vyande verbrysel, die harige skedel van hom wat in sy sondeskuld rondwandel.</span> <span class="verse"><a name="23">23</a>Die Here het gesê: Ek sal terugbring uit Basan, Ek sal terugbring uit die dieptes van die see;</span> <span class="verse"><a name="24">24</a>sodat jy jou voet kan steek in bloed, die tong van jou honde van die vyande sy deel kan hê.</span> <span class="verse"><a name="25">25</a>o God, hulle sien u optogte, die optogte van my God, my Koning in die heiligdom.</span> <span class="verse"><a name="26">26</a>Vooraan gaan die sangers, daaragter die snaarspelers, tussen jongmeisies in wat die tamboeryn slaan.</span> <span class="verse"><a name="27">27</a>Loof God, die Here, in die vergaderinge, julle wat is uit die fontein van Israel!</span> <span class="verse"><a name="28">28</a>Daar is Benjamin, die kleinste, wat oor hulle geheers het; die vorste van Juda -- hulle menigte; die vorste van S,bulon, die vorste van N ftali.</span> <span class="verse"><a name="29">29</a>Jou God het jou sterkte gebied: betoon U sterk, o God, wat vir ons gewerk het!</span> <span class="verse"><a name="30">30</a>Ter wille van u tempel in Jerusalem sal die konings aan U geskenke bring.</span> <span class="verse"><a name="31">31</a>Dreig die wilde gedierte van die riet -- die trop stiere saam met die kalwers van die volke -- die wat hulleself onderwerp met stukke silwer. Hy het die volke verstrooi wat lus het in oorloë.</span> <span class="verse"><a name="32">32</a>Edeles sal uit Egipte kom, Kus sal haastig sy hande uitsteek na God.</span> <span class="verse"><a name="33">33</a>o Koninkryke van die aarde, sing tot eer van God; psalmsing tot eer van die Here! Sela.</span> <span class="verse"><a name="34">34</a>Van Hom wat ry in die hoogste hemele, wat uit die voortyd is; kyk, Hy verhef sy stem, 'n magtige stem.</span> <span class="verse"><a name="35">35</a>Gee sterkte aan God! Sy hoogheid is oor Israel en sy sterkte in die wolke. [ (Psalms 68:36) Vreeslik is God uit jou heiligdomme, o Israel! Die God van Israel -- Hy gee aan die volk sterkte en kragte. Geloofd sy God! ]</span> </p></div</div></div></body></html>