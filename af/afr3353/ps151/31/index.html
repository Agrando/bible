<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 31</strong></div><p><span class="verse"><a name="1">1</a>Vir die musiekleier. 'n Psalm van Dawid.</span> <span class="verse"><a name="2">2</a>By U, o HERE, skuil ek; laat my nooit beskaamd staan nie. Bevry my deur u geregtigheid.</span> <span class="verse"><a name="3">3</a>Neig u oor tot my, red my gou; wees vir my 'n rots om in te vlug, 'n baie vaste huis om my te verlos.</span> <span class="verse"><a name="4">4</a>Want U is my rots en my bergvesting; en om u Naam ontwil sal U my lei en my bestuur.</span> <span class="verse"><a name="5">5</a>U sal my laat uitgaan uit die net wat hulle vir my gespan het, want U is my toevlug.</span> <span class="verse"><a name="6">6</a>In u hand gee ek my gees oor; U het my verlos, HERE, God van trou.</span> <span class="verse"><a name="7">7</a>Ek haat die wat nietige afgode vereer, maar ,k vertrou op die HERE.</span> <span class="verse"><a name="8">8</a>Ek wil juig en bly wees in u goedertierenheid, omdat U my ellende aangesien, my siel in die benoudhede geken het</span> <span class="verse"><a name="9">9</a>en my nie oorgelewer het in die hand van die vyand nie; U het my voete op vrye grond laat staan.</span> <span class="verse"><a name="10">10</a>Wees my genadig, HERE, want ek is benoud; van verdriet het my oog mat geword, my siel en my liggaam.</span> <span class="verse"><a name="11">11</a>Want my lewe kwyn weg van kommer en my jare van gesug; my krag struikel deur my ongeregtigheid, en my gebeente teer uit.</span> <span class="verse"><a name="12">12</a>Vanweë al my teëstanders het ek 'n voorwerp van smaad geword, ja, grootliks vir my bure, en 'n voorwerp van skrik vir my bekendes; die wat my op straat sien, vlug weg van my af.</span> <span class="verse"><a name="13">13</a>Ek is vergeet uit die hart, soos 'n dooie; ek het geword soos 'n ding wat lê en vergaan.</span> <span class="verse"><a name="14">14</a>Want ek het die skindertaal van baie gehoor -- skrik rondom! -- terwyl hulle saam raad hou teen my; hulle is van plan om my lewe te neem.</span> <span class="verse"><a name="15">15</a>Maar ,k vertrou op U, o HERE! Ek sê: U is my God.</span> <span class="verse"><a name="16">16</a>My tye is in u hand; red my uit die hand van my vyande en van my vervolgers.</span> <span class="verse"><a name="17">17</a>Laat u aangesig skyn oor u kneg, verlos my deur u goedertierenheid.</span> <span class="verse"><a name="18">18</a>HERE, laat my nie beskaamd staan nie, want ek roep U aan; laat die goddelose beskaamd staan, laat hulle verstom in die doderyk!</span> <span class="verse"><a name="19">19</a>Laat die valse lippe stom word wat in trotsheid en veragting onbeskaamd spreek teen die regverdige.</span> <span class="verse"><a name="20">20</a>o, Hoe groot is u goedheid wat U weggelê het vir die wat U vrees, wat U uitgewerk het vir die wat by U skuil, in teenwoordigheid van die mensekinders!</span> <span class="verse"><a name="21">21</a>U verberg hulle in die skuilplek van u aangesig vir die samesweringe van mense; U steek hulle weg in 'n hut vir die twis van die tonge.</span> <span class="verse"><a name="22">22</a>Geloofd sy die HERE, want Hy het sy goedertierenheid aan my wonderbaar gemaak, in 'n vaste stad.</span> <span class="verse"><a name="23">23</a>Ek tog het in my angs gesê: Ek het verdwyn, weg van u oë; nogtans het U die stem van my smekinge gehoor toe ek U aangeroep het om hulp.</span> <span class="verse"><a name="24">24</a>Julle moet die HERE liefhê, al sy gunsgenote! Die HERE bewaar die getroues en vergeld hom oorvloedig wat trots handel. [ (Psalms 31:25) Wees sterk, en laat julle hart sterk wees, almal wat op die HERE wag! ]</span> </p></div</div></div></body></html>