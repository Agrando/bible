<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 37</strong></div><p><span class="verse"><a name="1">1</a>'n Psalm van Dawid. Alef. Wees nie toornig op die kwaaddoeners nie, beny hulle nie wat onreg doen nie;</span> <span class="verse"><a name="2">2</a>want soos gras sal hulle gou verwelk, en soos groen grasspruitjies sal hulle verdroog.</span> <span class="verse"><a name="3">3</a>Bet. Vertrou op die HERE, en doen wat goed is; bewoon die aarde en beoefen getrouheid,</span> <span class="verse"><a name="4">4</a>en verlustig jou in die HERE; dan sal Hy jou gee die begeertes van jou hart.</span> <span class="verse"><a name="5">5</a>Gimel. Laat jou weg aan die HERE oor en vertrou op Hom, en Hy sal dit uitvoer;</span> <span class="verse"><a name="6">6</a>en Hy sal jou geregtigheid laat voortkom soos die lig en jou reg soos die middag.</span> <span class="verse"><a name="7">7</a>Dalet. Swyg voor die HERE en verwag Hom; wees nie toornig op hom wat voorspoedig in sy weg is nie, op die man wat listige planne uitvoer nie.</span> <span class="verse"><a name="8">8</a>He. Laat staan die toorn en verlaat die grimmigheid; wees nie toornig nie: dit is net om kwaad te stig.</span> <span class="verse"><a name="9">9</a>Want die kwaaddoeners sal uitgeroei word; maar die wat die HERE verwag, hulle sal die aarde besit.</span> <span class="verse"><a name="10">10</a>Wau. En nog 'n klein rukkie en die goddelose sal daar nie wees nie; ja, jy sal ag gee op sy plek, maar hy sal daar nie wees nie.</span> <span class="verse"><a name="11">11</a>Die ootmoediges daarenteen sal die aarde besit en hulle verlustig oor groot vrede.</span> <span class="verse"><a name="12">12</a>Sajin. Die goddelose bedink listige planne teen die regverdige en kners met sy tande teen hom.</span> <span class="verse"><a name="13">13</a>Die Here lag oor hom, want Hy sien dat sy dag kom.</span> <span class="verse"><a name="14">14</a>Get. Die goddelose het die swaard getrek en hulle boog gespan om die ellendige en behoeftige te laat val, om die te slag wat opreg is van weg.</span> <span class="verse"><a name="15">15</a>Hulle swaard sal in hul hart gaan, en hulle boë sal verbreek word.</span> <span class="verse"><a name="16">16</a>Tet. 'n Klein bietjie is vir die regverdige beter as die rykdom van baie goddelose;</span> <span class="verse"><a name="17">17</a>want die arms van die goddelose sal verbreek word, maar die HERE ondersteun die regverdiges.</span> <span class="verse"><a name="18">18</a>Jod. Die HERE ken die dae van die opregtes, en hulle erfdeel sal tot in ewigheid bly.</span> <span class="verse"><a name="19">19</a>Hulle sal nie beskaamd staan in die slegte tyd nie, en in dae van hongersnood sal hulle versadig word.</span> <span class="verse"><a name="20">20</a>Kaf. Maar die goddelose sal omkom en die vyande van die HERE soos die prag van die weivelde; hulle verdwyn soos rook, hulle verdwyn.</span> <span class="verse"><a name="21">21</a>Lamed. Die goddelose leen en gee nie terug nie, maar die regverdige ontferm hom en gee;</span> <span class="verse"><a name="22">22</a>want die wat deur Hom geseënword, sal die aarde besit; maar die wat deur Hom vervloek word, sal uitgeroei word.</span> <span class="verse"><a name="23">23</a>Mem. Deur die HERE word die gange van 'n man bevestig, en Hy het 'n welbehae in sy weg.</span> <span class="verse"><a name="24">24</a>As hy val, dan stort hy nie neer nie; want die HERE ondersteun sy hand.</span> <span class="verse"><a name="25">25</a>Noen. Ek was jonk, ook het ek oud geword, maar nooit het ek die regverdige verlate gesien, of dat sy nageslag brood soek nie.</span> <span class="verse"><a name="26">26</a>Die hele dag ontferm hy hom en leen uit, en sy nageslag is 'n seën.</span> <span class="verse"><a name="27">27</a>Samek. Wyk af van wat kwaad is, en doen wat goed is, en jy sal vir ewig woon;</span> <span class="verse"><a name="28">28</a>want die HERE het die reg lief en sal sy gunsgenote nie verlaat nie; vir ewig word hulle bewaar, maar die nageslag van die goddelose word uitgeroei.</span> <span class="verse"><a name="29">29</a>Die regverdiges sal die aarde besit en vir ewig daarop woon.</span> <span class="verse"><a name="30">30</a>Pe. Die mond van die regverdige verkondig wysheid, en sy tong spreek wat reg is.</span> <span class="verse"><a name="31">31</a>Die wet van sy God is in sy hart; sy gange sal nie wankel nie.</span> <span class="verse"><a name="32">32</a>Sade. Die goddelose loer op die regverdige en soek om hom dood te maak.</span> <span class="verse"><a name="33">33</a>Die HERE gee hom nie oor in sy hand nie, en Hy veroordeel hom nie as hy gerig word nie.</span> <span class="verse"><a name="34">34</a>Kof. Wag op die HERE en hou sy weg, en Hy sal jou verhoog, om die aarde te besit; jy sal met welgevalle neersien op die uitroeiing van die goddelose mense.</span> <span class="verse"><a name="35">35</a>Resj. Ek het die goddelose gesien, 'n geweldenaar, terwyl hy hom uitbrei soos 'n groen inlandse boom.</span> <span class="verse"><a name="36">36</a>Toe gaan iemand verby, en kyk, hy was daar nie; en ek het hom gesoek, maar hy was nie te vinde nie.</span> <span class="verse"><a name="37">37</a>Sjin. Let op die vrome en kyk na die opregte, want daar is 'n toekoms vir die man van vrede.</span> <span class="verse"><a name="38">38</a>Maar die oortreders word tesame verdelg; die toekoms van die goddelose word afgesny.</span> <span class="verse"><a name="39">39</a>Tau. Maar die hulp van die regverdiges is van die HERE, hulle toevlug in tyd van benoudheid.</span> <span class="verse"><a name="40">40</a>En die HERE help hulle en red hulle; Hy red hulle van die goddelose mense en verlos hulle, want hulle skuil by Hom.</span> </p></div</div></div></body></html>