<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 7</strong></div><p><span class="verse"><a name="1">1</a>Sjiggajon van Dawid wat hy tot eer van die HERE gesing het weens die woorde van Kus, die Benjaminiet.</span> <span class="verse"><a name="2">2</a>HERE, my God, by U skuil ek; verlos my van al my vervolgers en red my;</span> <span class="verse"><a name="3">3</a>sodat hy nie soos 'n leeu my verskeur en wegruk sonder dat iemand red nie.</span> <span class="verse"><a name="4">4</a>HERE, my God, as ek dit gedoen het, as daar onreg in my hande is,</span> <span class="verse"><a name="5">5</a>as ek hom kwaad aangedoen het wat in vrede met my geleef het ja, ek het hom gered wat my sonder oorsaak vyandig was,</span> <span class="verse"><a name="6">6</a>mag die vyand my dan vervolg en inhaal en my lewe teen die grond vertrap en my eer in die stof laat woon. Sela.</span> <span class="verse"><a name="7">7</a>Staan op, HERE, in u toorn, verhef U teen die grimmigheid van my teëstanders en ontwaak vir my, U wat die reg beveel het!</span> <span class="verse"><a name="8">8</a>En laat die vergadering van die volke U omring; keer dan bo hulle terug in die hoogte!</span> <span class="verse"><a name="9">9</a>Die HERE oordeel die volke. Doen aan my reg, HERE, na my geregtigheid en na my onskuld wat by my is.</span> <span class="verse"><a name="10">10</a>Laat tog die boosheid van die goddelose mense 'n einde neem, maar bevestig U die regverdige, ja, U wat harte en niere toets, o regverdige God!</span> <span class="verse"><a name="11">11</a>My skild is by God wat die opregtes van hart verlos.</span> <span class="verse"><a name="12">12</a>God is 'n regverdige regter, en 'n God wat elke dag toornig is.</span> <span class="verse"><a name="13">13</a>As hy hom nie bekeer nie, maak Hy sy swaard skerp; Hy span sy boog en mik daarmee</span> <span class="verse"><a name="14">14</a>en berei vir hom dodelike werktuie; Hy maak sy pyle brandende wapens.</span> <span class="verse"><a name="15">15</a>Kyk, hy is in barensweë van onreg en is swanger van moeite; hy baar leuens.</span> <span class="verse"><a name="16">16</a>Hy het 'n kuil gegrawe en dit uitgehol; maar hy het geval in die vangkuil wat hy gemaak het.</span> <span class="verse"><a name="17">17</a>Die onheil wat hy gestig het, keer op sy hoof terug, en sy geweld kom op sy skedel neer. [ (Psalms 7:18) Ek wil die HERE loof na sy geregtigheid en die Naam van die HERE, die Allerhoogste, psalmsing. ]</span> </p></div</div></div></body></html>