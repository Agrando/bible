<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 72</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/72"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 72</strong></div><p><span class="verse"><a name="1">1</a>Van Salomo. o God, gee aan die koning u regte en u geregtigheid aan die seun van die koning.</span> <span class="verse"><a name="2">2</a>Laat hy u volk oordeel met geregtigheid en u ellendiges met reg.</span> <span class="verse"><a name="3">3</a>Die berge sal vrede dra vir die volk, en die heuwels, deur geregtigheid.</span> <span class="verse"><a name="4">4</a>Hy sal aan die ellendiges van die volk reg verskaf, die kinders van die behoeftige verlos en die verdrukker verbrysel.</span> <span class="verse"><a name="5">5</a>Hulle sal u vrees solank as die son skyn en solank as die maan daar is, van geslag tot geslag.</span> <span class="verse"><a name="6">6</a>Hy sal neerdaal soos reën op die grasveld, soos buie -- 'n swaar reën op die aarde.</span> <span class="verse"><a name="7">7</a>In sy dae sal die regverdige bloei en volheid van vrede, totdat die maan nie meer is nie.</span> <span class="verse"><a name="8">8</a>En hy sal heers van see tot see en van die Rivier tot by die eindes van die aarde.</span> <span class="verse"><a name="9">9</a>Die bewoners van dor plekke sal voor hom kniel, en sy vyande sal die stof lek.</span> <span class="verse"><a name="10">10</a>Die konings van Tarsis en van die eilande sal geskenke aanbied, die konings van Skeba en Seba belasting aanbring.</span> <span class="verse"><a name="11">11</a>Ja, al die konings sal hulle voor hom buig, al die nasies sal hom dien.</span> <span class="verse"><a name="12">12</a>Want hy sal die behoeftige red wat daar roep om hulp, en die ellendige en wie geen helper het nie.</span> <span class="verse"><a name="13">13</a>Hy sal hom ontferm oor die arme en behoeftige, en die siele van die behoeftiges sal hy red.</span> <span class="verse"><a name="14">14</a>Hy sal hulle siel verlos van verdrukking en geweld, en hulle bloed sal kosbaar wees in sy oë.</span> <span class="verse"><a name="15">15</a>Mag hy dan lewe! en mag hulle aan hom gee van die goud van Skeba en altyddeur vir hom bid; mag hulle die hele dag hom seën!</span> <span class="verse"><a name="16">16</a>Mag daar volheid van koring wees in die land, op die top van die berge; mag die vrug daarvan ruis soos die L¡banon; en mag hulle bloei uit die stad soos die plante van die aarde!</span> <span class="verse"><a name="17">17</a>Mag sy naam vir ewig wees; mag sy naam uitspruit solank as die son daar is! En mag al die nasies in hom geseënword, hom gelukkig prys!</span> <span class="verse"><a name="18">18</a>Geloofd sy die HERE God, die God van Israel, wat alleen wonders doen!</span> <span class="verse"><a name="19">19</a>En geloofd sy vir ewig sy heerlike Naam! En laat die hele aarde met sy heerlikheid vervul word! Amen, ja amen.</span> <span class="verse"><a name="20">20</a>Hier eindig die gebede van Dawid, die seun van Isai.</span> </p></div</div></div></body></html>