<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 55</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/55"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 55</strong></div><p><span class="verse"><a name="1">1</a>Vir die musiekleier; met snaarinstrumente. n Onderwysing van Dawid.</span> <span class="verse"><a name="2">2</a>o God, hoor my gebed en verberg U nie vir my smeking nie.</span> <span class="verse"><a name="3">3</a>Luister na my en verhoor my; in my onrus dwaal ek rond en is verward,</span> <span class="verse"><a name="4">4</a>weens die geroep van die vyand, weens die geraas van die goddelose; want hulle stort onreg op my af, en in toorn behandel hulle my as vyand.</span> <span class="verse"><a name="5">5</a>My hart krimp inmekaar in my binneste, en verskrikkinge van die dood het op my geval.</span> <span class="verse"><a name="6">6</a>Vrees en bewing kom oor my, en angs oordek my.</span> <span class="verse"><a name="7">7</a>Toe het ek gesê: Ag, had ek maar vlerke soos 'n duif, dan sou ek wegvlieg en wegbly!</span> <span class="verse"><a name="8">8</a>Kyk, ek sou ver wegvlug; ek sou vernag in die woestyn! Sela.</span> <span class="verse"><a name="9">9</a>Gou sou ek vir my 'n skuilplek soek teen die onstuimige wind, teen die storm.</span> <span class="verse"><a name="10">10</a>Verwar, Here, verdeel hulle spraak, want ek sien geweld en twis in die stad.</span> <span class="verse"><a name="11">11</a>Dag en nag omring hulle dit op sy mure, en binnekant is onreg en moeite.</span> <span class="verse"><a name="12">12</a>Wat onheil aanbring, is daarbinne, en verdrukking en bedrog wyk nie van sy markplein nie.</span> <span class="verse"><a name="13">13</a>Want dit is geen vyand wat my smaad nie, anders sou ek dit dra; dit is nie my hater wat hom teen my groot maak nie, anders sou ek my vir hom wegsteek;</span> <span class="verse"><a name="14">14</a>maar jy, 'n man soos ek, my vriend en my vertroude!</span> <span class="verse"><a name="15">15</a>Ons wat innig met mekaar omgegaan het, in die huis van God gewandel het met die woelige skare.</span> <span class="verse"><a name="16">16</a>Laat die dood hulle oorval, laat hulle lewendig in die doderyk neerdaal; want boosheid is in hulle woning, in hulle binneste.</span> <span class="verse"><a name="17">17</a>Maar ek, ek roep God aan, en die HERE sal my verlos.</span> <span class="verse"><a name="18">18</a>Saans en smôre ns en smiddags klaag ek en steun, en Hy hoor my stem.</span> <span class="verse"><a name="19">19</a>Hy verlos my siel in vrede van die stryd teen my, want met menigtes is hulle teen my.</span> <span class="verse"><a name="20">20</a>God sal hoor en hulle antwoord; ja, Hy wat op die troon sit van lankal af, Sela; omdat by hulle geen verbetering is en hulle God nie vrees nie.</span> <span class="verse"><a name="21">21</a>Hy het sy hande uitgesteek teen die wat in vrede met hom geleef het; hy het sy verbond ontheilig.</span> <span class="verse"><a name="22">22</a>Glad is die botterwoorde van sy mond, maar sy hart is oorlog; sy woorde is sagter as olie, maar hulle is ontblote swaarde.</span> <span class="verse"><a name="23">23</a>Werp jou sorg op die HERE, en Hy sal jou onderhou; Hy sal nooit die regverdige laat wankel nie. [ (Psalms 55:24) Maar U, o God, sal hulle laat neerdaal in die put van vernietiging; manne van bloed en bedrog sal hulle dae nie tot op die helfte bring nie; maar ,k vertrou op U. ]</span> </p></div</div></div></body></html>