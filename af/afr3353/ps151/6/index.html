<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 6</strong></div><p><span class="verse"><a name="1">1</a>Vir die musiekleier; met snaarinstrumente; met basstem. 'n Psalm van Dawid.</span> <span class="verse"><a name="2">2</a>o HERE, straf my nie in u toorn nie, en kasty my nie in u grimmigheid nie.</span> <span class="verse"><a name="3">3</a>Wees my genadig, HERE, want ek is verswak; maak my gesond, HERE, want my gebeente is verskrik.</span> <span class="verse"><a name="4">4</a>Ja, my siel is baie verskrik; en U, HERE, tot hoe lank?</span> <span class="verse"><a name="5">5</a>Keer terug, HERE, red my siel; verlos my om u goedertierenheid ontwil.</span> <span class="verse"><a name="6">6</a>Want in die dood word aan U nie gedink nie; wie sal U loof in die doderyk?</span> <span class="verse"><a name="7">7</a>Ek is moeg van my gesug; elke nag laat ek my bed swem; ek deurweek my bed met my trane.</span> <span class="verse"><a name="8">8</a>My oog het dof geword van verdriet; dit het swak geword vanweë al my teëstanders.</span> <span class="verse"><a name="9">9</a>Gaan weg van my, al julle werkers van ongeregtigheid, want die HERE het die stem van my geween gehoor.</span> <span class="verse"><a name="10">10</a>Die HERE het my smeking gehoor; die HERE neem my gebed aan. [ (Psalms 6:11) Al my vyande sal beskaamd staan en baie verskrik word; hulle sal in 'n oomblik beskaamd omdraai. ]</span> </p></div</div></div></body></html>