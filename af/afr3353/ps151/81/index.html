<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 81</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/81"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 81</strong></div><p><span class="verse"><a name="1">1</a>Vir die musiekleier; op die Gittiet. 'n Psalm van Asaf.</span> <span class="verse"><a name="2">2</a>Hef aan 'n lied en laat die tamboeryn klink, die lieflike siter saam met die harp.</span> <span class="verse"><a name="3">3</a>Blaas die basuin op nuwemaan, op volmaan vir ons feesdag.</span> <span class="verse"><a name="4">4</a>Want dit is 'n insetting vir Israel, 'n verordening van die God van Jakob.</span> <span class="verse"><a name="5">5</a>Hy het dit ingestel as getuienis in Josef toe Hy uitgetrek het teen Egipteland. 'n Taal wat ek nie geken het nie, het ek gehoor:</span> <span class="verse"><a name="6">6</a>Ek het sy skouer bevry van die las, sy hande het die mandjie gelos.</span> <span class="verse"><a name="7">7</a>In die nood het jy geroep, en Ek het jou uitgered; Ek het jou geantwoord in die skuilplek van die donder; Ek het jou getoets by die waters van M,riba. Sela.</span> <span class="verse"><a name="8">8</a>Hoor, my volk, en Ek wil jou dit inskerp; Israel, as jy tog na My wou luister!</span> <span class="verse"><a name="9">9</a>Daar mag by jou geen vreemde god wees nie, en voor 'n uitlandse god mag jy jou nie neerbuig nie.</span> <span class="verse"><a name="10">10</a>Ek is die HERE jou God wat jou laat optrek het uit Egipteland; maak jou mond wyd oop, dat Ek dit kan vul.</span> <span class="verse"><a name="11">11</a>Maar my volk het na my stem nie geluister nie, en Israel was vir My nie gewillig nie.</span> <span class="verse"><a name="12">12</a>Toe het Ek hulle oorgegee aan die verhardheid van hul hart, dat hulle in hul eie planne kon wandel.</span> <span class="verse"><a name="13">13</a>Ag, as my volk maar na My wou luister, Israel in my weë wou wandel!</span> <span class="verse"><a name="14">14</a>Gou sou Ek hul vyande onderwerp en my hand teen hul teëstanders uitstrek.</span> <span class="verse"><a name="15">15</a>Die haters van die HERE sou kruipende na Hom toe kom; maar hulle tyd sou vir ewig wees. [ (Psalms 81:17) Ja, Hy sou hulle voed met die beste van die koring; en met heuning uit die rots sou Ek jou versadig. ]</span> </p></div</div></div></body></html>