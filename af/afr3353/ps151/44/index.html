<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 44</strong></div><p><span class="verse"><a name="1">1</a>Vir die musiekleier. Van die kinders van Korag. 'n Onderwysing.</span> <span class="verse"><a name="2">2</a>o God, met ons ore het ons dit gehoor, ons vaders het ons dit vertel: 'n werk het U gedoen in hulle dae, in die dae van die voortyd.</span> <span class="verse"><a name="3">3</a>U self het met u hand nasies verdrywe, maar hulle geplant; U het volke kwaad aangedoen, hulle daarenteen laat uitspruit.</span> <span class="verse"><a name="4">4</a>Want hulle het die land nie deur hul swaard in besit geneem nie, en hul arm het hulle nie die oorwinning gegee nie, maar u regterhand en u arm en die lig van u aangesig, omdat U 'n welbehae in hulle gehad het.</span> <span class="verse"><a name="5">5</a>U self is my Koning, o God! Gebied die oorwinninge van Jakob.</span> <span class="verse"><a name="6">6</a>Deur U sal ons ons teëstanders omstoot; in u Naam sal ons hulle vertrap wat teen ons opstaan.</span> <span class="verse"><a name="7">7</a>Want ek vertrou nie op my boog nie, en my swaard sal my die oorwinning nie gee nie;</span> <span class="verse"><a name="8">8</a>maar U het ons verlos van ons teëstanders en ons haters beskaamd gemaak.</span> <span class="verse"><a name="9">9</a>In God roem ons die hele dag, en u Naam sal ons loof tot in ewigheid. Sela.</span> <span class="verse"><a name="10">10</a>En tog het U ons verstoot en tot skande gemaak, en U trek nie saam met ons leërs uit nie.</span> <span class="verse"><a name="11">11</a>U laat ons agteruitwyk vir die teëstander, en ons haters plunder na hartelus.</span> <span class="verse"><a name="12">12</a>U gee ons oor soos slagvee, en U het ons onder die nasies verstrooi.</span> <span class="verse"><a name="13">13</a>U verkoop u volk vir niks en het nie baie verdien deur hulle koopprys nie.</span> <span class="verse"><a name="14">14</a>U maak ons 'n smaad vir ons bure, 'n spot en beskimping vir die wat rondom ons is.</span> <span class="verse"><a name="15">15</a>U maak ons 'n spreekwoord onder die nasies, 'n hoofskudding onder die volke.</span> <span class="verse"><a name="16">16</a>My skande is die hele dag voor my, en die skaamte van my aangesig oordek my;</span> <span class="verse"><a name="17">17</a>weens die stem van die smader en lasteraar, weens die blik van die vyand en wraakgierige.</span> <span class="verse"><a name="18">18</a>Dit alles het oor ons gekom, en tog het ons U nie vergeet en nie bedrieglik gehandel teen u verbond nie.</span> <span class="verse"><a name="19">19</a>Ons hart het nie agteruitgewyk nie, en ons gange het van u pad nie afgebuig nie,</span> <span class="verse"><a name="20">20</a>alhoewel U ons verbrysel het in 'n plek van jakkalse en ons met 'n doodskaduwee oordek.</span> <span class="verse"><a name="21">21</a>As ons die Naam van onse God vergeet het en ons hande uitgebrei het na 'n vreemde god --</span> <span class="verse"><a name="22">22</a>sou God dit nie naspeur nie? Want Hy ken die geheime van die hart.</span> <span class="verse"><a name="23">23</a>Maar om U ontwil word ons die hele dag gedood; ons word gereken as slagskape.</span> <span class="verse"><a name="24">24</a>Ontwaak! Waarom slaap U, Here? Word tog wakker! Verstoot nie vir ewig nie!</span> <span class="verse"><a name="25">25</a>Waarom verberg U u aangesig, vergeet U ons ellende en ons verdrukking?</span> <span class="verse"><a name="26">26</a>Want ons siel is in die stof neergebuig; ons buik kleef aan die aarde. [ (Psalms 44:27) Staan op tot ons hulp en verlos ons om u goedertierenheid ontwil! ]</span> </p></div</div></div></body></html>