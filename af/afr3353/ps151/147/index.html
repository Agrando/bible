<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 147</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/147"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 147</strong></div><p><span class="verse"><a name="1">1</a>Loof die HERE, want dit is goed om onse God te besing, ja lieflik; 'n loflied is gepas!</span> <span class="verse"><a name="2">2</a>Die HERE bou Jerusalem op; Hy versamel van Israel die wat verdryf is.</span> <span class="verse"><a name="3">3</a>Hy genees die wat gebroke is van hart, en Hy verbind hulle wonde.</span> <span class="verse"><a name="4">4</a>Hy bepaal die getal van die sterre; Hy gee hulle almal name.</span> <span class="verse"><a name="5">5</a>Onse Here is groot en ryk aan krag; sy verstand is oneindig.</span> <span class="verse"><a name="6">6</a>Die HERE rig die ootmoediges weer op; die goddelose mense verneder Hy tot die grond toe.</span> <span class="verse"><a name="7">7</a>Sing 'n danklied tot eer van die HERE, psalmsing tot eer van onse God met die siter;</span> <span class="verse"><a name="8">8</a>wat die hemel met wolke oordek, wat vir die aarde reën berei, wat op die berge gras laat uitspruit,</span> <span class="verse"><a name="9">9</a>wat aan die vee hulle voedsel gee, aan die jong rawe as hulle roep.</span> <span class="verse"><a name="10">10</a>Hy het geen welbehae in die krag van die perd, geen welgevalle in die bene van die man nie.</span> <span class="verse"><a name="11">11</a>Die HERE het 'n welgevalle in die wat Hom vrees, wat op sy goedertierenheid hoop.</span> <span class="verse"><a name="12">12</a>o Jerusalem, prys die HERE! o Sion, loof jou God!</span> <span class="verse"><a name="13">13</a>Want Hy het die grendels van jou poorte sterk gemaak; Hy het jou kinders binne-in jou geseën.</span> <span class="verse"><a name="14">14</a>Hy wat aan jou grondgebied vrede verskaf, wat jou versadig met die beste van die koring,</span> <span class="verse"><a name="15">15</a>wat sy bevel na die aarde stuur -- sy woord loop baie vinnig.</span> <span class="verse"><a name="16">16</a>Hy gee sneeu soos wol; Hy strooi ryp soos as.</span> <span class="verse"><a name="17">17</a>Hy werp sy ys heen soos stukke -- wie kan bestaan voor sy koue?</span> <span class="verse"><a name="18">18</a>Hy stuur sy woord en laat hulle smelt; Hy laat sy wind waai -- die waters loop.</span> <span class="verse"><a name="19">19</a>Hy maak aan Jakob sy woorde bekend, aan Israel sy insettinge en sy verordeninge.</span> <span class="verse"><a name="20">20</a>So het Hy aan geen enkele nasie gedoen nie; en sy verordeninge, die ken hulle nie. Halleluja!</span> </p></div</div></div></body></html>