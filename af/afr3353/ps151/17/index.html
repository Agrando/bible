<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 17</strong></div><p><span class="verse"><a name="1">1</a>HERE, hoor 'n regverdige saak, let op my smeking; luister tog na my gebed met onbedrieglike lippe.</span> <span class="verse"><a name="2">2</a>Laat my reg van u aangesig uitgaan; laat u oë regverdig sien.</span> <span class="verse"><a name="3">3</a>U het my hart getoets, dit in die nag ondersoek, U het my gekeur, U vind niks nie; wat ek ook dink, my mond oortree nie.</span> <span class="verse"><a name="4">4</a>Aangaande die handelinge van die mens, ,k het deur die woord van u lippe die paaie van die geweldenaar vermy.</span> <span class="verse"><a name="5">5</a>My gange het vasgehou aan u spore, my voetstappe het nie gewankel nie.</span> <span class="verse"><a name="6">6</a>Ek roep U aan, want U verhoor my, o God! Neig u oor tot my, luister na my woord!</span> <span class="verse"><a name="7">7</a>Maak u gunsbewyse wonderbaar, o verlosser van die wat by u regterhand skuil vir teëstanders!</span> <span class="verse"><a name="8">8</a>Bewaar my soos 'n oogappel; verberg my in die skaduwee van u vleuels</span> <span class="verse"><a name="9">9</a>teen die goddelose wat my geweld aandoen, my doodsvyande wat my omring.</span> <span class="verse"><a name="10">10</a>Hulle het hul gevoel afgesluit; met hul mond spreek hulle hoogmoedig.</span> <span class="verse"><a name="11">11</a>Nou het hulle ons in ons gang omsingel; hulle rig hul oë daarop om ons op die grond uit te strek.</span> <span class="verse"><a name="12">12</a>Hy is soos 'n leeu wat begerig is om te verskeur, en soos 'n jong leeu wat in skuilplekke klaar lê.</span> <span class="verse"><a name="13">13</a>Staan op, HERE, gaan hom tegemoet, werp hom neer; red my van die goddelose met u swaard;</span> <span class="verse"><a name="14">14</a>met u hand van die manne, o HERE, van die manne wie se deel in die lewe uit die wêreld is en wie se buik U vul met u verborge skat; wie se seuns daarvan nog sat is, wat weer hul oorskot aan hulle kinders laat agterbly.</span> <span class="verse"><a name="15">15</a>Maar ek sal u aangesig in geregtigheid aanskou; ek sal versadig word met u beeld as ek wakker word.</span> </p></div</div></div></body></html>