<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 57</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/57"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 57</strong></div><p><span class="verse"><a name="1">1</a>Vir die musiekleier; op die wysie van: "Moenie verwoes nie." Van Dawid. 'n Gedig, toe hy vir Saul in die spelonk gevlug het.</span> <span class="verse"><a name="2">2</a>Wees my genadig, o God, wees my genadig, want by U het my siel geskuil, en in die skaduwee van u vleuels sal ek skuil totdat die onheil verbygegaan het.</span> <span class="verse"><a name="3">3</a>Ek roep God, die Allerhoogste, aan, God wat dit vir my voleindig.</span> <span class="verse"><a name="4">4</a>Hy sal uit die hemel stuur en my verlos terwyl hy wat my vertrap, my smaadheid aandoen. Sela. God sal sy goedertierenheid en sy trou stuur.</span> <span class="verse"><a name="5">5</a>Âk moet onder leeus lê, wraakgieriges, mensekinders wie se tande spiese en pyle is, en wie se tong 'n skerp swaard is.</span> <span class="verse"><a name="6">6</a>Verhef U bo die hemele, o God, u heerlikheid bo die hele aarde!</span> <span class="verse"><a name="7">7</a>Hulle het 'n net gespan vir my voetstappe, hulle het my siel neergebuig; hulle het 'n kuil voor my gegrawe, hulle val daar binne-in. Sela.</span> <span class="verse"><a name="8">8</a>My hart is gerus, o God, my hart is gerus; ek wil sing en psalmsing.</span> <span class="verse"><a name="9">9</a>Waak op, my eer! Waak op, harp en siter! Ek wil die dageraad wakker maak!</span> <span class="verse"><a name="10">10</a>Ek wil U loof onder die volke, o Here, psalmsing tot u eer onder die nasies.</span> <span class="verse"><a name="11">11</a>Want u goedertierenheid is groot tot by die hemele en u trou tot by die wolke. [ (Psalms 57:12) Verhef U bo die hemele, o God, u heerlikheid bo die hele aarde! ]</span> </p></div</div></div></body></html>