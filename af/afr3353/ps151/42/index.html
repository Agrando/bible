<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 42</strong></div><p><span class="verse"><a name="1">1</a>Vir die musiekleier. 'n Onderwysing van die kinders van Korag.</span> <span class="verse"><a name="2">2</a>Soos 'n hert wat smag na waterstrome, so smag my siel na U, o God!</span> <span class="verse"><a name="3">3</a>My siel dors na God, na die lewende God; wanneer sal ek ingaan en voor die aangesig van God verskyn?</span> <span class="verse"><a name="4">4</a>My trane is my spys dag en nag, omdat hulle die hele dag vir my sê: Waar is jou God?</span> <span class="verse"><a name="5">5</a>Hieraan wil ek dink en my siel uitstort in my: hoe ek gewoond was om voort te trek met die skare, hulle gelei het na die huis van God, met die stem van jubel en lof -- 'n feesvierende menigte!</span> <span class="verse"><a name="6">6</a>Wat buig jy jou neer, o my siel, en is onrustig in my? Hoop op God; want ek sal Hom nog loof -- die verlossing van sy aangesig!</span> <span class="verse"><a name="7">7</a>o My God, my siel buig hom neer in my; daarom dink ek aan U uit die land van die Jordaan en die Hermons, van die klein gebergte af.</span> <span class="verse"><a name="8">8</a>Die vloed roep na die vloed by die gedruis van u waterstrome; al u bare en u golwe het oor my heengegaan.</span> <span class="verse"><a name="9">9</a>Maar die HERE sal oordag sy goedertierenheid gebied, en in die nag sal sy lied by my wees, 'n gebed tot die God van my lewe.</span> <span class="verse"><a name="10">10</a>Ek wil spreek tot God: My rots, waarom vergeet U my? Waarom gaan ek in die rou deur die vyande se verdrukking?</span> <span class="verse"><a name="11">11</a>Met 'n doodsteek in my gebeente smaad my teëstanders my as hulle die hele dag vir my sê: Waar is jou God? [ (Psalms 42:12) Wat buig jy jou neer, o my siel, en wat is jy onrustig in my? Hoop op God, want ek sal Hom nog loof -- die verlossing van my aangesig en my God! ]</span> </p></div</div></div></body></html>