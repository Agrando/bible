<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 20</strong></div><p><span class="verse"><a name="1">1</a>Vir die musiekleier. 'n Psalm van Dawid.</span> <span class="verse"><a name="2">2</a>Mag die HERE u verhoor in die dag van benoudheid! Mag die Naam van die God van Jakob u beskerm!</span> <span class="verse"><a name="3">3</a>Mag Hy u hulp stuur uit die heiligdom en u ondersteun uit Sion!</span> <span class="verse"><a name="4">4</a>Mag Hy dink aan al u spysoffers en u brandoffer met welgevalle aansien! Sela.</span> <span class="verse"><a name="5">5</a>Mag Hy u gee na u hart en al u voornemens vervul!</span> <span class="verse"><a name="6">6</a>Ons wil juig oor u oorwinning en die vaandels opsteek in die Naam van onse God. Mag die HERE al u begeertes vervul!</span> <span class="verse"><a name="7">7</a>Nou weet ek dat die HERE sy gesalfde verlos; Hy sal hom verhoor uit sy heilige hemel met magtige dade van verlossing van sy regterhand.</span> <span class="verse"><a name="8">8</a>Sommige roem op strydwaens en ander op perde, maar ons sal roem op die Naam van die HERE onse God.</span> <span class="verse"><a name="9">9</a>Hulle het inmekaargesak en geval, maar ons het opgestaan en ons weer opgerig. [ (Psalms 20:10) HERE, verlos die koning! Mag Hy ons verhoor op die dag as ons roep! ]</span> </p></div</div></div></body></html>