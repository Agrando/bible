<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 62</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/62"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 62</strong></div><p><span class="verse"><a name="1">1</a>Vir die musiekleier; op die wysie van: "Jedutun." 'n Psalm van Dawid.</span> <span class="verse"><a name="2">2</a>Ja, my siel is stil tot God; van Hom is my heil.</span> <span class="verse"><a name="3">3</a>Hy alleen is my rots en my heil, my rotsvesting; ek sal nie grootliks wankel nie.</span> <span class="verse"><a name="4">4</a>Hoe lank sal julle aanstorm op 'n man, julle almal hom verbrysel soos 'n muur wat oorhang, 'n omgestote klipmuur?</span> <span class="verse"><a name="5">5</a>Ja, hulle hou raad om hom van sy hoogte af te stoot; hulle het behae in leuens; met hul mond seën hulle, maar met hul binneste vloek hulle. Sela.</span> <span class="verse"><a name="6">6</a>Wees net maar stil tot God, my siel, want van Hom is my verwagting!</span> <span class="verse"><a name="7">7</a>Sekerlik, Hy is my rots en my heil, my rotsvesting; ek sal nie wankel nie.</span> <span class="verse"><a name="8">8</a>By God is my heil en my eer; die rots van my sterkte, my toevlug is in God.</span> <span class="verse"><a name="9">9</a>Vertrou op Hom altyd, o volk! Stort julle hart uit voor sy aangesig! God is 'n toevlug vir ons. Sela.</span> <span class="verse"><a name="10">10</a>Ja, nietigheid is die mensekinders, leuens is die aansienlikes; in die weegskaal moet hulle opgaan, almal saam is hulle minder as nietigheid.</span> <span class="verse"><a name="11">11</a>Vertrou nie op verdrukking en bou geen ydele hoop op rowery nie; as die vermoë aangroei, sit daar die hart nie op nie!</span> <span class="verse"><a name="12">12</a>Een ding het God gespreek, twee is dit wat ek gehoor het: dat die sterkte aan God behoort, [ (Psalms 62:13) en aan U, o Here, behoort die goedertierenheid; want U vergeld elkeen na sy werk. ]</span> </p></div</div></div></body></html>