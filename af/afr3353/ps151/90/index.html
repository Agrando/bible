<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 90</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/90"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 90</strong></div><p><span class="verse"><a name="1">1</a>'n Gebed van Moses, die man van God. Here, U was vir ons 'n toevlug van geslag tot geslag.</span> <span class="verse"><a name="2">2</a>Voordat die berge gebore was en U die aarde en die wêreld voortgebring het, ja, van ewigheid tot ewigheid is U God.</span> <span class="verse"><a name="3">3</a>U laat die mens terugkeer tot stof en sê: Keer terug, o mensekinders!</span> <span class="verse"><a name="4">4</a>Want duisend jaar is in u oë soos die dag van gister as dit verbyskiet, en soos 'n nagwaak.</span> <span class="verse"><a name="5">5</a>Weggespoel het U hulle; hulle word 'n slaap; in die môre is hulle soos die gras wat weer uitspruit:</span> <span class="verse"><a name="6">6</a>in die môre bloei dit en spruit weer uit; in die aand sny 'n mens dit af, en dit verdor.</span> <span class="verse"><a name="7">7</a>Want ons vergaan deur u toorn, en deur u grimmigheid word ons verskrik.</span> <span class="verse"><a name="8">8</a>U stel ons ongeregtighede voor U, ons verborge sondes in die lig van u aangesig.</span> <span class="verse"><a name="9">9</a>Want al ons dae gaan verby deur u grimmigheid, ons bring ons jare deur soos 'n gedagte.</span> <span class="verse"><a name="10">10</a>Die dae van ons jare -- daarin is sewentig jaar, of as ons baie sterk is, tagtig jaar; en die uitnemendste daarvan is moeite en verdriet; want gou gaan dit verby, en ons vlieg daarheen.</span> <span class="verse"><a name="11">11</a>Wie ken die sterkte van u toorn en u grimmigheid, ooreenkomstig die vrees wat aan U verskuldig is?</span> <span class="verse"><a name="12">12</a>Leer ons om ons dae so te tel dat ons 'n wyse hart mag bekom!</span> <span class="verse"><a name="13">13</a>Keer terug, HERE! Tot hoe lank? En ontferm U oor u knegte.</span> <span class="verse"><a name="14">14</a>Versadig ons in die môre met u goedertierenheid, sodat ons kan jubel en bly wees in al ons dae.</span> <span class="verse"><a name="15">15</a>Maak ons bly na die dae waarin U ons verdruk het, na die jare waarin ons onheil gesien het.</span> <span class="verse"><a name="16">16</a>Laat u werk vir u knegte sigbaar word en u heerlikheid oor hulle kinders.</span> <span class="verse"><a name="17">17</a>En laat die lieflikheid van die HERE onse God oor ons wees, en bevestig die werk van ons hande oor ons, ja, die werk van ons hande, bevestig dit!</span> </p></div</div></div></body></html>