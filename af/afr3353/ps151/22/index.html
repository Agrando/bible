<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 22</strong></div><p><span class="verse"><a name="1">1</a>Vir die musiekleier; op die wysie van: "Die hert van die dageraad." 'n Psalm van Dawid.</span> <span class="verse"><a name="2">2</a>My God, my God, waarom het U my verlaat, ver van my hulp, van die woorde van my gebrul?</span> <span class="verse"><a name="3">3</a>My God, ek roep bedags, maar U antwoord nie; en snags, en ek kan nie swyg nie.</span> <span class="verse"><a name="4">4</a>Tog is U die Heilige wat woon onder die lofsange van Israel!</span> <span class="verse"><a name="5">5</a>Op U het ons vaders vertrou; hulle het vertrou, en U het hulle uitgered.</span> <span class="verse"><a name="6">6</a>Hulle het U aangeroep en het ontvlug; op U het hulle vertrou en nie beskaamd gestaan nie.</span> <span class="verse"><a name="7">7</a>Maar ek is 'n wurm en geen man nie, 'n smaad van die mense en verag deur die volk.</span> <span class="verse"><a name="8">8</a>Almal wat my sien, spot met my; hulle steek die lip uit, hulle skud die hoof en sê:</span> <span class="verse"><a name="9">9</a>Laat dit aan die HERE oor! Laat Hy hom red, laat Hy hom bevry: Hy het mos behae in hom!</span> <span class="verse"><a name="10">10</a>Ja, U is dit wat my uit die moederskoot uitgetrek het, wat my veilig laat rus het aan my moeder se bors.</span> <span class="verse"><a name="11">11</a>Aan U is ek oorgegee van die geboorte af; van die skoot van my moeder af is U my God.</span> <span class="verse"><a name="12">12</a>Wees nie ver van my af nie, want die nood is naby, want daar is geen helper nie.</span> <span class="verse"><a name="13">13</a>Baie stiere het my omsingel, sterkes van Basan het my omring.</span> <span class="verse"><a name="14">14</a>Hulle het hul mond teen my oopgespalk soos 'n leeu wat verskeur en brul.</span> <span class="verse"><a name="15">15</a>Ek is uitgestort soos water; al my beendere raak los; my hart het soos was geword; dit het gesmelt binne-in my ingewande.</span> <span class="verse"><a name="16">16</a>My krag is verdroog soos 'n potskerf, en my tong kleef aan my verhemelte; en U lê my neer in die stof van die dood.</span> <span class="verse"><a name="17">17</a>Want honde het my omsingel; 'n bende kwaaddoeners het my omring; hulle het my hande en my voete deurgrawe.</span> <span class="verse"><a name="18">18</a>Al my beendere kan ek tel; hulle kyk, hulle sien met welgevalle op my neer!</span> <span class="verse"><a name="19">19</a>Hulle verdeel my klere onder mekaar en werp die lot oor my gewaad.</span> <span class="verse"><a name="20">20</a>Maar U, HERE, wees nie ver nie; my Sterkte, maak tog gou om my te help!</span> <span class="verse"><a name="21">21</a>Red my siel van die swaard, my enigste uit die mag van die hond.</span> <span class="verse"><a name="22">22</a>Verlos my uit die bek van die leeu, en uit die horings van die buffels het U my verhoor!</span> <span class="verse"><a name="23">23</a>Ek wil u Naam aan my broers vertel, in die vergadering U prys.</span> <span class="verse"><a name="24">24</a>Julle wat die HERE vrees, prys Hom! Al die nakomelinge van Jakob, vereer Hom! Ja, vrees Hom, al die nakomelinge van Israel!</span> <span class="verse"><a name="25">25</a>Want Hy het die ellende van die ellendige nie verag of verfoei en sy aangesig vir hom nie verberg nie; maar Hy het gehoor toe die Hom aangeroep het om hulp.</span> <span class="verse"><a name="26">26</a>Van U kom my lof in 'n groot vergadering; ek sal my geloftes betaal in teenwoordigheid van die wat Hom vrees.</span> <span class="verse"><a name="27">27</a>Die ootmoediges sal eet en versadig word; hulle sal die HERE prys wat na Hom soek; mag julle hart vir ewig lewe!</span> <span class="verse"><a name="28">28</a>Al die eindes van die aarde sal daaraan dink en hulle tot die HERE bekeer, en al die geslagte van die nasies sal voor u aangesig aanbid.</span> <span class="verse"><a name="29">29</a>Want die koninkryk behoort aan die HERE, en Hy heers oor die nasies.</span> <span class="verse"><a name="30">30</a>Al die grotes van die aarde sal eet en aanbid; almal wat in die stof neerdaal, sal voor sy aangesig kniel en hy wat sy siel nie in die lewe kan hou nie.</span> <span class="verse"><a name="31">31</a>'n Nageslag sal Hom dien; dit sal vertel word van die HERE aan die volgende geslag. [ (Psalms 22:32) Hulle sal aankom en sy geregtigheid verkondig aan die volk wat gebore word; want Hy het dit gedoen. ]</span> </p></div</div></div></body></html>