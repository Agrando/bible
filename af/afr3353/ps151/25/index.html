<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 25</strong></div><p><span class="verse"><a name="1">1</a>'n Psalm van Dawid. Alef. Tot U, o HERE, hef ek my siel op.</span> <span class="verse"><a name="2">2</a>Bet. My God, op U vertrou ek; laat my nie beskaamd staan nie; laat my vyande oor my nie juig nie.</span> <span class="verse"><a name="3">3</a>Gimel. Ja, almal wat U verwag, sal nie beskaamd staan nie. Hulle sal beskaamd staan wat troueloos handel sonder oorsaak.</span> <span class="verse"><a name="4">4</a>Dalet. HERE, maak my u weë bekend; leer my u paaie.</span> <span class="verse"><a name="5">5</a>He. Lei my in u waarheid en leer my, want U is die God van my heil. U verwag ek die hele dag.</span> <span class="verse"><a name="6">6</a>Sajin. Dink, HERE, aan u barmhartigheid en u goedertierenhede, want die is van ewigheid af.</span> <span class="verse"><a name="7">7</a>Get. Dink nie aan die sondes van my jonkheid en aan my oortredinge nie; dink aan my na u goedertierenheid, om u goedheid ontwil, o HERE!</span> <span class="verse"><a name="8">8</a>Tet. Die HERE is goed en reg; daarom sal Hy sondaars leer aangaande die weg.</span> <span class="verse"><a name="9">9</a>Jod. Hy sal die ootmoediges lei in die reg en die ootmoediges sy weg leer.</span> <span class="verse"><a name="10">10</a>Kaf. Al die paaie van die HERE is goedertierenheid en trou vir die wat sy verbond en sy getuienisse bewaar.</span> <span class="verse"><a name="11">11</a>Lamed. Om u Naam ontwil, HERE, vergeef my ongeregtigheid, want dit is groot.</span> <span class="verse"><a name="12">12</a>Mem. Wie tog is die man wat die HERE vrees? Hy sal hom leer aangaande die weg wat hy moet kies.</span> <span class="verse"><a name="13">13</a>Noen. Hy self sal vernag in die goeie, en sy nageslag sal die land besit.</span> <span class="verse"><a name="14">14</a>Samek. Die verborgenheid van die HERE is vir die wat Hom vrees, en sy verbond om hulle dit bekend te maak.</span> <span class="verse"><a name="15">15</a>Ajin. My oë is altyddeur op die HERE, want Hy sal my voete uit die net uitlei.</span> <span class="verse"><a name="16">16</a>Pe. Wend U tot my en wees my genadig, want ek is eensaam en ellendig.</span> <span class="verse"><a name="17">17</a>Sade. Die benoudhede van my hart is wyd uitgestrek; lei my uit my angste.</span> <span class="verse"><a name="18">18</a>Resj. Aanskou my ellende en my moeite, en vergeef al my sondes.</span> <span class="verse"><a name="19">19</a>Resj. Aanskou my vyande, want hulle is talryk, en hulle haat my met 'n gewelddadige haat.</span> <span class="verse"><a name="20">20</a>Sjin. Bewaar my siel en red my; laat my nie beskaamd staan nie, want by U skuil ek.</span> <span class="verse"><a name="21">21</a>Tau. Laat vroomheid en opregtheid my bewaar, want U verwag ek.</span> <span class="verse"><a name="22">22</a>o God, verlos Israel uit al sy benoudhede!</span> </p></div</div></div></body></html>