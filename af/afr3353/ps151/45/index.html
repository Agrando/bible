<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 45</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/45"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 45</strong></div><p><span class="verse"><a name="1">1</a>Vir die musiekleier; op die wysie van: "Lelies." Van die kinders van Korag. 'n Onderwysing. 'n Lied van die liefde.</span> <span class="verse"><a name="2">2</a>My hart word bewoë deur goeie woorde; ek dra my gedigte voor aangaande 'n Koning; my tong is die pen van 'n vaardige skrywer.</span> <span class="verse"><a name="3">3</a>U is veel skoner as die mensekinders; genade is uitgestort op u lippe; daarom het God U geseënvir ewig.</span> <span class="verse"><a name="4">4</a>Gord u swaard aan die heup, o held, u majesteit en u heerlikheid;</span> <span class="verse"><a name="5">5</a>ja, u heerlikheid! Ry voorspoedig ter wille van waarheid en ootmoed en geregtigheid; en laat u regterhand U vreeslike dinge leer!</span> <span class="verse"><a name="6">6</a>U pyle is skerp volke val onder U!; hulle tref in die hart van die Koning se vyande.</span> <span class="verse"><a name="7">7</a>U troon, o God, is vir ewig en altyd; die septer van u koninkryk is 'n regverdige septer.</span> <span class="verse"><a name="8">8</a>U het geregtigheid lief en haat goddeloosheid. Daarom het, o God, u God U gesalf met vreugde-olie bo u metgeselle.</span> <span class="verse"><a name="9">9</a>Al u klere is mirre en alewee en kassie; uit ivoorpaleise maak snarespel U bly.</span> <span class="verse"><a name="10">10</a>Dogters van konings is onder u staatsdogters; die koningin staan aan u regterhand in goud van Ofir.</span> <span class="verse"><a name="11">11</a>Hoor, o dogter, en kyk en neig u oor, en vergeet u volk en die huis van u vader;</span> <span class="verse"><a name="12">12</a>en as die Koning u skoonheid begeer -- want Hy is u Heer -- buig u dan voor Hom neer.</span> <span class="verse"><a name="13">13</a>En, o dogter van Tirus -- met geskenke sal hulle u guns soek, ja, die rykstes van die mense.</span> <span class="verse"><a name="14">14</a>Louter heerlikheid is die Koning se dogter daarbinne; van gouddraad is haar kleding.</span> <span class="verse"><a name="15">15</a>In veelkleurige gewade word sy na die Koning gelei; jonkvroue agter haar, haar vriendinne, word na U gebring.</span> <span class="verse"><a name="16">16</a>Hulle word gelei met vreugde en gejuig; hulle gaan in die Koning se paleis in.</span> <span class="verse"><a name="17">17</a>In die plek van u vaders sal u seuns wees; U sal hulle aanstel as vorste in die hele land. [ (Psalms 45:18) U Naam wil ek vermeld van geslag tot geslag; daarom sal die volke U loof vir ewig en altyd. ]</span> </p></div</div></div></body></html>