<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 74</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/74"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 74</strong></div><p><span class="verse"><a name="1">1</a>'n Onderwysing van Asaf. o God, waarom het U vir altyd verstoot? Waarom rook u toorn teen die skape van u weide?</span> <span class="verse"><a name="2">2</a>Dink aan u vergadering wat U in die voortyd verwerf het, wat U verlos het om die stam van u erfdeel te wees, aan die berg Sion waar U op gewoon het.</span> <span class="verse"><a name="3">3</a>Hef u voete op na die ewige puinhope: alles het die vyand in die heiligdom verniel.</span> <span class="verse"><a name="4">4</a>U teëstanders het binne-in u vergaderplek gebrul; hulle het hul tekens as tekens gestel.</span> <span class="verse"><a name="5">5</a>Dit lyk soos wanneer iemand byle omhoog hef in 'n digte plek bome.</span> <span class="verse"><a name="6">6</a>En nou -- die houtsnywerk daarvan het hulle alles met byl en hamers stukkend geslaan.</span> <span class="verse"><a name="7">7</a>Hulle het u heiligdom aan die brand gesteek; tot die grond toe het hulle die woonplek van u Naam ontheilig.</span> <span class="verse"><a name="8">8</a>Hulle het in hul hart gesê: Laat ons hulle almal saam onderdruk! Hulle het al die vergaderplekke van God in die land verbrand.</span> <span class="verse"><a name="9">9</a>Ons sien nie ons tekens nie; daar is geen profeet meer nie, en by ons is daar niemand wat weet hoe lank nie.</span> <span class="verse"><a name="10">10</a>Hoe lank, o God, sal die teëstander smaad aandoen, sal die vyand u Naam vir altyd verag?</span> <span class="verse"><a name="11">11</a>Waarom trek U u hand, ja, u regterhand, terug? Trek dit uit u boesem! Vernietig!</span> <span class="verse"><a name="12">12</a>Nogtans is God my Koning van die voortyd af, wat verlossinge werk op die aarde.</span> <span class="verse"><a name="13">13</a>U het deur u sterkte die see geklief; U het die koppe van die seemonsters op die waters verbreek.</span> <span class="verse"><a name="14">14</a>U het die koppe van die Levi tan verbrysel; U het hom gegee as voedsel vir 'n volk -- vir woestyndiere.</span> <span class="verse"><a name="15">15</a>U het fontein en stroom oopgeslaan; U het standhoudende riviere laat opdroog.</span> <span class="verse"><a name="16">16</a>Aan U behoort die dag, aan U behoort ook die nag; U het hemelligte en son vasgestel.</span> <span class="verse"><a name="17">17</a>U het al die grense van die aarde bepaal; somer en winter, U het hulle geformeer.</span> <span class="verse"><a name="18">18</a>Dink hieraan: Die vyand het die HERE gesmaad, en 'n dwase volk het u Naam verag.</span> <span class="verse"><a name="19">19</a>Gee aan die wilde diere die siel van u tortelduif nie oor nie; vergeet nie vir altyd die lewe van u ellendiges nie.</span> <span class="verse"><a name="20">20</a>Aanskou die verbond, want die donker plekke van die land is vol wonings van geweld.</span> <span class="verse"><a name="21">21</a>Laat die verdrukte nie beskaamd terugkom nie; laat die ellendige en behoeftige u Naam prys.</span> <span class="verse"><a name="22">22</a>Staan op, o God, verdedig u saak; dink aan die smaad wat U die hele dag aangedoen word deur 'n dwaas.</span> <span class="verse"><a name="23">23</a>Vergeet nie die geroep van u teëstanders nie -- die rumoer van u opstandige vyande, wat altyddeur opgaan!</span> </p></div</div></div></body></html>