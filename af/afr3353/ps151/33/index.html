<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 33</strong></div><p><span class="verse"><a name="1">1</a>o Regverdiges, jubel in die HERE! 'n Loflied betaam die opregtes.</span> <span class="verse"><a name="2">2</a>Loof die HERE met die siter; psalmsing tot sy eer met die tiensnarige harp.</span> <span class="verse"><a name="3">3</a>Sing tot sy eer 'n nuwe lied; speel goed met trompetgeklank.</span> <span class="verse"><a name="4">4</a>Want die woord van die HERE is reg, en al sy werk is met trou.</span> <span class="verse"><a name="5">5</a>Hy het geregtigheid en reg lief; die aarde is vol van die goedertierenheid van die HERE.</span> <span class="verse"><a name="6">6</a>Deur die Woord van die HERE is die hemele gemaak en deur die Gees van sy mond hulle hele leër.</span> <span class="verse"><a name="7">7</a>Hy versamel die waters van die see soos 'n hoop; Hy bêre die wêreldvloede weg in skatkamers.</span> <span class="verse"><a name="8">8</a>Laat die hele aarde vir die HERE vrees; laat al die bewoners van die wêreld vir Hom bedug wees;</span> <span class="verse"><a name="9">9</a>want Hy het gespreek, en dit was; Hy het gebied, en dit staan.</span> <span class="verse"><a name="10">10</a>Die HERE vernietig die raad van die nasies, Hy verydel die gedagtes van die volke.</span> <span class="verse"><a name="11">11</a>Die raad van die HERE bestaan vir ewig, die gedagtes van sy hart van geslag tot geslag.</span> <span class="verse"><a name="12">12</a>Welgeluksalig is die nasie wie se God die HERE is, die volk wat Hy vir Hom as erfdeel uitgekies het.</span> <span class="verse"><a name="13">13</a>Die HERE kyk van die hemel af; Hy sien al die mensekinders.</span> <span class="verse"><a name="14">14</a>Uit sy woonplek aanskou Hy al die bewoners van die aarde,</span> <span class="verse"><a name="15">15</a>Hy wat die hart van hulle almal formeer, wat let op al hul werke.</span> <span class="verse"><a name="16">16</a>'n Koning word nie verlos deur 'n groot leër, 'n held nie gered deur groot krag nie.</span> <span class="verse"><a name="17">17</a>Die perd help niks vir die oorwinning en red nie deur sy groot krag nie.</span> <span class="verse"><a name="18">18</a>Kyk, die oog van die HERE is op die wat Hom vrees, op die wat op sy goedertierenheid wag;</span> <span class="verse"><a name="19">19</a>om hulle siel te red van die dood en hulle in die lewe te hou in hongersnood.</span> <span class="verse"><a name="20">20</a>Ons siel wag op die HERE; Hy is ons hulp en ons skild;</span> <span class="verse"><a name="21">21</a>want ons hart is bly in Hom, omdat ons op sy heilige Naam vertrou.</span> <span class="verse"><a name="22">22</a>Laat u goedertierenheid, HERE, oor ons wees net soos ons op U wag!</span> </p></div</div></div></body></html>