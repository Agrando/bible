<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 95</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/95"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 95</strong></div><p><span class="verse"><a name="1">1</a>Kom, laat ons jubel tot eer van die HERE, laat ons juig ter ere van die rots van ons heil!</span> <span class="verse"><a name="2">2</a>Laat ons sy aangesig tegemoetgaan met lof, met lofsange Hom toejuig!</span> <span class="verse"><a name="3">3</a>Want die HERE is 'n grote God, ja, 'n groot Koning bo al die gode.</span> <span class="verse"><a name="4">4</a>In wie se hand die diepste plekke van die aarde is, en die toppe van die berge is syne.</span> <span class="verse"><a name="5">5</a>Aan wie die see behoort wat Hy self gemaak het, en die droë land wat sy hande geformeer het.</span> <span class="verse"><a name="6">6</a>Kom, laat ons aanbid en neerbuk; laat ons kniel voor die HERE wat ons gemaak het.</span> <span class="verse"><a name="7">7</a>Want Hy is onse God, en ons is die volk van sy weide en die skape van sy hand. Ag, as julle vandag maar na sy stem wou luister!</span> <span class="verse"><a name="8">8</a>Verhard julle hart nie soos by M,riba, soos op die dag van Massa in die woestyn nie;</span> <span class="verse"><a name="9">9</a>waar julle vaders My versoek het, My beproef het, alhoewel hulle my werk gesien het.</span> <span class="verse"><a name="10">10</a>Veertig jaar het Ek 'n afkeer gehad van hierdie geslag en gesê: Hulle is 'n volk met 'n dwalende hart, en hulle ken my weë nie;</span> <span class="verse"><a name="11">11</a>sodat Ek in my toorn gesweer het: Waarlik, hulle sal in my rus nie ingaan nie!</span> </p></div</div></div></body></html>