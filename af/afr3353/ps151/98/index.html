<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 98</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/98"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 98</strong></div><p><span class="verse"><a name="1">1</a>'n Psalm. Sing tot eer van die HERE 'n nuwe lied, want Hy het wonders gedoen; sy regterhand en sy heilige arm het Hom gehelp.</span> <span class="verse"><a name="2">2</a>Die HERE het sy heil bekend gemaak, sy geregtigheid voor die oë van die nasies geopenbaar.</span> <span class="verse"><a name="3">3</a>Hy het gedink aan sy goedertierenheid en sy trou aan die huis van Israel; al die eindes van die aarde het die heil van onse God gesien.</span> <span class="verse"><a name="4">4</a>Juig voor die HERE, o ganse aarde, breek uit en psalmsing!</span> <span class="verse"><a name="5">5</a>Psalmsing tot eer van die HERE met die siter, met die siter en die stem van gesang,</span> <span class="verse"><a name="6">6</a>met trompette en basuingeklank; juig voor die aangesig van die Koning, die HERE!</span> <span class="verse"><a name="7">7</a>Laat die see bruis en sy volheid, die wêreld en die wat daarin woon.</span> <span class="verse"><a name="8">8</a>Laat die riviere in die hande klap, die berge tesame jubel</span> <span class="verse"><a name="9">9</a>voor die aangesig van die HERE; want Hy kom om die aarde te oordeel; Hy sal die wêreld rig in geregtigheid en die volke met reg.</span> </p></div</div></div></body></html>