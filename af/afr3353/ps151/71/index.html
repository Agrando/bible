<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 71</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/71"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 71</strong></div><p><span class="verse"><a name="1">1</a>By U, o HERE, skuil ek: laat my nie vir altyd beskaamd staan nie!</span> <span class="verse"><a name="2">2</a>Red my deur u geregtigheid en bevry my; neig u oor tot my en verlos my!</span> <span class="verse"><a name="3">3</a>Wees vir my 'n rots om in te woon, om gedurig in te gaan; U wat bevel gegee het om my te verlos, want U is my rots en my bergvesting.</span> <span class="verse"><a name="4">4</a>My God, red my uit die hand van die goddelose, uit die mag van hom wat onreg doen, en van die geweldenaar.</span> <span class="verse"><a name="5">5</a>Want U is my verwagting, Here HERE, my vertroue van my jeug af.</span> <span class="verse"><a name="6">6</a>Op U het ek gesteun van die geboorte af, van die moederskoot af is U my bevryder; oor U is my lof altyddeur.</span> <span class="verse"><a name="7">7</a>Ek was vir baie soos 'n wonder; maar U is my magtige toevlug.</span> <span class="verse"><a name="8">8</a>My mond is vol van u lof, die hele dag van u roem.</span> <span class="verse"><a name="9">9</a>Verwerp my nie in die tyd van die ouderdom nie, verlaat my nie as my krag gedaan is nie.</span> <span class="verse"><a name="10">10</a>Want my vyande praat van my, en die wat op my lewe loer, hou saam raad</span> <span class="verse"><a name="11">11</a>en sÃª: God het hom verlaat; agtervolg en gryp hom, want daar is geen redder nie!</span> <span class="verse"><a name="12">12</a>o God, wees nie ver van my af nie; my God, maak tog gou om my te help!</span> <span class="verse"><a name="13">13</a>Laat hulle wat my as vyand behandel, beskaamd staan, verteer word; laat hulle wat my ongeluk soek, hulleself toedraai in smaad en skande.</span> <span class="verse"><a name="14">14</a>Maar ,k sal altyddeur hoop en al u lof vermeerder.</span> <span class="verse"><a name="15">15</a>My mond sal u geregtigheid vertel, die hele dag u heil; want ek ken nie die maat daarvan nie.</span> <span class="verse"><a name="16">16</a>Ek sal kom met die magtige dade van die Here HERE; ek sal u geregtigheid vermeld, die van U alleen.</span> <span class="verse"><a name="17">17</a>o God, U het my geleer van my jeug af, en tot nou toe verkondig ek u wonders.</span> <span class="verse"><a name="18">18</a>En ook tot die ouderdom en die grysheid toe -- o God, verlaat my nie, totdat ek aan die volgende geslag u arm verkondig, aan almal wat sal kom, u mag.</span> <span class="verse"><a name="19">19</a>Ook is u geregtigheid, o God, tot in die hoogte; U wat groot dinge gedoen het, o God, wie is soos U?</span> <span class="verse"><a name="20">20</a>U wat my baie en bange node laat sien het, sal my weer lewend maak en my weer ophaal uit die watervloede van die aarde.</span> <span class="verse"><a name="21">21</a>Vermeerder my grootheid, en wend U om en troos my.</span> <span class="verse"><a name="22">22</a>So wil ek U dan ook loof met die instrument van die harp, u trou, my God! Ek wil psalmsing tot u eer op die siter, o Heilige van Israel!</span> <span class="verse"><a name="23">23</a>My lippe sal jubel as ek psalmsing tot u eer, en my siel, wat U verlos het.</span> <span class="verse"><a name="24">24</a>Ook sal my tong u geregtigheid die hele dag prys, want hulle het beskaamd gestaan, want hulle wat my ongeluk soek, het rooi van skaamte geword.</span> </p></div</div></div></body></html>