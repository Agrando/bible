<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 115</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/115"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 115</strong></div><p><span class="verse"><a name="1">1</a>Nie aan ons, o HERE, nie aan ons nie, maar aan u Naam gee eer, om u goedertierenheid, om u trou ontwil.</span> <span class="verse"><a name="2">2</a>Waarom sou die heidene sê: Waar is dan hulle God?</span> <span class="verse"><a name="3">3</a>terwyl onse God tog in die hemel is; Hy doen alles wat Hom behaag.</span> <span class="verse"><a name="4">4</a>Hulle afgode is silwer en goud, 'n werk van mensehande.</span> <span class="verse"><a name="5">5</a>Hulle het 'n mond, maar praat nie; hulle het oë, maar sien nie;</span> <span class="verse"><a name="6">6</a>ore het hulle, maar hoor nie; hulle het 'n neus, maar ruik nie;</span> <span class="verse"><a name="7">7</a>hande, maar hulle tas nie; voete, maar hulle loop nie; hulle gee geen geluid deur hul keel nie.</span> <span class="verse"><a name="8">8</a>Die wat hulle maak, sal net soos hulle word -- elkeen wat op hulle vertrou.</span> <span class="verse"><a name="9">9</a>Israel, vertrou op die HERE: Hy is hulle hulp en hulle skild!</span> <span class="verse"><a name="10">10</a>Huis van A„ron, vertrou op die HERE: Hy is hulle hulp en hulle skild!</span> <span class="verse"><a name="11">11</a>Julle wat die HERE vrees, vertrou op die HERE: Hy is hulle hulp en hulle skild.</span> <span class="verse"><a name="12">12</a>Die HERE het aan ons gedink: Hy sal seën, Hy sal die huis van Israel seën, Hy sal die huis van A„ron seën.</span> <span class="verse"><a name="13">13</a>Hy sal diegene seën wat die HERE vrees, die kleintjies saam met die grotes.</span> <span class="verse"><a name="14">14</a>Die HERE sal julle vermenigvuldig, julle en jul kinders.</span> <span class="verse"><a name="15">15</a>Julle is geseënd deur die HERE wat hemel en aarde gemaak het.</span> <span class="verse"><a name="16">16</a>Die hemele is hemele vir die HERE, maar die aarde het Hy aan die mensekinders gegee.</span> <span class="verse"><a name="17">17</a>Die dode en almal wat na die stilte neerdaal, sal die HERE nie loof nie;</span> <span class="verse"><a name="18">18</a>maar ons sal die HERE prys, van nou af tot in ewigheid. Halleluja!</span> </p></div</div></div></body></html>