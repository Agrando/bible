<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 76</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/ps151/76"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/ps151">undefined</a> &gt <strong>Chapter 76</strong></div><p><span class="verse"><a name="1">1</a>Vir die musiekleier; met snaarinstrumente. 'n Psalm van Asaf. 'n Lied.</span> <span class="verse"><a name="2">2</a>God is bekend in Juda, sy Naam is groot in Israel.</span> <span class="verse"><a name="3">3</a>Ook het in Salem sy tent verrys en in Sion sy woning.</span> <span class="verse"><a name="4">4</a>Daar het Hy die blitspyle van die boog verbreek, skild en swaard en oorlog. Sela.</span> <span class="verse"><a name="5">5</a>Glansryk is U, heerlik van die roofberge af!</span> <span class="verse"><a name="6">6</a>Geplunder is die sterkes van hart; hulle het hul slaap gesluimer, en geeneen van die dapper manne het hulle hande gevind nie.</span> <span class="verse"><a name="7">7</a>Deur u dreiging, o God van Jakob, het strydwa en perd saam bedwelmd geraak.</span> <span class="verse"><a name="8">8</a>U, vreeslik is U, en wie kan voor u aangesig bestaan as u toorn uitgebreek het?</span> <span class="verse"><a name="9">9</a>Uit die hemel het U 'n oordeel laat hoor; die aarde het gevrees en stil geword,</span> <span class="verse"><a name="10">10</a>toe God opgestaan het vir die gerig, om al die ootmoediges van die land te verlos. Sela.</span> <span class="verse"><a name="11">11</a>Want die grimmigheid van die mens moet U loof; met die oorblyfsel van grimmighede gord U Uself.</span> <span class="verse"><a name="12">12</a>Doen geloftes en betaal die aan die HERE julle God! Laat almal wat rondom Hom is, geskenke bring aan die Vreeslike, [ (Psalms 76:13) wat die trots van die vorste wegsny, vreeslik is vir die konings van die aarde. ]</span> </p></div</div></div></body></html>