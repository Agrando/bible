<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/1cor/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/1cor">1 Corinthians</a> &gt <strong>Chapter 3</strong></div><p><span class="verse"><a name="1">1</a>En ek, broeders, kon met julle nie spreek soos met geestelike mense nie, maar soos met vleeslike, soos met klein kinders in Christus.</span> <span class="verse"><a name="2">2</a>Ek het julle met melk gevoed, nie met vaste spys nie, want julle was nog nie daartoe in staat nie, en julle is nou nog nie daartoe in staat nie,</span> <span class="verse"><a name="3">3</a>omdat julle nog vleeslik is; want aangesien daar onder julle jaloersheid en twis en tweedrag is, is julle nie vleeslik nie en wandel julle nie na die mens nie?</span> <span class="verse"><a name="4">4</a>Want as die een sê: Ek is van Paulus; en die ander: Ek van Apollos -- is julle nie vleeslik nie?</span> <span class="verse"><a name="5">5</a>Wie is Paulus dan, en wie Apollos anders as dienaars deur wie julle gelowig geword het? En dit soos die Here aan elkeen gegee het.</span> <span class="verse"><a name="6">6</a>Ek het geplant, Apollos het natgemaak, maar God het laat groei.</span> <span class="verse"><a name="7">7</a>So is dan hy wat plant of hy wat natmaak, niks nie, maar God wat laat groei.</span> <span class="verse"><a name="8">8</a>Maar hy wat plant en hy wat natmaak, is een, maar elkeen sal sy eie loon volgens sy eie arbeid ontvang.</span> <span class="verse"><a name="9">9</a>Want ons is medewerkers van God; die akker van God, die gebou van God is julle.</span> <span class="verse"><a name="10">10</a>Volgens die genade van God wat aan my gegee is, het ek soos 'n bekwame boumeester die fondament gelê, en 'n ander bou daarop; maar elkeen moet oppas hoe hy daarop bou.</span> <span class="verse"><a name="11">11</a>Want niemand kan 'n ander fondament lê as wat daar gelê is nie, dit is Jesus Christus.</span> <span class="verse"><a name="12">12</a>En as iemand op die fondament bou goud, silwer, kosbare stene, hout, hooi, stoppels --</span> <span class="verse"><a name="13">13</a>elkeen se werk sal aan die lig kom, want die dag sal dit aanwys, omdat dit deur vuur openbaar gemaak word; en die vuur sal elkeen se werk op die proef stel, hoedanig dit is.</span> <span class="verse"><a name="14">14</a>As iemand se werk bly staan wat hy daarop gebou het, sal hy loon ontvang;</span> <span class="verse"><a name="15">15</a>as iemand se werk verbrand word, sal hy skade ly; alhoewel hy self gered sal word, maar soos deur vuur heen.</span> <span class="verse"><a name="16">16</a>Weet julle nie dat julle 'n tempel van God is en die Gees van God in julle woon nie?</span> <span class="verse"><a name="17">17</a>As iemand die tempel van God skend, sal God hom skend; want die tempel van God is heilig, en dit is julle.</span> <span class="verse"><a name="18">18</a>Laat niemand homself mislei nie: as iemand meen dat hy wys is onder julle in hierdie wêreld, laat hom dwaas word, sodat hy wys kan word;</span> <span class="verse"><a name="19">19</a>want die wysheid van hierdie wêreld is dwaasheid by God; want daar is geskrywe: Hy wat die wyse mense in hulle listigheid vang;</span> <span class="verse"><a name="20">20</a>en verder: Die Here ken die gedagtes van die wyse mense, dat dit nietig is.</span> <span class="verse"><a name="21">21</a>Laat niemand dan op mense roem nie, want alles behoort aan julle;</span> <span class="verse"><a name="22">22</a>of dit Paulus is of Apollos of C,fas of die wêreld of lewe of dood of teenswoordige of toekomstige dinge -- alles behoort aan julle;</span> <span class="verse"><a name="23">23</a>maar julle behoort aan Christus, en Christus aan God.</span> </p></div</div></div></body></html>