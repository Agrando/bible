<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/1cor/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/1cor">1 Corinthians</a> &gt <strong>Chapter 6</strong></div><p><span class="verse"><a name="1">1</a>Durf iemand van julle wat 'n saak teen 'n ander het, gaan reg soek voor die onregverdiges en nie voor die heiliges nie?</span> <span class="verse"><a name="2">2</a>Weet julle nie dat die heiliges die wêreld sal oordeel nie? En as die wêreld deur julle geoordeel word, is julle dan onbevoeg vir die geringste regsake?</span> <span class="verse"><a name="3">3</a>Weet julle nie dat ons engele sal oordeel nie, hoeveel te meer die alledaagse dinge?</span> <span class="verse"><a name="4">4</a>As julle dan alledaagse regsake het, moet julle die persone daaroor laat sit wat in die gemeente die minste geag word.</span> <span class="verse"><a name="5">5</a>Ek sê dit tot julle beskaming. Is daar dan nie eens een wyse onder julle, wat uitspraak sal kan doen tussen sy broeders nie?</span> <span class="verse"><a name="6">6</a>Maar gaan die een broeder met die ander na die regbank, en dit voor ongelowiges?</span> <span class="verse"><a name="7">7</a>Dan is dit al werklik 'n gebrek onder julle, dat julle regsake met mekaar het. Waarom ly julle nie liewer onreg nie? Waarom laat julle jul nie liewer berowe nie?</span> <span class="verse"><a name="8">8</a>Maar julle doen onreg en pleeg roof, en dit aan broeders.</span> <span class="verse"><a name="9">9</a>Of weet julle nie dat die onregverdiges die koninkryk van God nie sal beërwe nie?</span> <span class="verse"><a name="10">10</a>Moenie dwaal nie! Geen hoereerders of afgodedienaars of egbrekers of wellustelinge of sodomiete of diewe of gierigaards of dronkaards of kwaadsprekers of rowers sal die koninkryk van God beërwe nie.</span> <span class="verse"><a name="11">11</a>En dit was sommige van julle; maar julle het jul laat afwas, maar julle is geheilig, maar julle is geregverdig in die Naam van die Here Jesus en deur die Gees van onse God.</span> <span class="verse"><a name="12">12</a>Alles is my geoorloof, maar nie alles is nuttig nie; alles is my geoorloof, maar ek sal my nie deur iets laat oorheers nie.</span> <span class="verse"><a name="13">13</a>Die voedsel is vir die maag, en die maag is vir die voedsel, maar God sal die een sowel as die ander tot niet maak. En die liggaam is nie vir hoerery nie, maar vir die Here; en die Here vir die liggaam.</span> <span class="verse"><a name="14">14</a>En God het ook die Here opgewek en sal ons opwek deur sy krag.</span> <span class="verse"><a name="15">15</a>Weet julle nie dat julle liggame lede van Christus is nie? Sal ek dan die lede van Christus neem en dit lede van 'n hoer maak? Nee, stellig nie!</span> <span class="verse"><a name="16">16</a>Of weet julle nie dat hy wat 'n hoer aanhang, met haar een liggaam is nie? Want die twee, sê Hy, sal een vlees wees.</span> <span class="verse"><a name="17">17</a>Maar wie die Here aanhang, is een gees met Hom.</span> <span class="verse"><a name="18">18</a>Vlug vir die hoerery. Enige sonde wat 'n mens doen, is buite die liggaam; maar wie hoerery bedryf sondig teen sy eie liggaam.</span> <span class="verse"><a name="19">19</a>Of weet julle nie dat julle liggaam 'n tempel is van die Heilige Gees wat in julle is, wat julle van God het, en dat julle nie aan julself behoort nie?</span> <span class="verse"><a name="20">20</a>Want julle is duur gekoop. Verheerlik God dan in julle liggaam en in julle gees wat aan God behoort.</span> </p></div</div></div></body></html>