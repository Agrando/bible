<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/1cor/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/1cor">1 Corinthians</a> &gt <strong>Chapter 14</strong></div><p><span class="verse"><a name="1">1</a>Jaag die liefde na, en beywer julle met die oog op die geestelike gawes, maar veral om te profeteer.</span> <span class="verse"><a name="2">2</a>Want hy wat in 'n taal spreek, spreek nie tot mense nie, maar tot God; want niemand verstaan dit nie, maar deur die Gees spreek hy verborgenhede.</span> <span class="verse"><a name="3">3</a>Maar hy wat profeteer, spreek tot die mense woorde van stigting en troos en bemoediging.</span> <span class="verse"><a name="4">4</a>Hy wat in 'n taal spreek, stig homself; maar hy wat profeteer, stig die gemeente.</span> <span class="verse"><a name="5">5</a>Ek wens dat julle almal in tale spreek, maar nog liewer dat julle profeteer. Want hy wat profeteer, is groter as hy wat in tale spreek, of hy moet dit uitlê, sodat die gemeente stigting kan ontvang.</span> <span class="verse"><a name="6">6</a>Maar nou, broeders, as ek na julle kom en in tale spreek, tot watter nut sal ek vir julle wees as ek nie met julle spreek •f deur 'n openbaring, •f deur kennis, •f deur profesie, •f deur lering nie?</span> <span class="verse"><a name="7">7</a>Net soos met lewelose dinge wat 'n klank gee, 'n fluit of 'n siter, as hulle nie 'n onderskeid in toon laat hoor nie, hoe sal 'n mens weet wat op die fluit of siter gespeel word?</span> <span class="verse"><a name="8">8</a>Want as die basuin ook 'n onduidelike klank gee, wie sal klaarmaak vir die oorlog?</span> <span class="verse"><a name="9">9</a>Net so julle ook, as julle met die tong geen verstaanbare woord uitbring nie, hoe sal 'n mens weet wat gespreek word? Want julle sal wees soos mense wat in die wind praat.</span> <span class="verse"><a name="10">10</a>Daar is wie weet hoeveel soorte tale in die wêreld, en geeneen daarvan is sonder klank nie.</span> <span class="verse"><a name="11">11</a>As ek dan die betekenis van die klank nie ken nie, sal ek vir die spreker 'n vreemdeling wees, en die spreker sal vir my 'n vreemdeling wees.</span> <span class="verse"><a name="12">12</a>So moet julle ook, terwyl julle streef na geestelike gawes, probeer om uit te munt tot stigting van die gemeente.</span> <span class="verse"><a name="13">13</a>Daarom moet hy wat in 'n taal spreek, bid dat hy dit kan uitlê.</span> <span class="verse"><a name="14">14</a>Want as ek in 'n taal bid, dan bid my gees, maar my verstand is onvrugbaar.</span> <span class="verse"><a name="15">15</a>Hoe staan die saak dan? Ek sal met die gees bid, maar ek sal ook met die verstand bid. Ek sal met die gees psalmsing, maar ek sal ook met die verstand psalmsing.</span> <span class="verse"><a name="16">16</a>Anders, as jy met die gees dank, hoe sal hy wat die plek van 'n onkundige inneem, amen sê op jou danksegging, aangesien hy nie weet wat jy sê nie?</span> <span class="verse"><a name="17">17</a>Want jy dank wel goed, maar die ander een word nie gestig nie.</span> <span class="verse"><a name="18">18</a>Ek dank my God dat ek meer in tale spreek as julle almal;</span> <span class="verse"><a name="19">19</a>maar in die gemeente wil ek liewer vyf woorde met my verstand spreek om ook ander te onderrig, as tien duisend woorde in 'n taal.</span> <span class="verse"><a name="20">20</a>Broeders, moenie kinders wees in die verstand nie, maar wees kinders in die boosheid en wees volwassenes in die verstand.</span> <span class="verse"><a name="21">21</a>In die wet is geskrywe: Ek sal deur mense van ander tale en deur ander lippe tot hierdie volk spreek, en ook so sal hulle na My nie luister nie, sê die Here.</span> <span class="verse"><a name="22">22</a>Die tale is dus 'n teken nie vir die gelowiges nie, maar vir die ongelowiges; die profesie egter is nie vir die ongelowiges nie, maar vir die gelowiges.</span> <span class="verse"><a name="23">23</a>As die hele gemeente dan saam vergader het en hulle sou almal in tale spreek en daar kom onkundiges of ongelowiges binne, sal hulle nie sê dat julle kranksinnig is nie?</span> <span class="verse"><a name="24">24</a>Maar as almal profeteer en daar 'n ongelowige of 'n onkundige binnekom, dan word hy deur almal oortuig, deur almal beoordeel;</span> <span class="verse"><a name="25">25</a>en so kom die geheime van sy hart aan die lig. En so sal hy op sy aangesig val, God aanbid, en verkondig dat God werklik onder julle is.</span> <span class="verse"><a name="26">26</a>Hoe staan die saak dan, broeders? Wanneer julle saamkom, dan het elkeen van julle 'n psalm of 'n lering of 'n taal of 'n openbaring of 'n uitlegging -- laat alles tot stigting geskied.</span> <span class="verse"><a name="27">27</a>En as iemand in 'n taal spreek, laat dit dan wees twee of hoogstens drie, en by beurte; en laat een dit uitlê.</span> <span class="verse"><a name="28">28</a>Maar as daar geen uitlêer is nie, laat hy in die gemeente swyg, en laat hy met homself en met God spreek.</span> <span class="verse"><a name="29">29</a>Laat twee of drie profete spreek en die ander dit beoordeel.</span> <span class="verse"><a name="30">30</a>Maar as daar iets geopenbaar is aan 'n ander wat daar sit, laat die eerste swyg.</span> <span class="verse"><a name="31">31</a>Want julle kan almal een vir een profeteer, sodat almal kan leer en almal bemoedig word.</span> <span class="verse"><a name="32">32</a>En die geeste van die profete is aan die profete onderworpe;</span> <span class="verse"><a name="33">33</a>want God is nie 'n God van wanorde nie, maar van vrede, soos in al die gemeentes van die heiliges.</span> <span class="verse"><a name="34">34</a>Julle vroue moet in die gemeentes swyg; want dit is hulle nie toegelaat om te spreek nie, maar om onderdanig te wees, soos die wet ook sê.</span> <span class="verse"><a name="35">35</a>Maar as hulle iets wil leer, laat hulle tuis hul eie mans vra, want dit is lelik vir vroue om in die gemeente te spreek.</span> <span class="verse"><a name="36">36</a>Of het die woord van God van julle uitgegaan, of het dit tot julle alleen gekom?</span> <span class="verse"><a name="37">37</a>As iemand meen dat hy 'n profeet of 'n geestelike mens is, moet hy erken dat wat ek aan julle skrywe, bevele van die Here is.</span> <span class="verse"><a name="38">38</a>Maar as iemand onkundig is, laat hom onkundig bly.</span> <span class="verse"><a name="39">39</a>Daarom, broeders, beywer julle om te profeteer en moenie verhinder dat daar in tale gespreek word nie.</span> <span class="verse"><a name="40">40</a>Laat alles welvoeglik en ordelik toegaan.</span> </p></div</div></div></body></html>