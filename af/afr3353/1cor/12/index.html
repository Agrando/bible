<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/1cor/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/1cor">1 Corinthians</a> &gt <strong>Chapter 12</strong></div><p><span class="verse"><a name="1">1</a>En wat die geestelike gawes betref, broeders, wil ek nie hê dat julle onkundig moet wees nie.</span> <span class="verse"><a name="2">2</a>Julle weet dat julle heidene was, weggevoer na die stomme afgode net soos julle ook al gelei is.</span> <span class="verse"><a name="3">3</a>Daarom maak ek julle bekend dat niemand wat deur die Gees van God spreek, Jesus 'n vervloeking noem nie; en niemand kan sê dat Jesus die Here is nie, behalwe deur die Heilige Gees.</span> <span class="verse"><a name="4">4</a>Daar is wel verskeidenheid van genadegawes, maar dit is dieselfde Gees;</span> <span class="verse"><a name="5">5</a>en daar is verskeidenheid van bedieninge, en tog is dit dieselfde Here;</span> <span class="verse"><a name="6">6</a>en daar is verskeidenheid van werkinge, en tog is dit dieselfde God wat alles in almal werk.</span> <span class="verse"><a name="7">7</a>Maar aan elkeen word die openbaring van die Gees gegee met die oog op wat nuttig is.</span> <span class="verse"><a name="8">8</a>Want aan die een word deur die Gees 'n woord van wysheid gegee, en aan die ander 'n woord van kennis vanweë dieselfde Gees;</span> <span class="verse"><a name="9">9</a>aan 'n ander weer geloof deur dieselfde Gees, en aan 'n ander genadegawes van gesondmaking deur dieselfde Gees;</span> <span class="verse"><a name="10">10</a>aan 'n ander werkinge van kragte, aan 'n ander profesie, aan 'n ander onderskeiding van die geeste, aan 'n ander allerhande tale, aan 'n ander uitleg van tale.</span> <span class="verse"><a name="11">11</a>Maar al hierdie dinge werk een en dieselfde Gees wat aan elkeen afsonderlik uitdeel soos Hy wil.</span> <span class="verse"><a name="12">12</a>Want net soos die liggaam een is en baie lede het, en al die lede van die een liggaam, al is hulle baie, een liggaam is, so ook Christus.</span> <span class="verse"><a name="13">13</a>Want ons is almal ook deur een Gees gedoop tot een liggaam, of ons Jode of Grieke is, slawe of vrymanne; en ons is almal van een Gees deurdronge.</span> <span class="verse"><a name="14">14</a>Want ook die liggaam is nie een lid nie, maar baie.</span> <span class="verse"><a name="15">15</a>As die voet sou sê: Omdat ek nie die hand is nie, behoort ek nie aan die liggaam nie -- behoort hy daarom nie aan die liggaam nie?</span> <span class="verse"><a name="16">16</a>En as die oor sou sê: Omdat ek nie die oog is nie, behoort ek nie aan die liggaam nie -- behoort hy daarom nie aan die liggaam nie?</span> <span class="verse"><a name="17">17</a>As die hele liggaam oog was, waar sou die gehoor wees? As dit geheel en al gehoor was, waar sou die reuk wees?</span> <span class="verse"><a name="18">18</a>Maar nou het God elkeen van die lede in die liggaam gestel soos Hy gewil het.</span> <span class="verse"><a name="19">19</a>As almal een lid was, waar sou die liggaam wees?</span> <span class="verse"><a name="20">20</a>Maar nou is daar wel baie lede, maar net een liggaam.</span> <span class="verse"><a name="21">21</a>En die oog kan nie vir die hand sê: Ek het jou nie nodig nie; of ook die hoof vir die voete: Ek het julle nie nodig nie.</span> <span class="verse"><a name="22">22</a>Maar veel eerder is die lede van die liggaam noodsaaklik wat die swakste lyk;</span> <span class="verse"><a name="23">23</a>en die lede van die liggaam wat vir ons minder eerbaar lyk, beklee ons met oorvloediger eer, en so het ons onsierlike lede oorvloediger sierlikheid,</span> <span class="verse"><a name="24">24</a>terwyl ons sierlike lede dit nie nodig het nie; maar God het die liggaam saamgestel en aan die misdeelde lid oorvloediger eer gegee,</span> <span class="verse"><a name="25">25</a>sodat daar geen verdeeldheid in die liggaam mag wees nie, maar dat die lede gelyke sorg vir mekaar mag dra.</span> <span class="verse"><a name="26">26</a>En as een lid ly, ly al die lede saam; en as een lid geëer word, is al die lede saam bly.</span> <span class="verse"><a name="27">27</a>Maar julle is die liggaam van Christus en lede afsonderlik.</span> <span class="verse"><a name="28">28</a>En God het sommige in die gemeente gestel: in die eerste plek apostels, ten tweede profete, ten derde leraars, daarna kragte, daarna genadegawes van gesondmaking, helpers, regeringe, allerhande tale.</span> <span class="verse"><a name="29">29</a>Almal is tog nie apostels nie, almal is tog nie profete nie, almal is tog nie leraars nie, almal is tog nie kragte nie?</span> <span class="verse"><a name="30">30</a>Het almal genadegawes van gesondmaking, spreek almal in tale, kan almal dit uitlê?</span> <span class="verse"><a name="31">31</a>Maar beywer julle met die oog op die beste gawes; en ek wys julle 'n nog uitnemender weg.</span> </p></div</div></div></body></html>