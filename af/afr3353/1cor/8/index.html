<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/1cor/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/1cor">1 Corinthians</a> &gt <strong>Chapter 8</strong></div><p><span class="verse"><a name="1">1</a>En met betrekking tot die offervleis aan die afgode weet ons dat ons almal kennis het. Die kennis maak opgeblase, maar die liefde stig.</span> <span class="verse"><a name="2">2</a>As iemand meen dat hy enige kennis het, weet hy nog niks soos 'n mens behoort te weet nie.</span> <span class="verse"><a name="3">3</a>Maar as iemand God liefhet, die word deur Hom geken.</span> <span class="verse"><a name="4">4</a>Wat dan die eet van die offervleis aan die afgode betref, weet ons dat 'n afgod niks in die wÃªreld is nie, en dat daar geen ander God is nie, behalwe Een.</span> <span class="verse"><a name="5">5</a>Want al is daar ook sogenaamde gode, of dit in die hemel en of dit op die aarde is -- soos daar baie gode en baie here is --</span> <span class="verse"><a name="6">6</a>tog is daar vir ons maar een God, die Vader uit wie alles is, en ons tot Hom, en een Here Jesus Christus deur wie alles is, en ons deur Hom.</span> <span class="verse"><a name="7">7</a>Die kennis is egter nie in almal nie; maar sommige, nog altyd bewus van die afgod, eet dit as 'n afgodsoffer, en hulle gewete, wat swak is, word besoedel.</span> <span class="verse"><a name="8">8</a>Maar die voedsel bring ons nie nader by God nie; want as ons eet, het ons geen oorvloed nie, en as ons nie eet nie, ly ons geen gebrek nie.</span> <span class="verse"><a name="9">9</a>Maar pas op dat hierdie vryheid van julle nie miskien 'n struikelblok word vir die wat swak is nie.</span> <span class="verse"><a name="10">10</a>Want as iemand jou wat kennis het, aan tafel sien in 'n afgodstempel, sal sy gewete, as hy 'n swak man is, nie aangemoedig word om van die offervleis aan die afgode te eet nie?</span> <span class="verse"><a name="11">11</a>En moet die swakke broeder vir wie Christus gesterf het, verlore gaan deur jou kennis?</span> <span class="verse"><a name="12">12</a>Maar deur so teen die broeders te sondig en hulle gewete wat swak is, seer te maak, sondig julle teen Christus.</span> <span class="verse"><a name="13">13</a>Daarom, as voedsel my broeder laat struikel, sal ek in der ewigheid geen vleis eet nie, om my broeder nie te laat struikel nie.</span> </p></div</div></div></body></html>