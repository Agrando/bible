<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/1cor/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/1cor">1 Corinthians</a> &gt <strong>Chapter 13</strong></div><p><span class="verse"><a name="1">1</a>Al sou ek die tale van mense en engele spreek, en ek het nie die liefde nie, dan het ek 'n klinkende metaal of 'n luidende simbaal geword.</span> <span class="verse"><a name="2">2</a>En al sou ek die gawe van profesie hê en al die geheimenisse weet en al die kennis, en al sou ek al die geloof hê, sodat ek berge kon versit, en ek het nie die liefde nie, dan sou ek niks wees nie.</span> <span class="verse"><a name="3">3</a>En al sou ek al my goed uitdeel, en al sou ek my liggaam oorgee om verbrand te word, en ek het nie die liefde nie, dan sou dit my niks baat nie.</span> <span class="verse"><a name="4">4</a>Die liefde is lankmoedig en vriendelik; die liefde is nie jaloers nie; die liefde praat nie groot nie, is nie opgeblase nie,</span> <span class="verse"><a name="5">5</a>handel nie onwelvoeglik nie, soek nie sy eie belang nie, word nie verbitterd nie, reken die kwaad nie toe nie,</span> <span class="verse"><a name="6">6</a>is nie bly oor die ongeregtigheid nie, maar is bly saam met die waarheid.</span> <span class="verse"><a name="7">7</a>Dit bedek alles, glo alles, hoop alles, verdra alles.</span> <span class="verse"><a name="8">8</a>Die liefde vergaan nimmermeer; maar profesieë -- hulle sal tot niet gaan; of tale -- hulle sal ophou; of kennis -- dit sal tot niet gaan.</span> <span class="verse"><a name="9">9</a>Want ons ken ten dele en ons profeteer ten dele.</span> <span class="verse"><a name="10">10</a>Maar as die volmaakte gekom het, dan sal wat ten dele is, tot niet gaan.</span> <span class="verse"><a name="11">11</a>Toe ek 'n kind was, het ek gepraat soos 'n kind, gedink soos 'n kind, geredeneer soos 'n kind; maar nou dat ek 'n man is, het ek die dinge van 'n kind afgelê.</span> <span class="verse"><a name="12">12</a>Want nou sien ons deur 'n spieël in 'n raaisel, maar eendag van aangesig tot aangesig. Nou ken ek ten dele, maar eendag sal ek ten volle ken, net soos ek ten volle geken is.</span> <span class="verse"><a name="13">13</a>En nou bly geloof, hoop, liefde -- hierdie drie; maar die grootste hiervan is die liefde.</span> </p></div</div></div></body></html>