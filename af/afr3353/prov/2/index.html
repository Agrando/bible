<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/prov/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/prov">Proverbs</a> &gt <strong>Chapter 2</strong></div><p><span class="verse"><a name="1">1</a>My seun, as jy my woorde aanneem en my gebooie by jou bewaar,</span> <span class="verse"><a name="2">2</a>sodat jy jou oor laat luister na wysheid, jou hart neig tot verstand;</span> <span class="verse"><a name="3">3</a>ja, as jy na die insig roep, na die verstand jou stem verhef,</span> <span class="verse"><a name="4">4</a>as jy daarna soek soos na silwer en dit naspeur soos verborge skatte,</span> <span class="verse"><a name="5">5</a>dan sal jy die vrees van die HERE verstaan en die kennis van God vind</span> <span class="verse"><a name="6">6</a>en Hy bewaar hulp vir die opregtes, Hy is 'n skild vir die wat regskape wandel</span> <span class="verse"><a name="7">7</a>deurdat Hy die paaie van die reg bewaak en die weg van sy gunsgenote bewaar;</span> <span class="verse"><a name="8">8</a>dan sal jy geregtigheid en reg verstaan en regverdigheid -- elke goeie pad.</span> <span class="verse"><a name="9">9</a>Want wysheid sal in jou hart kom, en kennis vir jou siel lieflik wees;</span> <span class="verse"><a name="10">10</a>oorleg sal oor jou wag hou, verstand sal jou bewaak,</span> <span class="verse"><a name="11">11</a>om jou te red van die weg van die slegte, van die mens wat valse dinge spreek;</span> <span class="verse"><a name="12">12</a>van die wat die paaie van opregtheid verlaat om op weÃ« van duisternis te wandel;</span> <span class="verse"><a name="13">13</a>die wat hulle verheug in kwaaddoen, wat juig oor die valse streke van die slegte,</span> <span class="verse"><a name="14">14</a>van wie die paaie verkeerd is, en wat afwyk in hulle spore;</span> <span class="verse"><a name="15">15</a>om jou te red van die vreemde vrou, van die ontugtige wat met haar woorde vlei</span> <span class="verse"><a name="16">16</a>want haar huis sink weg na die dood en haar paaie na die skimme;</span> <span class="verse"><a name="17">17</a>almal wat by haar ingaan, kom nie terug nie en bereik die paaie van die lewe nie</span> <span class="verse"><a name="18">18</a>sodat jy kan wandel op die weg van die goeies en die paaie van die regverdiges kan hou;</span> <span class="verse"><a name="19">19</a>want die opregtes sal die land bewoon, en die regskapenes daarin oorbly,</span> <span class="verse"><a name="20">20</a>maar die goddelose sal uit die land uitgeroei, en die ontroues sal daaruit weggeruk word.</span> </p></div</div></div></body></html>