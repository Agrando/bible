<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/prov/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/prov">Proverbs</a> &gt <strong>Chapter 18</strong></div><p><span class="verse"><a name="1">1</a>Hy wat hom afskei, soek sy eie begeerte; hy bestry alles wat waarlik tot voordeel strek.</span> <span class="verse"><a name="2">2</a>Die dwaas het geen behae in verstandigheid nie, maar net daarin dat sy hart openbaar word.</span> <span class="verse"><a name="3">3</a>As die goddelose kom, kom ook veragting; en saam met die skande, versmading.</span> <span class="verse"><a name="4">4</a>Die woorde van 'n man se mond is diep waters, 'n stroom wat bruis, 'n fontein van wysheid.</span> <span class="verse"><a name="5">5</a>Om vir die goddelose partydig te wees, om die regverdige in die gereg weg te stoot, is nie goed nie.</span> <span class="verse"><a name="6">6</a>Die lippe van die dwaas kom met getwis, en sy mond roep na slae.</span> <span class="verse"><a name="7">7</a>Die mond van die dwaas is sy ondergang en sy lippe 'n strik vir sy lewe.</span> <span class="verse"><a name="8">8</a>Die woorde van die kwaadstoker is soos lekkernye, en dit gly af na die kamers van die binneste.</span> <span class="verse"><a name="9">9</a>Alreeds hy wat hom slap hou in sy werk, hy is 'n broer van 'n verwoester.</span> <span class="verse"><a name="10">10</a>Die Naam van die HERE is 'n sterk toring; die regverdige hardloop daarin en word beskut.</span> <span class="verse"><a name="11">11</a>Die goed van die ryke is sy sterk stad en soos 'n steil muur in sy verbeelding.</span> <span class="verse"><a name="12">12</a>Voor die verbreking is die mens se hart hoogmoedig, maar nederigheid gaan aan die eer vooraf.</span> <span class="verse"><a name="13">13</a>Hy wat antwoord gee voordat hy gehoor het, vir hom sal dit 'n sotheid en 'n skande wees.</span> <span class="verse"><a name="14">14</a>Die gees van 'n man ondersteun hom in sy krankheid; maar 'n verslae gees -- wie kan dit opbeur?</span> <span class="verse"><a name="15">15</a>Die hart van die verstandige verwerf kennis, en die oor van wyse soek na kennis.</span> <span class="verse"><a name="16">16</a>Die geskenk van iemand maak vir hom ruimte en bring hom in die teenwoordigheid van die aansienlikes.</span> <span class="verse"><a name="17">17</a>Hy wat die eerste in sy regsaak is, het reg; maar sy naaste kom en ondersoek hom terdeë.</span> <span class="verse"><a name="18">18</a>Die lot laat die geskille ophou en maak sterkes uitmekaar.</span> <span class="verse"><a name="19">19</a>'n Broer teen wie oortree is, is erger as 'n sterk stad; en geskille is soos die grendel van 'n paleis.</span> <span class="verse"><a name="20">20</a>Van die vrug van iemand se mond word sy maag versadig; hy word versadig van die opbrings van sy lippe.</span> <span class="verse"><a name="21">21</a>Dood en lewe is in die mag van die tong; en elkeen wat dit graag gebruik, sal die vrug daarvan eet.</span> <span class="verse"><a name="22">22</a>Wie 'n vrou gevind het, het iets goeds gevind en 'n welgevalle van die HERE verkry.</span> <span class="verse"><a name="23">23</a>Die arme spreek smekinge, maar die ryke antwoord harde dinge.</span> <span class="verse"><a name="24">24</a>'n Man met baie vriende word geru‹neer, maar daar is 'n vriend wat sterker aanhang as 'n broer.</span> </p></div</div></div></body></html>