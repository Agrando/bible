<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/prov/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/prov">Proverbs</a> &gt <strong>Chapter 10</strong></div><p><span class="verse"><a name="1">1</a>Die spreuke van Salomo. 'n Wyse seun verbly die vader, maar 'n dwase seun is 'n bekommernis vir sy moeder.</span> <span class="verse"><a name="2">2</a>Skatte deur goddeloosheid verwerf, bring geen voordeel nie, maar geregtigheid red van die dood.</span> <span class="verse"><a name="3">3</a>Die HERE laat die regverdige nie honger ly nie, maar die begeerlikheid van die goddelose stoot Hy weg.</span> <span class="verse"><a name="4">4</a>Hy word arm wat met 'n trae hand werk, maar die hand van die vlytiges maak ryk.</span> <span class="verse"><a name="5">5</a>Hy wat in die somer wegbêre, is 'n verstandige seun; hy wat vas slaap in die oestyd, is 'n seun wat skande maak.</span> <span class="verse"><a name="6">6</a>Seëninge is daar op die hoof van die regverdige, maar die mond van die goddelose verberg geweld.</span> <span class="verse"><a name="7">7</a>Die nagedagtenis van die regverdige is tot seën, maar die naam van die goddelose vergaan.</span> <span class="verse"><a name="8">8</a>Hy wat wys van hart is, neem die gebooie aan, maar hy wat dwaas van lippe is, kom tot 'n val.</span> <span class="verse"><a name="9">9</a>Hy wat in opregtheid wandel, wandel veilig, maar hy wat sy weë krom maak, word bekend.</span> <span class="verse"><a name="10">10</a>Hy wat met sy oog knip, veroorsaak smart, en hy wat dwaas spreek, kom tot 'n val.</span> <span class="verse"><a name="11">11</a>Die mond van die regverdige is 'n fontein van lewe, maar die mond van die goddelose verberg geweld.</span> <span class="verse"><a name="12">12</a>Haat verwek twiste, maar liefde bedek al die oortredinge.</span> <span class="verse"><a name="13">13</a>Op die lippe van die verstandige word wysheid gevind, maar die roede is vir die rug van die verstandelose.</span> <span class="verse"><a name="14">14</a>Die wyse lê kennis weg, maar die mond van die dwaas is 'n ondergang wat naby is.</span> <span class="verse"><a name="15">15</a>Die goed van die ryke is vir hom 'n sterk stad; die ondergang van die behoeftiges is hulle armoede.</span> <span class="verse"><a name="16">16</a>Wat die regverdige verwerf, is vir die lewe; die inkomste van die goddelose is tot sonde.</span> <span class="verse"><a name="17">17</a>'n Pad ten lewe is hy wat die tug in ag neem; maar hy wat die teregwysing veronagsaam, raak verdwaald.</span> <span class="verse"><a name="18">18</a>Hy wat haat verberg, het valse lippe; en hy wat skindertaal uitstrooi, is 'n dwaas.</span> <span class="verse"><a name="19">19</a>By veelheid van woorde ontbreek die oortreding nie; maar hy wat sy lippe inhou, handel verstandig.</span> <span class="verse"><a name="20">20</a>Die tong van die regverdige is uitgesoekte silwer; die hart van die goddelose is min werd.</span> <span class="verse"><a name="21">21</a>Die lippe van die regverdige help baie mense reg; maar die dwase sterf deur gebrek aan verstand.</span> <span class="verse"><a name="22">22</a>Die seën van die HERE -- dit maak ryk, en moeitevolle arbeid voeg daar niks by nie.</span> <span class="verse"><a name="23">23</a>Dit is 'n vermaak vir 'n dwaas om 'n skandelike daad te doen, net so is wysheid vir 'n man van verstand.</span> <span class="verse"><a name="24">24</a>Waar die goddelose bang voor is -- dit kom oor hom; maar die begeerte van die regverdiges vervul Hy.</span> <span class="verse"><a name="25">25</a>Wanneer 'n stormwind verbygaan, is die goddelose nie meer nie; maar die regverdige is vir ewig gegrondves.</span> <span class="verse"><a name="26">26</a>Soos asyn vir die tande en soos rook vir die oë, so is die luiaard vir die wat hom stuur.</span> <span class="verse"><a name="27">27</a>Die vrees van die HERE vermeerder die dae, maar die jare van die goddelose word verkort.</span> <span class="verse"><a name="28">28</a>Die verwagting van die regverdiges is vreugde, maar die hoop van die goddelose vergaan.</span> <span class="verse"><a name="29">29</a>Die weg van die HERE is vir die opregte 'n vesting, maar 'n ondergang vir die werkers van ongeregtigheid.</span> <span class="verse"><a name="30">30</a>Die regverdige sal vir ewig nie wankel nie, maar die goddelose sal in die land nie bly woon nie.</span> <span class="verse"><a name="31">31</a>Die mond van die regverdige laat wysheid uitspruit, maar die valse tong word uitgeroei.</span> <span class="verse"><a name="32">32</a>Die lippe van die regverdige weet wat welgevallig is, maar die mond van die goddelose is pure valsheid.</span> </p></div</div></div></body></html>