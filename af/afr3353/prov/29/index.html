<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/prov/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/prov">Proverbs</a> &gt <strong>Chapter 29</strong></div><p><span class="verse"><a name="1">1</a>'n Man wat baie bestraf is, en sy nek verhard, sal onvoorsiens verbreek word sonder dat daar genesing is.</span> <span class="verse"><a name="2">2</a>As die regverdiges talryk word, is die volk bly; maar as die goddelose heers, sug die volk.</span> <span class="verse"><a name="3">3</a>'n Man wat die wysheid liefhet, verbly sy vader; maar hy wat met hoere omgaan, bring die goed deur.</span> <span class="verse"><a name="4">4</a>'n Koning hou deur reg die land in stand, maar 'n man wat belastings afpers, verwoes dit.</span> <span class="verse"><a name="5">5</a>'n Man wat sy naaste vlei, sprei 'n net uit voor sy voetstappe.</span> <span class="verse"><a name="6">6</a>In die oortreding van 'n slegte mens is 'n strik, maar die regverdige sal jubel en bly wees.</span> <span class="verse"><a name="7">7</a>Die regverdige ken die reg van die armes, maar die goddelose verkry geen kennis nie.</span> <span class="verse"><a name="8">8</a>Manne wat spot, bring 'n stad in oproer, maar die wyse bring die toorn tot bedaring.</span> <span class="verse"><a name="9">9</a>Het 'n wyse man met 'n sot 'n regsaak, dan gaan die sot te kere en lag, sonder bedaring.</span> <span class="verse"><a name="10">10</a>Manne van bloed haat die regskapene, en hulle soek die lewe van die opregtes.</span> <span class="verse"><a name="11">11</a>'n Dwaas laat al sy toorn uitvaar, maar 'n wyse bring dit eindelik tot bedaring.</span> <span class="verse"><a name="12">12</a>'n Heerser wat luister na 'n leuenagtige woord, sy dienaars is almal goddeloos.</span> <span class="verse"><a name="13">13</a>Die arme en die man wat verdruk, ontmoet mekaar, die HERE verlig altwee se oë.</span> <span class="verse"><a name="14">14</a>'n Koning wat getrou aan die armes reg verskaf, sy troon sal vir altyd bevestig wees.</span> <span class="verse"><a name="15">15</a>Die roede en die bestraffing gee wysheid; maar 'n seun wat aan homself oorgelaat word, steek sy moeder in die skande.</span> <span class="verse"><a name="16">16</a>As die goddelose vermeerder, vermeerder die oortreding; maar die regverdiges aanskou met welgevalle hulle ondergang.</span> <span class="verse"><a name="17">17</a>Tugtig jou seun, dan sal hy jou rus gee en aan jou siel vreugde verskaf.</span> <span class="verse"><a name="18">18</a>As daar geen openbaring is nie, word die volk bandeloos; maar hy wat die wet onderhou, gelukkig is hy.</span> <span class="verse"><a name="19">19</a>Met woorde laat 'n slaaf hom nie waarsku nie; want hy verstaan dit wel, maar hy steur hom daar nie aan nie.</span> <span class="verse"><a name="20">20</a>Het jy 'n man gesien wat haastig is in sy woorde? Vir 'n dwaas is daar meer hoop as vir hom.</span> <span class="verse"><a name="21">21</a>As 'n mens sy slaaf van jongs af verwen, word hy op die end ondankbaar.</span> <span class="verse"><a name="22">22</a>'n Opvlieënde man verwek twis, en 'n driftige man is ryk aan oortreding.</span> <span class="verse"><a name="23">23</a>Die trotsheid van 'n mens verneder hom, maar die nederige van gees sal eer verkry.</span> <span class="verse"><a name="24">24</a>Hy wat saam met 'n dief deel, haat sy eie siel; hy hoor die beswering, maar openbaar niks nie.</span> <span class="verse"><a name="25">25</a>Die vrees vir die mens span 'n strik; maar hy wat op die HERE vertrou, sal beskut word.</span> <span class="verse"><a name="26">26</a>Daar is baie wat die aangesig van die heerser soek, maar die reg van 'n mens kom van die HERE.</span> <span class="verse"><a name="27">27</a>'n Man van onreg is vir die regverdiges 'n gruwel, en vir die goddelose is die opregte van wandel 'n gruwel.</span> </p></div</div></div></body></html>