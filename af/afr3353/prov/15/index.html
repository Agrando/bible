<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/prov/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/prov">Proverbs</a> &gt <strong>Chapter 15</strong></div><p><span class="verse"><a name="1">1</a>'n Sagte antwoord keer die grimmigheid af, maar 'n krenkende woord laat die toorn opkom.</span> <span class="verse"><a name="2">2</a>Die tong van die wyse getuig van grondige kennis, maar die mond van die dwase laat sotheid uitborrel.</span> <span class="verse"><a name="3">3</a>Op elke plek is die oë van die HERE, en hulle beskou opmerksaam die slegtes en die goeies.</span> <span class="verse"><a name="4">4</a>Sagtheid van tong is 'n lewensboom, maar valsheid daarin is verbreking in die gees.</span> <span class="verse"><a name="5">5</a>Die sot verag die tug van sy vader, maar hy wat op die teregwysing ag gee, word wys.</span> <span class="verse"><a name="6">6</a>In die huis van die regverdige is 'n groot skat, maar in die inkomste van die goddelose is verwarring.</span> <span class="verse"><a name="7">7</a>Die lippe van die wyse strooi kennis uit, maar die hart van die dwase is nie reg nie.</span> <span class="verse"><a name="8">8</a>Die offer van die goddelose is vir die HERE 'n gruwel, maar die gebed van die opregtes is Hom welgevallig.</span> <span class="verse"><a name="9">9</a>Die wandel van die goddelose is vir die HERE 'n gruwel, maar hom wat geregtigheid najaag, het Hy lief.</span> <span class="verse"><a name="10">10</a>'n Strenge tugtiging is daar vir hom wat die pad verlaat; hy wat die teregwysing haat, sal sterwe.</span> <span class="verse"><a name="11">11</a>Die doderyk en die plek van vertering lê oop voor die HERE, hoeveel te meer die harte van die mensekinders!</span> <span class="verse"><a name="12">12</a>Die spotter hou nie daarvan dat 'n mens hom bestraf nie, hy gaan nie na die wyse toe nie.</span> <span class="verse"><a name="13">13</a>'n Vrolike hart maak die aangesig bly, maar by verdriet van die hart is die gees neerslagtig.</span> <span class="verse"><a name="14">14</a>Die hart van die verstandige soek na kennis, maar die mond van die dwase gaan met sotheid om.</span> <span class="verse"><a name="15">15</a>Al die dae van die bedrukte is sleg, maar die vrolike van hart het gedurigdeur fees.</span> <span class="verse"><a name="16">16</a>Liewer 'n bietjie in die vrees van die HERE, as 'n groot skat en onrus daarby.</span> <span class="verse"><a name="17">17</a>Liewer 'n porsie groente waar liefde by is, as 'n vetgevoerde bees en haat daarby.</span> <span class="verse"><a name="18">18</a>'n Driftige man verwek twis, maar die lankmoedige laat die geskil bedaar.</span> <span class="verse"><a name="19">19</a>Die weg van die luiaard is soos 'n heining van dorings, maar die pad van die opregtes is reggemaak.</span> <span class="verse"><a name="20">20</a>'n Wyse seun verbly sy vader, maar 'n dwase mens verag sy moeder.</span> <span class="verse"><a name="21">21</a>Sotheid is 'n vreugde vir die verstandelose, maar 'n man van verstand wandel reguit.</span> <span class="verse"><a name="22">22</a>Planne misluk sonder beraadslaging, maar deur die veelheid van raadgewers kom dit tot stand.</span> <span class="verse"><a name="23">23</a>'n Man het blydskap in die regte antwoord van sy mond, en hoe goed is 'n woord op sy tyd!</span> <span class="verse"><a name="24">24</a>Die pad van die lewe gaan vir die verstandige na bowe, sodat hy die doderyk daaronder ontwyk.</span> <span class="verse"><a name="25">25</a>Die HERE ruk die huis van die trotsaards om, maar die grenslyn van die weduwee stel Hy vas.</span> <span class="verse"><a name="26">26</a>Die planne van die slegte is vir die HERE 'n gruwel, maar vriendelike woorde is rein.</span> <span class="verse"><a name="27">27</a>Wie onregverdige wins maak, bring sy huis in beroering; maar hy wat geskenke haat, sal lewe.</span> <span class="verse"><a name="28">28</a>Die hart van die regverdige dink n  om te antwoord, maar die mond van die goddelose laat slegte dinge uitborrel.</span> <span class="verse"><a name="29">29</a>Die HERE is ver van die goddelose, maar die gebed van die regverdiges hoor Hy.</span> <span class="verse"><a name="30">30</a>Stralende oë verbly die hart; 'n goeie tyding maak die gebeente vet.</span> <span class="verse"><a name="31">31</a>Die oor wat na die teregwysing tot die lewe luister, sal onder die wyse vertoef.</span> <span class="verse"><a name="32">32</a>Hy wat die tug verwerp, ag sy eie lewe gering; maar hy wat na die teregwysing luister, verkry verstand.</span> <span class="verse"><a name="33">33</a>Die vrees van die HERE is die tug van die wysheid, en nederigheid gaan aan die eer vooraf.</span> </p></div</div></div></body></html>