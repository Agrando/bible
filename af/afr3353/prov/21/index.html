<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/prov/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/prov">Proverbs</a> &gt <strong>Chapter 21</strong></div><p><span class="verse"><a name="1">1</a>Die koning se hart is in die hand van die HERE soos waterstrome: Hy lei dit waarheen Hy wil.</span> <span class="verse"><a name="2">2</a>Elke weg van 'n mens is reg in sy oë, maar die HERE toets die harte.</span> <span class="verse"><a name="3">3</a>Om geregtigheid en reg te doen, is vir die HERE verkiesliker as offers.</span> <span class="verse"><a name="4">4</a>Hoogheid van oë en trotsheid van hart -- die glans van die goddelose is sonde.</span> <span class="verse"><a name="5">5</a>Die planne van die vlytige is net tot voordeel, maar elkeen wat oorhaastig is, kom net tot gebrek.</span> <span class="verse"><a name="6">6</a>Die verwerwing van skatte deur 'n valse tong is 'n verwaaide asem -- dodelike valstrikke.</span> <span class="verse"><a name="7">7</a>Die gewelddadigheid van die goddelose sleep hulle weg, want hulle weier om reg te doen.</span> <span class="verse"><a name="8">8</a>Gekronkeld is die weg van 'n skuldige mens; maar die reine -- sy handeling is reg.</span> <span class="verse"><a name="9">9</a>Dit is beter om op die hoek van 'n dak te woon as by 'n twisgierige vrou en 'n gemeenskaplike huis.</span> <span class="verse"><a name="10">10</a>Die siel van die goddelose begeer die kwaad; sy naaste vind in sy oë geen genade nie.</span> <span class="verse"><a name="11">11</a>As 'n mens 'n spotter straf, word die eenvoudige bedagsaam; en as 'n mens 'n wyse onderrig, neem hy self kennis aan.</span> <span class="verse"><a name="12">12</a>Die regverdige let op die huis van die goddelose; Hy stort die goddelose in die ongeluk.</span> <span class="verse"><a name="13">13</a>Wie sy oor toestop vir die geskreeu van die arme, hy sal self ook roep en nie verhoor word nie.</span> <span class="verse"><a name="14">14</a>'n Geskenk in die geheim bring die toorn tot bedaring en 'n geskenk in die skoot die heftige woede.</span> <span class="verse"><a name="15">15</a>Vreugde is dit vir die regverdige om reg te doen, maar 'n verskrikking vir die werkers van ongeregtigheid.</span> <span class="verse"><a name="16">16</a>'n Mens wat afdwaal van die pad van verstand, sal in die vergadering van die skimme rus.</span> <span class="verse"><a name="17">17</a>Wie van vrolikheid hou, is 'n man van gebrek; hy wat van wyn en olie hou, sal nie ryk word nie.</span> <span class="verse"><a name="18">18</a>Die goddelose is 'n losprys vir die regverdige, en in die plek van die opregtes kom die ontroue.</span> <span class="verse"><a name="19">19</a>Dit is beter om in 'n woeste land te woon as by 'n twisgierige vrou en ergernis.</span> <span class="verse"><a name="20">20</a>'n Kosbare skat en olie is in die woning van die regverdige, maar 'n dwase mens bring dit deur.</span> <span class="verse"><a name="21">21</a>Wie geregtigheid en weldadigheid najaag, sal die lewe, geregtigheid en eer vind.</span> <span class="verse"><a name="22">22</a>Die wyse beklim die stad van die helde en gooi die vesting neer waar dit op vertrou.</span> <span class="verse"><a name="23">23</a>Hy wat sy mond en sy tong bewaar, bewaar sy siel van benoudhede.</span> <span class="verse"><a name="24">24</a>'n Vermetele, 'n trotsaard word 'n spotter genoem, een wat in oormaat van vermetelheid handel.</span> <span class="verse"><a name="25">25</a>Die begeerte van die luiaard sal hom doodmaak, want sy hande weier om te werk;</span> <span class="verse"><a name="26">26</a>die hele dag deur word daar dringend begeer, maar die regverdige gee en hou nie terug nie.</span> <span class="verse"><a name="27">27</a>Die offer van die goddelose is 'n gruwel; hoeveel te meer as hulle dit met skandelike bedoeling bring.</span> <span class="verse"><a name="28">28</a>'n Leuenagtige getuie kom om; maar 'n man wat goed toeluister, spreek vir altyd.</span> <span class="verse"><a name="29">29</a>Die goddelose trek 'n onbeskaamde gesig, maar die opregte gee aan sy weë die regte rigting.</span> <span class="verse"><a name="30">30</a>Daar is geen wysheid, en daar is geen verstand, en daar is geen raad teenoor die HERE nie.</span> <span class="verse"><a name="31">31</a>Die perd word reggemaak vir die dag van die geveg, maar die oorwinning is deur die HERE.</span> </p></div</div></div></body></html>