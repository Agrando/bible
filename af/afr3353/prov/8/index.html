<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/prov/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/prov">Proverbs</a> &gt <strong>Chapter 8</strong></div><p><span class="verse"><a name="1">1</a>Roep die Wysheid nie, en verhef die Verstandigheid nie haar stem nie?</span> <span class="verse"><a name="2">2</a>Op die top van die hoogtes langs die weg, op die kruispunt van die paaie staan sy,</span> <span class="verse"><a name="3">3</a>aan die kant van die poorte by die uitgang van die stad, by die ingang van die deure roep sy hardop:</span> <span class="verse"><a name="4">4</a>Ek roep na julle, manne, en my stem is tot die mensekinders.</span> <span class="verse"><a name="5">5</a>Leer tog skranderheid verstaan, eenvoudiges, en dwase, leer verstandigheid verstaan.</span> <span class="verse"><a name="6">6</a>Hoor, want ek sal voortreflike dinge spreek, en my lippe gaan oop vir wat reg is.</span> <span class="verse"><a name="7">7</a>Want my verhemelte spreek waarheid, en goddeloosheid is vir my lippe 'n gruwel.</span> <span class="verse"><a name="8">8</a>Al die woorde van my mond is reg, daarin is niks wat slinks of vals is nie,</span> <span class="verse"><a name="9">9</a>hulle is almal duidelik vir die verstandige en reg vir die wat kennis gevind het.</span> <span class="verse"><a name="10">10</a>Neem my tug aan, en nie silwer nie, en kennis liewer as uitgesoekte goud.</span> <span class="verse"><a name="11">11</a>Want wysheid is beter as korale, en al die kleinode kan daar nie mee vergelyk word nie.</span> <span class="verse"><a name="12">12</a>Ek, Wysheid, is vertroud met die skranderheid, en ek vind kennis van regte oorleg.</span> <span class="verse"><a name="13">13</a>Die vrees van die HERE is om te haat wat sleg is; hoogmoed en trotsheid en 'n slegte wandel en 'n huigelagtige mond haat ek.</span> <span class="verse"><a name="14">14</a>Raad en beleid is myne, ek is die insig, sterkte is myne.</span> <span class="verse"><a name="15">15</a>Deur my regeer die konings en stel die maghebbers vas wat reg is;</span> <span class="verse"><a name="16">16</a>deur my heers die vorste en die edeles, al die regters van die aarde.</span> <span class="verse"><a name="17">17</a>Âk het lief die wat my liefhet, en die wat my soek, sal my vind.</span> <span class="verse"><a name="18">18</a>Rykdom en eer is by my, duursame goed en geregtigheid.</span> <span class="verse"><a name="19">19</a>My vrug is beter as goud en as fyn goud, en my opbrings as uitgesoekte silwer.</span> <span class="verse"><a name="20">20</a>Ek wandel op die weg van geregtigheid, in die middel van die paaie van reg,</span> <span class="verse"><a name="21">21</a>om die wat my liefhet, 'n besitting te laat erwe, en hulle skatkamers maak ek vol.</span> <span class="verse"><a name="22">22</a>Die HERE het my berei as eersteling van sy weg, voor sy werke, van ouds af.</span> <span class="verse"><a name="23">23</a>Van ewigheid af is ek geformeer, van die begin af, van die voortyd van die aarde af.</span> <span class="verse"><a name="24">24</a>Toe daar nog geen wêreldvloede was nie, is ek gebore; toe fonteine, swaar van water, nog nie daar was nie;</span> <span class="verse"><a name="25">25</a>voordat die berge ingesink het, voor die heuwels is ek gebore;</span> <span class="verse"><a name="26">26</a>toe Hy die aarde en die velde en al die stoffies van die wêreld nog nie gemaak het nie.</span> <span class="verse"><a name="27">27</a>Toe Hy die hemele berei het, was ek daar; toe Hy 'n kring afgetrek het op die oppervlakte van die wêreldvloed;</span> <span class="verse"><a name="28">28</a>toe Hy die wolke daarbo bevestig het, toe die bronne van die wêreldvloed sterk geword het;</span> <span class="verse"><a name="29">29</a>toe Hy vir die see sy grens gestel het, dat die waters sy bevel nie sou oortree nie; toe Hy die fondamente van die aarde vasgelê het --</span> <span class="verse"><a name="30">30</a>toe was ek 'n kunstenaar naas Hom, en ek was dag vir dag vol verlustiging en het gespeel voor sy aangesig altyd,</span> <span class="verse"><a name="31">31</a>en het gespeel op sy wêreldrond, en my verlustiginge was met die mensekinders.</span> <span class="verse"><a name="32">32</a>Luister dan nou na my, seuns; want gelukkig is hulle wat my weë bewaar.</span> <span class="verse"><a name="33">33</a>Luister na tug en word wys, en verwerp dit nie.</span> <span class="verse"><a name="34">34</a>Gelukkig is die mens wat na my luister, om dag vir dag te waak aan my deure, by die syposte van my poorte die wag te hou.</span> <span class="verse"><a name="35">35</a>Want hy wat my vind, het die lewe gevind en verkry 'n welbehae van die HERE.</span> <span class="verse"><a name="36">36</a>Maar hy wat my mis, benadeel sy eie lewe; almal wat my haat, het die dood lief.</span> </p></div</div></div></body></html>