<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/prov/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/prov">Proverbs</a> &gt <strong>Chapter 27</strong></div><p><span class="verse"><a name="1">1</a>Beroem jou nie op die dag van môre nie, want jy weet nie wat die dag sal bring nie.</span> <span class="verse"><a name="2">2</a>Laat 'n ander jou prys en nie jou eie mond nie; 'n vreemde, en nie jou eie lippe nie.</span> <span class="verse"><a name="3">3</a>Swaar is 'n klip, en die sand het gewig; maar die ergernis oor 'n sot is swaarder as altwee.</span> <span class="verse"><a name="4">4</a>Woede is wreed, en toorn kook oor; maar wie kan voor jaloersheid standhou?</span> <span class="verse"><a name="5">5</a>Openlike teregwysing is beter as verborge liefde.</span> <span class="verse"><a name="6">6</a>Die wonde deur een wat liefhet, is opreg bedoel, maar die soene deur 'n vyand is oorvloedig.</span> <span class="verse"><a name="7">7</a>'n Versadigde siel vertrap die heuningstroop, maar vir 'n hongerige siel is alles wat bitter is, soet.</span> <span class="verse"><a name="8">8</a>Soos 'n voël wat ver van sy nes af rondvlieg, so is 'n man wat ver van sy tuisplek af rondswerwe.</span> <span class="verse"><a name="9">9</a>Olie en reukwerk verbly die hart, net so die aangenaamheid van 'n vriend vanweë welgemeende raad.</span> <span class="verse"><a name="10">10</a>Moenie jou vriend en die vriend van jou vader verlaat nie, en kom nie in die huis van jou broer op die dag van jou teëspoed nie. 'n Buurman wat naby is, is beter as 'n broer wat ver is.</span> <span class="verse"><a name="11">11</a>Wees wys, my seun, en verbly my hart, sodat ek hom wat my smaad, kan antwoord gee.</span> <span class="verse"><a name="12">12</a>As 'n skrandere die onheil sien, verberg hy hom; maar die eenvoudiges gaan verder, word gestraf.</span> <span class="verse"><a name="13">13</a>Neem sy kleed weg, want hy het vir 'n ander borg gestaan; en neem hom as pand vir 'n onbekende.</span> <span class="verse"><a name="14">14</a>Wie vroeg in die môre sy naaste met 'n harde stem 'n seën toeroep, dit sal hom as 'n vloek aangereken word.</span> <span class="verse"><a name="15">15</a>'n Aanhoudende gedrup op die dag van 'n stortreën en 'n twisgierige vrou is net eenders.</span> <span class="verse"><a name="16">16</a>Wie haar wil teëhou, hou wind teë, en sy regterhand ontmoet olie.</span> <span class="verse"><a name="17">17</a>Yster slyp yster, so slyp die een mens die persoon van die ander.</span> <span class="verse"><a name="18">18</a>Wie 'n vyeboom oppas, sal sy vrugte eet; en hy wat vir sy heer sorg, sal geëer word.</span> <span class="verse"><a name="19">19</a>Soos in die water aangesig teenoor aangesig is, so is die hart van die mens teenoor die mens.</span> <span class="verse"><a name="20">20</a>Die doderyk en die plek van vertering word nie versadig nie; so word die oë van 'n mens nie versadig nie.</span> <span class="verse"><a name="21">21</a>Die smeltkroes is vir die silwer en die oond vir die goud, so is 'n man volgens die roem wat hy geniet.</span> <span class="verse"><a name="22">22</a>Al stamp jy die sot in 'n stampblok tussen graankorrels met 'n stamper, sy sotheid sal nie van hom wyk nie.</span> <span class="verse"><a name="23">23</a>Gee noukeurig ag op die voorkoms van jou skape, rig jou aandag op die troppe vee;</span> <span class="verse"><a name="24">24</a>want 'n skat is nie vir ewig nie -- of sal 'n kroon wees van geslag tot geslag?</span> <span class="verse"><a name="25">25</a>As die gras verdwyn en die jong gras verskyn en die bossies van die berge bymekaargemaak word,</span> <span class="verse"><a name="26">26</a>dan is daar lammers vir jou kleding en bokke as 'n koopprys vir grond,</span> <span class="verse"><a name="27">27</a>en genoeg bokmelk as voeding vir jou huis en as lewensonderhoud vir jou diensmeisies.</span> </p></div</div></div></body></html>