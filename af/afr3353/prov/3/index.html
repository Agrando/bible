<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/prov/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/prov">Proverbs</a> &gt <strong>Chapter 3</strong></div><p><span class="verse"><a name="1">1</a>My seun, vergeet my onderwysing nie, en laat jou hart my gebooie bewaar;</span> <span class="verse"><a name="2">2</a>want dit sal lengte van dae en jare van lewe en vrede vir jou vermeerder.</span> <span class="verse"><a name="3">3</a>Laat liefde en trou jou nie verlaat nie; bind dit om jou hals, skryf dit op die tafel van jou hart,</span> <span class="verse"><a name="4">4</a>dan sal jy genade vind en 'n goeie insig in die oë van God en die mense.</span> <span class="verse"><a name="5">5</a>Vertrou op die HERE met jou hele hart en steun nie op jou eie insig nie.</span> <span class="verse"><a name="6">6</a>Ken Hom in al jou weë, dan sal Hy jou paaie gelykmaak.</span> <span class="verse"><a name="7">7</a>Wees nie wys in jou eie oë nie; vrees die HERE, en wyk af van die kwaad;</span> <span class="verse"><a name="8">8</a>dit sal genesing wees vir jou liggaam en verkwikking vir jou gebeente.</span> <span class="verse"><a name="9">9</a>Vereer die HERE uit jou goed en uit die eerstelinge van al jou inkomste;</span> <span class="verse"><a name="10">10</a>dan sal jou skure vol word van oorvloed en jou parskuipe oorloop van mos.</span> <span class="verse"><a name="11">11</a>My seun, verag die tug van die HERE nie, en laat sy kastyding nie jou weersin wek nie,</span> <span class="verse"><a name="12">12</a>want die HERE tugtig hom wat Hy liefhet, ja, soos 'n vader die seun in wie hy behae het.</span> <span class="verse"><a name="13">13</a>Gelukkig die mens wat wysheid gevind het, en die mens wat verstand verkry;</span> <span class="verse"><a name="14">14</a>want die verkryging daarvan is beter as die van silwer, en die verwerwing daarvan beter as van goud;</span> <span class="verse"><a name="15">15</a>dit is kosteliker as korale, en al jou kleinode kan daar nie mee vergelyk word nie.</span> <span class="verse"><a name="16">16</a>In sy regterhand is lengte van dae, in sy linkerhand rykdom en eer;</span> <span class="verse"><a name="17">17</a>sy weë is lieflike weë, en al sy paaie is vrede.</span> <span class="verse"><a name="18">18</a>Dit is 'n lewensboom vir die wat dit aangryp, en elkeen wat dit vashou, is gelukkig.</span> <span class="verse"><a name="19">19</a>Die HERE het deur wysheid die aarde gegrond, deur verstand die hemele vasgestel;</span> <span class="verse"><a name="20">20</a>deur sy kennis het die watervloede oopgebreek en het die wolke dou gedrup.</span> <span class="verse"><a name="21">21</a>My seun, laat dit nie uit jou oë wyk nie, bewaar beleid en oorleg,</span> <span class="verse"><a name="22">22</a>dan sal dit die lewe wees vir jou siel en 'n versiersel vir jou hals;</span> <span class="verse"><a name="23">23</a>dan sal jy veilig jou weg bewandel en jou voet nie stamp nie;</span> <span class="verse"><a name="24">24</a>as jy gaan lê, sal jy nie skrik nie, en lê jy, dan sal jou slaap soet wees.</span> <span class="verse"><a name="25">25</a>Jy hoef nie bang te wees vir 'n skielike skrik of vir die ondergang van die goddelose as dit kom nie;</span> <span class="verse"><a name="26">26</a>want die HERE sal jou vertroue wees, en Hy sal jou voet bewaar vir die strik.</span> <span class="verse"><a name="27">27</a>Hou 'n weldaad nie terug van hom aan wie dit toekom as dit in jou mag is om dit te doen nie.</span> <span class="verse"><a name="28">28</a>Sê nie vir jou naaste nie: Gaan en kom terug, dan sal ek môre gee -- terwyl jy dit het.</span> <span class="verse"><a name="29">29</a>Bewerk geen onheil teen jou naaste terwyl hy vol vertroue by jou woon nie.</span> <span class="verse"><a name="30">30</a>Twis nie sonder oorsaak met 'n mens as hy jou geen kwaad gedoen het nie.</span> <span class="verse"><a name="31">31</a>Wees nie afgunstig op 'n man van geweld en verkies geeneen van sy weë nie.</span> <span class="verse"><a name="32">32</a>Want die verkeerde is vir die HERE 'n gruwel, maar sy verborgenheid is met die opregtes.</span> <span class="verse"><a name="33">33</a>Die vloek van die HERE is in die huis van die goddelose, maar Hy seën die woning van die regverdiges.</span> <span class="verse"><a name="34">34</a>As dit spotters betref, spot Hy, maar aan die ootmoediges gee Hy genade.</span> <span class="verse"><a name="35">35</a>Die wyse sal eer beërwe, maar die dwase behaal skande.</span> </p></div</div></div></body></html>