<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/prov/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/prov">Proverbs</a> &gt <strong>Chapter 23</strong></div><p><span class="verse"><a name="1">1</a>Sit jy aan om saam met 'n heerser te eet, let dan net op wat voor jou is,</span> <span class="verse"><a name="2">2</a>en sit 'n mes op jou keel as jy 'n goeie eetlus het.</span> <span class="verse"><a name="3">3</a>Moenie sy lekker ete begeer nie, want dit is bedrieglike spys.</span> <span class="verse"><a name="4">4</a>Vermoei jou nie om ryk te word nie, laat staan jou slimheid.</span> <span class="verse"><a name="5">5</a>Sou jy jou oë daarop laat afvlieg? Maar weg is dit! want skielik maak dit vir hom vlerke en vlieg soos die arend na die hemel toe!</span> <span class="verse"><a name="6">6</a>Eet nie die brood van een wat afgunstig is nie, en begeer nie sy lekker ete nie.</span> <span class="verse"><a name="7">7</a>Want soos hy in sy siel bereken, so is hy; eet en drink, sê hy vir jou, maar sy hart is nie met jou nie.</span> <span class="verse"><a name="8">8</a>Jou stukkie wat jy geëet het, sal jy uitspuug; en dan het jy jou vriendelike woorde verspil.</span> <span class="verse"><a name="9">9</a>Spreek nie voor die ore van 'n dwaas nie, want hy sal die verstandigheid van jou woorde verag.</span> <span class="verse"><a name="10">10</a>Verlê die ou grenslyne nie, en kom nie op die landerye van die wese nie.</span> <span class="verse"><a name="11">11</a>Want hulle Verlosser is sterk, Hy sal hulle saak teen jou verdedig.</span> <span class="verse"><a name="12">12</a>Bring jou hart na die tug en jou oor na woorde van kennis.</span> <span class="verse"><a name="13">13</a>Hou die tug nie terug van die seun nie; as jy hom met die roede slaan, sal hy nie sterwe nie.</span> <span class="verse"><a name="14">14</a>Jy sal hom wel met die roede slaan, maar sy lewe van die doderyk red.</span> <span class="verse"><a name="15">15</a>My seun, as jou hart wys word, dan sal my hart hom ook verheug.</span> <span class="verse"><a name="16">16</a>En my niere sal jubel as jou lippe spreek wat reg is.</span> <span class="verse"><a name="17">17</a>Laat jou hart die sondaars nie beny nie, maar wees die hele dag in die vrees van die HERE.</span> <span class="verse"><a name="18">18</a>Waarlik, daar is 'n toekoms, en jou hoop sal nie verydel word nie.</span> <span class="verse"><a name="19">19</a>Hoor, my seun, en word wys, en rig jou hart reguit op die weg.</span> <span class="verse"><a name="20">20</a>Wees nie onder die wynsuipers nie, onder die wat as vrate hulle hart ophaal.</span> <span class="verse"><a name="21">21</a>Want 'n drinker en 'n vraat sal arm word, en slaperigheid laat stukkende klere dra.</span> <span class="verse"><a name="22">22</a>Luister na jou vader wat jou verwek het, en verag jou moeder nie as sy oud geword het nie.</span> <span class="verse"><a name="23">23</a>Koop waarheid en verkoop dit nie, ook wysheid en tug en verstand.</span> <span class="verse"><a name="24">24</a>Die vader van 'n regverdige juig baie; en as iemand 'n wyse verwek het, dan is hy bly oor hom.</span> <span class="verse"><a name="25">25</a>Laat jou vader en jou moeder bly wees, en laat sy juig wat jou gebaar het.</span> <span class="verse"><a name="26">26</a>My seun, gee my jou hart, en laat jou oë 'n welgevalle hê in my weë.</span> <span class="verse"><a name="27">27</a>Want 'n hoer is 'n diep kuil, en 'n ontugtige vrou is 'n nou put.</span> <span class="verse"><a name="28">28</a>Sy lê ook en loer soos 'n rower en vermeerder die ontroues onder die mensdom.</span> <span class="verse"><a name="29">29</a>By wie is "Ag!"; by wie is "Wee my!"; by wie is getwis; by wie is geklaag; by wie is wonde sonder oorsaak; by wie is dofheid van oë?</span> <span class="verse"><a name="30">30</a>By die wat l  t opbly by die wyn, by die wat ingaan om gemengde drank te proe.</span> <span class="verse"><a name="31">31</a>Kyk nie na die wyn as dit rooiagtig lyk, as dit sy glans gee in die beker, glad na binne gly nie:</span> <span class="verse"><a name="32">32</a>op die end byt dit soos 'n slang en spuug gif uit soos 'n basilisk.</span> <span class="verse"><a name="33">33</a>Jou oë sal vreemde dinge sien en jou hart verkeerde dinge spreek;</span> <span class="verse"><a name="34">34</a>en jy sal wees soos een wat in die hart van die see lê en soos een wat op die top van die mas lê.</span> <span class="verse"><a name="35">35</a>Hulle het my geslaan, sê jy dan, ek het geen pyn gevoel nie; hulle het my neergeslaan, ek het dit nie gemerk nie! [ (Proverbs 23:36) Wanneer sal ek wakker word? Dan sal ek dit weer opnuut soek. ]</span> </p></div</div></div></body></html>