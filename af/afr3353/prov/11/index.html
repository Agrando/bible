<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/prov/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/prov">Proverbs</a> &gt <strong>Chapter 11</strong></div><p><span class="verse"><a name="1">1</a>'n Valse weegskaal is vir die HERE 'n gruwel, maar in 'n volle gewig het Hy behae.</span> <span class="verse"><a name="2">2</a>Kom die vermetelheid, dan kom die skande, maar by die beskeidenes is wysheid.</span> <span class="verse"><a name="3">3</a>Die regskapenheid van die opregtes is vir hulle 'n leier, maar die valsheid van die ontroues vernietig hulle.</span> <span class="verse"><a name="4">4</a>Goed bring geen voordeel op die dag van die grimmigheid nie, maar geregtigheid red van die dood.</span> <span class="verse"><a name="5">5</a>Die geregtigheid van die regskapene maak sy weg gelyk, maar die goddelose val deur sy goddeloosheid.</span> <span class="verse"><a name="6">6</a>Die geregtigheid van die opregtes red hulle, maar deur hulle eie begeerlikheid word die ontroues gevang.</span> <span class="verse"><a name="7">7</a>By die dood van 'n goddelose mens gaan sy hoop tot niet, en die verwagting van die roekelose het vergaan.</span> <span class="verse"><a name="8">8</a>Word die regverdige uit die benoudheid gered, dan kom die goddelose in sy plek.</span> <span class="verse"><a name="9">9</a>Deur die mond stort die roekelose sy naaste in die verderf, maar deur kennis word die regverdiges gered.</span> <span class="verse"><a name="10">10</a>Oor die voorspoed van die regverdiges jubel 'n stad, en as die goddelose omkom, is daar gejubel.</span> <span class="verse"><a name="11">11</a>Deur die seën van die opregtes kom 'n stad op, maar deur die mond van die goddelose word dit afgebreek.</span> <span class="verse"><a name="12">12</a>Die verstandelose verag sy naaste, maar 'n verstandige man bly stil.</span> <span class="verse"><a name="13">13</a>Die wat met kwaadsprekery omgaan, maak 'n geheim openbaar, maar hy wat betroubaar is van gees, bedek 'n saak.</span> <span class="verse"><a name="14">14</a>As daar nie goeie oorleg is nie, val 'n volk; maar in die veelheid van raadgewers is redding.</span> <span class="verse"><a name="15">15</a>Baie sleg word iemand behandel as hy vir 'n ander borg gestaan het; maar hy wat haat wie die handslag gee, is veilig.</span> <span class="verse"><a name="16">16</a>'n Aanvallige vrou verkry eer, en die geweldenaars verkry rykdom.</span> <span class="verse"><a name="17">17</a>'n Man wat 'n weldaad bewys, doen goed aan sy eie siel, maar 'n wreedaard pynig sy eie vlees.</span> <span class="verse"><a name="18">18</a>Die goddelose behaal oneerlike wins, maar hy wat geregtigheid saai, 'n betroubare loon.</span> <span class="verse"><a name="19">19</a>Ware geregtigheid lei tot die lewe, maar hy wat die kwaad najaag, jaag na sy dood.</span> <span class="verse"><a name="20">20</a>Die wat verkeerd van hart is, is vir die HERE 'n gruwel; maar Hy het behae in die wat regskape van wandel is.</span> <span class="verse"><a name="21">21</a>Sekerlik, die slegte bly nie ongestraf nie; maar die geslag van regverdiges raak vry.</span> <span class="verse"><a name="22">22</a>'n Goue ring in 'n vark se snuit, so is 'n vrou wat mooi is maar sonder beleid.</span> <span class="verse"><a name="23">23</a>Die begeerte van die regverdiges is net ten goede, maar die hoop van die goddelose is 'n strafgerig van toorn.</span> <span class="verse"><a name="24">24</a>Daar is een wat ruim uitdeel en nog meer kry, en een wat terughou meer as wat reg is, maar tot sy gebrek.</span> <span class="verse"><a name="25">25</a>Die siel wat seën, word versadig; en hy wat laaf, word self ook gelaaf.</span> <span class="verse"><a name="26">26</a>Hy wat koring terughou, hom vloek die mense; maar seëning kom op die hoof van hom wat koring verkoop.</span> <span class="verse"><a name="27">27</a>Wie die goeie nastreef, soek wat welgevallig is; maar hy wat die kwaad soek, oor hom sal dit kom.</span> <span class="verse"><a name="28">28</a>Wie op sy rykdom vertrou, die sal val; maar die regverdiges sal soos blare uitspruit.</span> <span class="verse"><a name="29">29</a>Wie sy huis in beroering bring, sal wind erwe, en 'n dwaas word 'n slaaf van hom wat wys van hart is.</span> <span class="verse"><a name="30">30</a>Die vrug van die regverdige is 'n boom van die lewe, en hy wat siele win, is wys.</span> <span class="verse"><a name="31">31</a>As die regverdige op aarde vergelding ontvang, hoeveel te meer die goddelose en die sondaar!</span> </p></div</div></div></body></html>