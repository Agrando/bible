<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/prov/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/prov">Proverbs</a> &gt <strong>Chapter 22</strong></div><p><span class="verse"><a name="1">1</a>'n Naam is verkiesliker as groot rykdom, guns beter as silwer en as goud.</span> <span class="verse"><a name="2">2</a>Rykes en armes ontmoet mekaar, die HERE het hulle almal gemaak.</span> <span class="verse"><a name="3">3</a>'n Skrander mens sien die onheil en verberg hom, maar die eenvoudiges gaan verder en word gestraf.</span> <span class="verse"><a name="4">4</a>Die loon van nederigheid is die vrees van die HERE, is rykdom en eer en die lewe.</span> <span class="verse"><a name="5">5</a>Dorings, vangnette lê op die pad van die verkeerde; hy wat sy siel wil bewaar, bly ver weg daarvandaan.</span> <span class="verse"><a name="6">6</a>Oefen die seun volgens die eis van sy weg; dan sal hy, ook as hy oud word, daar nie van afwyk nie.</span> <span class="verse"><a name="7">7</a>Die ryke heers oor die armes, en hy wat leen, is 'n slaaf van die man wat uitleen.</span> <span class="verse"><a name="8">8</a>Wie onreg saai, sal onheil maai; en die stok van sy grimmigheid sal verdwyn.</span> <span class="verse"><a name="9">9</a>Wie vriendelik is, hy word geseën, omdat hy van sy brood aan die arme gee.</span> <span class="verse"><a name="10">10</a>Dryf die spotter weg, dan gaan die twis weg; en die stryery en die geskimp hou op.</span> <span class="verse"><a name="11">11</a>Hy wat reinheid van hart liefhet, wie se lippe aangenaam is -- die koning is sy vriend.</span> <span class="verse"><a name="12">12</a>Die oë van die HERE bewaar kennis; daarom verydel Hy die woorde van die ontroue.</span> <span class="verse"><a name="13">13</a>Die luiaard sê: Daar is 'n leeu buitekant; ek kan in die middel van die strate gedood word!</span> <span class="verse"><a name="14">14</a>Die mond van die vreemde vroue is 'n diep kuil; hy op wie die HERE vertoornd is, sal daarin val.</span> <span class="verse"><a name="15">15</a>As die sotheid vassit in die hart van die seun, die tugroede sal dit daaruit verwyder.</span> <span class="verse"><a name="16">16</a>Wie die arme verdruk, bevoordeel hom; hy wat aan die ryke gee, verarm hom net.</span> <span class="verse"><a name="17">17</a>Gee gehoor en luister na die woorde van die wyse manne, en let op my kennis.</span> <span class="verse"><a name="18">18</a>Want dit is lieflik as jy dit in jou binneste bewaar; mag hulle tesame gereed lê op jou lippe.</span> <span class="verse"><a name="19">19</a>Dat jou vertroue op die HERE mag wees, daarom onderwys ek jou vandag, ja, vir jou.</span> <span class="verse"><a name="20">20</a>Het ek jou nie kernagtige spreuke voorgeskrywe met raadgewinge en kennis,</span> <span class="verse"><a name="21">21</a>om jou bekend te maak waarheid, betroubare woorde, sodat jy woorde van waarheid kan antwoord aan die wat jou stuur nie?</span> <span class="verse"><a name="22">22</a>Beroof die arme nie, omdat hy arm is, en verbrysel die ellendige nie in die poort nie.</span> <span class="verse"><a name="23">23</a>Want die HERE sal hulle saak verdedig en hulle berowers van die lewe berowe.</span> <span class="verse"><a name="24">24</a>Verkeer nie met 'n driftige man nie, en met 'n opvlieënde man moet jy nie omgaan nie,</span> <span class="verse"><a name="25">25</a>sodat jy nie gewend raak aan sy paaie en 'n strik vir jouself span nie.</span> <span class="verse"><a name="26">26</a>Wees nie onder die wat 'n handslag gee, onder die wat vir skulde borg staan nie.</span> <span class="verse"><a name="27">27</a>As jy nie het om te betaal nie, waarom sal hulle jou bed onder jou uit neem?</span> <span class="verse"><a name="28">28</a>Die ou grenslyne wat jou vaders gemaak het, moet jy nie verlê nie.</span> <span class="verse"><a name="29">29</a>Sien jy 'n man wat vaardig is in sy werk -- hy kan voor konings staan, hy hoef nie voor geringes te staan nie.</span> </p></div</div></div></body></html>