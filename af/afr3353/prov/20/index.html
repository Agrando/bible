<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/prov/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/prov">Proverbs</a> &gt <strong>Chapter 20</strong></div><p><span class="verse"><a name="1">1</a>Die wyn is 'n spotter, en sterk drank 'n lawaaimaker; en elkeen wat daardeur bedwelmd raak, is nie wys nie.</span> <span class="verse"><a name="2">2</a>Die dreiging van die koning is soos die gebrom van 'n jong leeu; wie hom vertoorn, verbeur sy lewe.</span> <span class="verse"><a name="3">3</a>Dit is 'n eer vir 'n man om van twis weg te bly, maar elke sot breek los.</span> <span class="verse"><a name="4">4</a>In die herfs ploeg die luiaard nie; en verlang hy iets in die oestyd, dan is daar niks nie.</span> <span class="verse"><a name="5">5</a>Die raad in die hart van 'n man mag diep waters wees, 'n man van verstand sal dit tog uitskep.</span> <span class="verse"><a name="6">6</a>Baie mense roem hulle eie welwillendheid, maar wie vind 'n betroubare man?</span> <span class="verse"><a name="7">7</a>Wie in sy regskapenheid wandel as 'n regverdige -- gelukkig is sy kinders n  hom.</span> <span class="verse"><a name="8">8</a>'n Koning wat op die regterstoel sit, wan met sy oë alles uit wat sleg is.</span> <span class="verse"><a name="9">9</a>Wie kan sê: Ek het my hart suiwer gehou, ek is rein van my sonde?</span> <span class="verse"><a name="10">10</a>Twee soorte gewig, twee soorte maat -- hulle altwee is vir die HERE 'n gruwel.</span> <span class="verse"><a name="11">11</a>Die seun laat hom alreeds aan sy handelinge ken, of sy handelwyse suiwer en of dit reg is.</span> <span class="verse"><a name="12">12</a>'n Oor wat hoor, en 'n oog wat sien -- die HERE het hulle altwee gemaak.</span> <span class="verse"><a name="13">13</a>Moenie die slaap liefhê, sodat jy arm word nie; maak jou oë oop, dat jy jou met brood kan versadig.</span> <span class="verse"><a name="14">14</a>Sleg, sleg! sê die koper; maar as hy wegloop, beroem hy hom.</span> <span class="verse"><a name="15">15</a>Daar is goud en 'n menigte korale, maar 'n kosbare sieraad is die lippe van kennis.</span> <span class="verse"><a name="16">16</a>Neem sy kleed weg, want hy het vir 'n ander borg gestaan, en neem hom as pand vir die vreemdes.</span> <span class="verse"><a name="17">17</a>Soet is vir 'n mens die brood van bedrog, maar daarna word sy mond vol gruisklippertjies.</span> <span class="verse"><a name="18">18</a>Planne kom deur beraadslaging tot stand; voer dan oorlog met goeie oorleg.</span> <span class="verse"><a name="19">19</a>Wie met kwaadsprekery omgaan, maak 'n geheim openbaar; laat jou dus nie in met een wat sy lippe laat oopstaan nie.</span> <span class="verse"><a name="20">20</a>Wie sy vader of sy moeder vloek, sy lamp gaan in pikdonker dood.</span> <span class="verse"><a name="21">21</a>'n Besit wat by die begin haastig bymekaargeskraap is -- die einde daarvan sal tog nie geseënd wees nie.</span> <span class="verse"><a name="22">22</a>Moenie sê: Ek wil die kwaad vergelde nie! Wag op die HERE, dat Hy jou help.</span> <span class="verse"><a name="23">23</a>Twee soorte gewig is vir die HERE 'n gruwel, en 'n valse weegskaal is nie goed nie.</span> <span class="verse"><a name="24">24</a>Die voetstappe van 'n man hang van die HERE af: hoe sou 'n mens dan sy weg verstaan?</span> <span class="verse"><a name="25">25</a>Dit is vir die mens 'n strik dat hy onbedagsaam sê: Heilig! om dan eers n  die geloftes te oorweeg.</span> <span class="verse"><a name="26">26</a>'n Wyse koning wan die goddelose uit en laat die dorswiel oor hulle draai.</span> <span class="verse"><a name="27">27</a>Die gees van die mens is 'n lamp van die HERE, dit deursoek al die kamers van die binneste.</span> <span class="verse"><a name="28">28</a>Liefde en trou behoed die koning, en deur liefde stut hy sy troon.</span> <span class="verse"><a name="29">29</a>Die sieraad van die jongmanne is hulle krag, en die versiersel van grysaards is grys hare.</span> <span class="verse"><a name="30">30</a>Bloedige wonde suiwer die kwaad uit en slae die kamers van die binneste.</span> </p></div</div></div></body></html>