<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/prov/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/prov">Proverbs</a> &gt <strong>Chapter 6</strong></div><p><span class="verse"><a name="1">1</a>My seun, as jy vir jou naaste borg gestaan het, vir 'n vreemde jou handslag gegee het,</span> <span class="verse"><a name="2">2</a>verstrik is in die woorde van jou mond, gevang is deur die woorde van jou mond,</span> <span class="verse"><a name="3">3</a>doen dan dit, my seun, om jouself te red -- want jy het in die hand van jou naaste geraak -- gaan, werp jou neer en bestorm jou naaste,</span> <span class="verse"><a name="4">4</a>gun jou oë geen slaap en jou ooglede geen sluimering nie;</span> <span class="verse"><a name="5">5</a>red jou soos 'n gemsbok uit die hand, en soos 'n voël uit die hand van 'n voëlvanger.</span> <span class="verse"><a name="6">6</a>Gaan na die mier, luiaard, kyk na sy weë en word wys!</span> <span class="verse"><a name="7">7</a>Hy wat geen aanvoerder, opsigter of heerser het nie,</span> <span class="verse"><a name="8">8</a>maak sy brood klaar in die somer, bêre sy voedsel weg in die oestyd.</span> <span class="verse"><a name="9">9</a>Hoe lank, luiaard, sal jy bly lê, wanneer sal jy opstaan uit jou slaap?</span> <span class="verse"><a name="10">10</a>Nog 'n bietjie slaap, nog 'n bietjie sluimer, nog 'n bietjie hande-vou om uit te rus!</span> <span class="verse"><a name="11">11</a>So kom dan jou armoede soos 'n rondloper en jou gebrek soos 'n gewapende man.</span> <span class="verse"><a name="12">12</a>'n Deugniet, 'n kwaaddoener is hy wat met 'n valse mond rondloop,</span> <span class="verse"><a name="13">13</a>wat met sy oë knip, met sy voete beduie, met sy vingers tekens gee;</span> <span class="verse"><a name="14">14</a>in wie se hart valse streke is, wat altyd onheil bewerk en tweedrag saai.</span> <span class="verse"><a name="15">15</a>Daarom sal sy ondergang skielik kom, onvoorsiens sal hy verbreek word sonder dat daar genesing voor is.</span> <span class="verse"><a name="16">16</a>Hierdie ses dinge haat die HERE, en sewe is vir sy siel 'n gruwel:</span> <span class="verse"><a name="17">17</a>trotse oë, 'n leuenagtige tong en hande wat onskuldige bloed vergiet,</span> <span class="verse"><a name="18">18</a>'n hart wat onheilsplanne beraam, voete wat haastig na die kwaad toe loop,</span> <span class="verse"><a name="19">19</a>een wat as valse getuie leuens uitstrooi en tussen broers tweedrag saai.</span> <span class="verse"><a name="20">20</a>Bewaar, my seun, die gebod van jou vader, en verwerp die onderwysing van jou moeder nie;</span> <span class="verse"><a name="21">21</a>bind dit gedurigdeur op jou hart, hang dit om jou hals;</span> <span class="verse"><a name="22">22</a>mag dit jou lei as jy wandel, oor jou wag hou as jy slaap en jou toespreek as jy wakker word.</span> <span class="verse"><a name="23">23</a>Want die gebod is 'n lamp en die onderwysing 'n lig en die teregwysinge van die tug 'n weg tot die lewe,</span> <span class="verse"><a name="24">24</a>om jou te bewaar vir 'n slegte vrou, vir die gevlei van 'n vreemde tong.</span> <span class="verse"><a name="25">25</a>Begeer haar skoonheid nie in jou hart nie, en laat sy jou nie vang met haar ooglede nie;</span> <span class="verse"><a name="26">26</a>want vir 'n hoer verval 'n mens tot 'n stuk brood, en 'n ander se vrou maak jag op 'n kosbare lewe.</span> <span class="verse"><a name="27">27</a>Kan iemand vuur in sy skoot dra sonder dat sy klere verbrand?</span> <span class="verse"><a name="28">28</a>Of kan iemand op gloeiende kole loop sonder dat sy voete brandwonde kry?</span> <span class="verse"><a name="29">29</a>So is dit met hom wat by die vrou van sy naaste ingaan; elkeen wat haar aanraak, sal nie ongestraf bly nie.</span> <span class="verse"><a name="30">30</a>'n Dief word nie verag as hy steel om sy begeerte te bevredig nie, omdat hy honger het;</span> <span class="verse"><a name="31">31</a>en as hy uitgevind word, moet hy sewevoudig vergoeding gee; al die goed van sy huis moet hy gee.</span> <span class="verse"><a name="32">32</a>Hy wat owerspel pleeg, is sonder verstand; hy wat sy eie lewe wil verwoes, hy doen so iets;</span> <span class="verse"><a name="33">33</a>slae en skande sal hy kry, en sy smaad sal nie uitgewis word nie;</span> <span class="verse"><a name="34">34</a>want jaloersheid is 'n toorngloed in 'n man, en op die dag van wraak verskoon hy nie;</span> <span class="verse"><a name="35">35</a>hy neem glad geen losprys in aanmerking nie, en hy willig nie in nie al maak jy die omkoopgeskenk nog so groot.</span> </p></div</div></div></body></html>