<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/prov/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/prov">Proverbs</a> &gt <strong>Chapter 17</strong></div><p><span class="verse"><a name="1">1</a>Beter is 'n stuk droë brood en rus daarby as 'n huis vol offermaaltye met getwis.</span> <span class="verse"><a name="2">2</a>'n Verstandige dienaar sal heers oor 'n seun wat skande maak, en onder die broers sal hy die erfenis verdeel.</span> <span class="verse"><a name="3">3</a>Die smeltkroes is vir die silwer en die oond vir die goud, maar die HERE toets die harte.</span> <span class="verse"><a name="4">4</a>Die kwaaddoener gee ag op 'n bedrieglike lip, 'n leuenaar luister na 'n tong wat onheil stig.</span> <span class="verse"><a name="5">5</a>Hy wat die arme bespot, versmaad sy Maker; hy wat bly is oor 'n ongeluk, sal nie ongestraf bly nie.</span> <span class="verse"><a name="6">6</a>Kindskinders is 'n kroon vir grysaards, en vir die kinders is hulle vader 'n eer.</span> <span class="verse"><a name="7">7</a>Aanmatigende taal pas nie by 'n dwaas nie, hoeveel minder leuentaal by 'n edele!</span> <span class="verse"><a name="8">8</a>Kosbare edelgesteentes is die omkoopgeskenk in die oë van sy besitter; oral waar hy heengaan, sal hy slaag.</span> <span class="verse"><a name="9">9</a>Wie 'n oortreding bedek, soek liefde; maar hy wat 'n saak weer ophaal, skei vriende van mekaar.</span> <span class="verse"><a name="10">10</a>'n Berisping gaan by 'n verstandige dieper in as om 'n dwaas honderd maal te slaan.</span> <span class="verse"><a name="11">11</a>Die wederstrewige soek net onheil, maar 'n wrede boodskapper word teen hom uitgestuur.</span> <span class="verse"><a name="12">12</a>Laat 'n beer wat van kleintjies beroof is, 'n mens ontmoet, maar nie 'n dwaas in sy sotheid nie.</span> <span class="verse"><a name="13">13</a>Hy wat kwaad vir goed vergelde, die kwaad sal uit sy huis nie wyk nie.</span> <span class="verse"><a name="14">14</a>Die begin van 'n onenigheid is soos water wat jy laat deurbreek; daarom, laat die twis vaar voordat dit losbreek.</span> <span class="verse"><a name="15">15</a>Hy wat die goddelose regverdig verklaar en die regverdige skuldig verklaar, hulle altwee is vir die HERE 'n gruwel.</span> <span class="verse"><a name="16">16</a>Waarom tog is daar geld in die hand van 'n dwaas om wysheid te koop terwyl hy geen verstand het nie?</span> <span class="verse"><a name="17">17</a>Die vriend het altyd lief, en die broer word gebore met die oog op die nood.</span> <span class="verse"><a name="18">18</a>Dit is 'n verstandelose mens wat handslag gee, wat borg staan vir sy naaste.</span> <span class="verse"><a name="19">19</a>Wie twis liefhet, het oortreding lief; hy wat sy deur hoog maak, soek verbreking.</span> <span class="verse"><a name="20">20</a>Wie verkeerd van hart is, vind die goeie nie; en hy wat vals is met sy tong, val in die ongeluk.</span> <span class="verse"><a name="21">21</a>Hy wat 'n dwaas verwek, vir hom sal dit 'n bekommernis word; en die vader van die dwaas sal nie bly wees nie.</span> <span class="verse"><a name="22">22</a>'n Vrolike hart bevorder die genesing, maar 'n verslae gees laat die gebeente uitdroog.</span> <span class="verse"><a name="23">23</a>Die goddelose neem 'n omkoopgeskenk aan wat uit die boesem kom om die paaie van die reg te buig.</span> <span class="verse"><a name="24">24</a>Die verstandige hou die wysheid voor oë, maar die oë van die dwaas is by die einde van die aarde.</span> <span class="verse"><a name="25">25</a>'n Dwase seun is 'n verdriet vir sy vader en bitter smart vir haar wat hom gebaar het.</span> <span class="verse"><a name="26">26</a>Is dit alreeds nie goed om die regverdige te beboet nie -- om edeles te slaan is onbetaamlik.</span> <span class="verse"><a name="27">27</a>Wie sy woorde inhou, besit kennis; en hy wat kalm is van gees, is 'n man van verstand.</span> <span class="verse"><a name="28">28</a>Selfs 'n sot sal as hy swyg, vir wys gereken word; as hy sy lippe toehou, vir verstandig.</span> </p></div</div></div></body></html>