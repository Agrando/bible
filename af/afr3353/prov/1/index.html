<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/prov/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/prov">Proverbs</a> &gt <strong>Chapter 1</strong></div><p><span class="verse"><a name="1">1</a>Die spreuke van Salomo, die seun van Dawid, die koning van Israel,</span> <span class="verse"><a name="2">2</a>om wysheid en tug te ken, om woorde van insig te verstaan,</span> <span class="verse"><a name="3">3</a>om aan te neem tug wat verstandig maak, geregtigheid en reg en regverdigheid;</span> <span class="verse"><a name="4">4</a>om aan die eenvoudiges skranderheid te gee, aan die jongeling kennis en oorleg;</span> <span class="verse"><a name="5">5</a>laat die wyse luister, dan sal hy insig vermeerder, en die verstandige sal verstandige gedagtes verkry,</span> <span class="verse"><a name="6">6</a>om 'n spreuk en beeldspraak te verstaan, die woorde van die wyse manne en hulle raaisels.</span> <span class="verse"><a name="7">7</a>Die vrees van die HERE is die beginsel van die kennis; sotte verag wysheid en tug.</span> <span class="verse"><a name="8">8</a>My seun, luister na die tug van jou vader, en verwerp die onderwysing van jou moeder nie;</span> <span class="verse"><a name="9">9</a>want dit is 'n lieflike krans vir jou hoof en sierlike kettings vir jou hals.</span> <span class="verse"><a name="10">10</a>My seun, as die sondaars jou wil verlei, moet jy nie inwillig nie;</span> <span class="verse"><a name="11">11</a>as hulle sê: Gaan saam met ons, laat ons loer op bloed, laat ons die onskuldige voorlê sonder oorsaak,</span> <span class="verse"><a name="12">12</a>laat ons hulle lewendig verslind soos die doderyk en die gesondes soos die wat in die kuil neerdaal;</span> <span class="verse"><a name="13">13</a>allerhande kosbare goed sal ons vind, ons huise sal ons vol maak met buit;</span> <span class="verse"><a name="14">14</a>jy sal jou lot onder ons werp, ons sal almal een beurs hê --</span> <span class="verse"><a name="15">15</a>my seun, gaan nie met hulle saam op die weg nie, hou jou voet terug van hulle pad;</span> <span class="verse"><a name="16">16</a>want hulle voete hardloop na die kwaad en haas hulle om bloed te vergiet;</span> <span class="verse"><a name="17">17</a>want die net word tevergeefs uitgesprei voor die oë van allerhande voëls:</span> <span class="verse"><a name="18">18</a>so loer hulle op hul eie bloed, hulle lê hulleself voor.</span> <span class="verse"><a name="19">19</a>So gaan dit met almal wat onregverdige wins maak: dit ontneem sy besitter die lewe.</span> <span class="verse"><a name="20">20</a>Die Wysheid roep hardop daarbuite, sy verhef haar stem op die pleine,</span> <span class="verse"><a name="21">21</a>op die hoek van die rumoerige strate roep sy, by die ingange van die poorte, in die stad, spreek sy haar woorde:</span> <span class="verse"><a name="22">22</a>Hoe lank sal julle, eenvoudiges, die eenvoudigheid liefhê en die spotters lus hê om te spot en die dwase kennis haat?</span> <span class="verse"><a name="23">23</a>Wend julle tot my teregwysing, dan laat ek my gees vir julle uitstroom, wil ek my woorde aan julle bekend maak.</span> <span class="verse"><a name="24">24</a>Omdat ek geroep en julle geweier het, ek my hand uitgestrek en niemand geluister het nie,</span> <span class="verse"><a name="25">25</a>en julle al my raad nie opgevolg en van my teregwysing nie wou geweet het nie,</span> <span class="verse"><a name="26">26</a>daarom sal ek ook lag by julle ondergang, ek sal spot as julle verskrikking kom;</span> <span class="verse"><a name="27">27</a>as julle verskrikking kom soos 'n onweer, en julle ondergang soos 'n stormwind aankom, as benoudheid en angs julle oorval.</span> <span class="verse"><a name="28">28</a>Dan sal hulle na my roep, maar ek sal nie antwoord nie; hulle sal my soek, maar my nie vind nie.</span> <span class="verse"><a name="29">29</a>Omdat hulle die kennis gehaat en die vrees van die HERE nie verkies het nie,</span> <span class="verse"><a name="30">30</a>van my raad nie wou weet nie, al my teregwysinge verag het,</span> <span class="verse"><a name="31">31</a>daarom sal hulle eet van die vrug van hulle wandel en versadig word van hulle planne.</span> <span class="verse"><a name="32">32</a>Want hulle eie afkerigheid maak die eenvoudiges dood, en hulle eie sorgeloosheid rig die dwase te gronde;</span> <span class="verse"><a name="33">33</a>maar die wat na my luister, sal veilig woon en gerus wees teen die skrik vir die onheil.</span> </p></div</div></div></body></html>