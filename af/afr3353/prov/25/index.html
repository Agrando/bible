<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/prov/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/prov">Proverbs</a> &gt <strong>Chapter 25</strong></div><p><span class="verse"><a name="1">1</a>Dit is ook spreuke van Salomo, wat die manne van Hisk¡a, die koning van Juda, versamel het.</span> <span class="verse"><a name="2">2</a>Dit is die eer van God om 'n saak te verberg, maar die eer van konings om 'n saak na te speur.</span> <span class="verse"><a name="3">3</a>Die hoogte van die hemele en die diepte van die aarde en die hart van die konings is ondeurgrondelik.</span> <span class="verse"><a name="4">4</a>Verwyder jy die skuim uit die silwer, dan sal daar vir die silwersmid 'n voorwerp uitkom;</span> <span class="verse"><a name="5">5</a>verwyder die goddelose voor die koning weg, dan sal sy troon deur geregtigheid bevestig word.</span> <span class="verse"><a name="6">6</a>Pronk nie voor die koning nie, en staan nie op die plek van die grotes nie.</span> <span class="verse"><a name="7">7</a>Want dit is beter dat vir jou gesê word: Kom op hierheen! -- as dat jy verneder word voor 'n edele wat jou oë gesien het.</span> <span class="verse"><a name="8">8</a>Gaan nie haastig uit om te twis nie; anders, wat sal jy ten slotte doen as jou naaste jou in die skande steek?</span> <span class="verse"><a name="9">9</a>Verdedig jou saak teen jou naaste, maar openbaar 'n ander se geheim nie,</span> <span class="verse"><a name="10">10</a>sodat een wat dit hoor, jou nie beskimp en jou slegte gerug nie ophou nie.</span> <span class="verse"><a name="11">11</a>Goue appels op versierde silwerborde, so is 'n woord op sy tyd gespreek.</span> <span class="verse"><a name="12">12</a>'n Wyse bestraffer by 'n oor wat luister, is 'n goue ring en 'n goue sieraad.</span> <span class="verse"><a name="13">13</a>Soos die verkoeling van sneeu op 'n oesdag, is 'n betroubare boodskapper vir sy senders; want hy verkwik die siel van sy heer.</span> <span class="verse"><a name="14">14</a>'n Man wat hom beroem op 'n geskenk wat hy tog nie gee nie, is soos dampe en wind waar geen reënbui by is nie.</span> <span class="verse"><a name="15">15</a>Deur lankmoedigheid word 'n vors oorgehaal, en 'n sagte tong verbreek die gebeente.</span> <span class="verse"><a name="16">16</a>Het jy heuning gevind, eet tot jy genoeg het, sodat jy daar nie sat van word en dit uitspuug nie.</span> <span class="verse"><a name="17">17</a>Sit jou voet selde in jou naaste se huis, sodat hy nie van jou genoeg kry en jou haat nie.</span> <span class="verse"><a name="18">18</a>'n Knopkierie en 'n swaard en 'n skerp pyl, so is 'n man wat teen sy naaste as valse getuie optree.</span> <span class="verse"><a name="19">19</a>'n Slegte tand en 'n voet wat swik, so is die vertroue op 'n ontroue in die dag van benoudheid.</span> <span class="verse"><a name="20">20</a>Soos een wat 'n kleed uittrek op 'n koue dag, soos asyn op loog, so is een wat 'n bedroefde hart met liedere verwelkom.</span> <span class="verse"><a name="21">21</a>As jou vyand honger het, gee hom brood om te eet; en as hy dors het, gee hom water om te drink.</span> <span class="verse"><a name="22">22</a>Want jy hoop gloeiende kole op sy hoof, en die HERE sal jou dit vergelde.</span> <span class="verse"><a name="23">23</a>Die noordewind bring 'n reënbui voort, en die tong wat agteraf praat -- kwaai gesigte.</span> <span class="verse"><a name="24">24</a>Om te woon op die hoek van 'n dak, is beter as by 'n twisgierige vrou en 'n gemeenskaplike huis.</span> <span class="verse"><a name="25">25</a>Koue water op 'n vermoeide siel, so is 'n goeie tyding uit 'n ver land.</span> <span class="verse"><a name="26">26</a>'n Troebel fontein en 'n vuile bron, so is die regverdige wat wankel voor die goddelose.</span> <span class="verse"><a name="27">27</a>Om baie heuning te eet, is nie goed nie, maar om swaar sake na te speur, is 'n eer.</span> <span class="verse"><a name="28">28</a>'n Afgebreekte stad sonder muur, so is 'n man wat sy gees nie kan inhou nie.</span> </p></div</div></div></body></html>