<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/prov/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/prov">Proverbs</a> &gt <strong>Chapter 14</strong></div><p><span class="verse"><a name="1">1</a>Die wysheid van die vroue bou die huis, maar die sotheid breek dit met eie hande af.</span> <span class="verse"><a name="2">2</a>Wie in sy opregtheid wandel, vrees die HERE; maar hy wat verkeerd is in sy weë, verag Hom.</span> <span class="verse"><a name="3">3</a>In die mond van die sot is 'n roede vir sy trots, maar die lippe van die wyse bewaar hulle.</span> <span class="verse"><a name="4">4</a>Waar geen beeste is nie, is die krip leeg, maar deur die krag van die os is die inkomste baie.</span> <span class="verse"><a name="5">5</a>'n Betroubare getuie lieg nie, maar 'n valse getuie strooi leuens uit.</span> <span class="verse"><a name="6">6</a>Die spotter soek wysheid, en dit is nie daar nie; maar vir die verstandige is kennis maklik.</span> <span class="verse"><a name="7">7</a>Gaan weg voor 'n dwase man, want jy het daar niks gemerk van die lippe van kennis nie.</span> <span class="verse"><a name="8">8</a>Die wysheid van die skrandere is om sy weg te verstaan, maar die sotheid van die dwase is bedrog.</span> <span class="verse"><a name="9">9</a>Die skuldoffer spot met die dwase, maar tussen die opregtes is daar welwillendheid.</span> <span class="verse"><a name="10">10</a>Die hart ken sy eie verdriet, en in sy blydskap kan 'n ander hom nie meng nie.</span> <span class="verse"><a name="11">11</a>Die huis van die goddelose word verdelg, maar die tent van die opregtes bloei.</span> <span class="verse"><a name="12">12</a>Daar is 'n weg wat vir 'n mens reg lyk, maar die einde daarvan is weë van die dood.</span> <span class="verse"><a name="13">13</a>Ook onder gelag kan die hart pyn ly, en die einde van so 'n blydskap is bekommernis.</span> <span class="verse"><a name="14">14</a>Uit sy eie wandel word die verkeerde van hart versadig, maar die goeie man uit syne.</span> <span class="verse"><a name="15">15</a>Die eenvoudige glo elke woord, maar die skrandere let op sy voetstappe.</span> <span class="verse"><a name="16">16</a>Die wyse vrees en wyk af van die kwaad, maar die dwaas bruis op en is vol selfvertroue.</span> <span class="verse"><a name="17">17</a>Wie kortgebonde is, begaan sotheid; en 'n slinkse man word gehaat.</span> <span class="verse"><a name="18">18</a>Die eenvoudiges verkry sotheid as 'n erfenis, maar die skranderes word met kennis gekroon.</span> <span class="verse"><a name="19">19</a>Die slegtes moet buig voor die goeies, en die goddelose by die poorte van die regverdige.</span> <span class="verse"><a name="20">20</a>Die arme word selfs deur sy naaste gehaat, maar die vriende van die ryke is talryk.</span> <span class="verse"><a name="21">21</a>Wie sy naaste verag, doen sonde; maar hy wat medelyde het met die ellendiges, hy is gelukkig.</span> <span class="verse"><a name="22">22</a>Verdwaal hulle nie wat onheil bewerk nie? Maar liefde en trou is vir die wat die goeie bewerk.</span> <span class="verse"><a name="23">23</a>In enige moeitevolle arbeid is voordeel, maar praatjies is net tot gebrek.</span> <span class="verse"><a name="24">24</a>Die kroon van die wyse is hulle rykdom, die sotheid van die dwase bly sotheid.</span> <span class="verse"><a name="25">25</a>'n Betroubare getuie red lewens, maar hy wat leuens uitstrooi, is bedrog.</span> <span class="verse"><a name="26">26</a>In die vrees van die HERE lê 'n sterk sekerheid, ook vir die kinders van 'n sodanige sal daar 'n toevlug wees.</span> <span class="verse"><a name="27">27</a>Die vrees van die HERE is 'n fontein van die lewe, om van die strikke van die dood af te wyk.</span> <span class="verse"><a name="28">28</a>In die menigte van die volk lê die heerlikheid van die koning, maar in die gebrek aan mense die ondergang van die vors.</span> <span class="verse"><a name="29">29</a>Die lankmoedige is groot van verstand, maar die kortgebondene behaal sotheid.</span> <span class="verse"><a name="30">30</a>'n Rustige hart is die lewe vir die vlees, maar hartstog 'n verrotting vir die gebeente.</span> <span class="verse"><a name="31">31</a>Wie die geringe verdruk, versmaad sy Maker, maar hy wat hom oor die behoeftige ontferm, eer Hom.</span> <span class="verse"><a name="32">32</a>In sy ongeluk word die goddelose omgestoot, maar die regverdige vind 'n toevlug by sy dood.</span> <span class="verse"><a name="33">33</a>Wysheid rus in die hart van die verstandige, word selfs rugbaar te midde van die dwase.</span> <span class="verse"><a name="34">34</a>Geregtigheid verhoog 'n volk, maar die sonde is 'n skandvlek vir die nasies.</span> <span class="verse"><a name="35">35</a>Die welbehae van die koning is vir 'n verstandige dienaar, maar een wat skande maak, is 'n voorwerp van sy grimmigheid.</span> </p></div</div></div></body></html>