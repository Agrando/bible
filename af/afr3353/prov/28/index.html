<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/prov/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/prov">Proverbs</a> &gt <strong>Chapter 28</strong></div><p><span class="verse"><a name="1">1</a>Die goddelose vlug sonder dat daar 'n vervolger is, maar die regverdiges voel hulle veilig soos 'n jong leeu.</span> <span class="verse"><a name="2">2</a>Deur die oortreding van 'n land word sy vorste baie, maar deur 'n verstandige mens met kennis is die reg duursaam.</span> <span class="verse"><a name="3">3</a>'n Man wat arm is en die armes verdruk, is soos 'n reën wat wegspoel en geen brood bring nie.</span> <span class="verse"><a name="4">4</a>Die wat die wet verlaat, hulle prys die goddelose; maar die wat die wet onderhou, word vererg oor hulle.</span> <span class="verse"><a name="5">5</a>Slegte mense verstaan die reg nie, maar die wat die HERE soek, verstaan alles.</span> <span class="verse"><a name="6">6</a>Die arme wat in sy regskapenheid wandel, is beter as die verkeerde wat twee paaie wil loop en daarby ryk is.</span> <span class="verse"><a name="7">7</a>Wie die wet bewaar, is 'n verstandige seun; maar hy wat met deurbringers omgaan, steek sy vader in die skande.</span> <span class="verse"><a name="8">8</a>Wie sy goed vermeerder deur rente en deur woeker, maak bymekaar vir een wat hom oor die armes sal ontferm.</span> <span class="verse"><a name="9">9</a>Wie sy oor wegdraai om nie na die wet te luister nie, selfs sy gebed is 'n gruwel.</span> <span class="verse"><a name="10">10</a>Wie die opregtes laat verdwaal op 'n verkeerde weg, sal self in sy eie kuil val; maar die regskapenes sal die goeie beërwe.</span> <span class="verse"><a name="11">11</a>'n Ryk man is wys in sy eie oë; maar 'n arme wat verstandig is, ondersoek hom terdeë.</span> <span class="verse"><a name="12">12</a>As die regverdiges juig, is die heerlikheid groot; maar as die goddelose opkom, moet die mense gesoek word.</span> <span class="verse"><a name="13">13</a>Hy wat sy oortredinge bedek, sal nie voorspoedig wees nie; maar hy wat dit bely en laat staan, sal barmhartigheid vind.</span> <span class="verse"><a name="14">14</a>Gelukkig is die mens wat gedurigdeur vrees; maar hy wat sy hart verhard, sal in die onheil val.</span> <span class="verse"><a name="15">15</a>'n Leeu wat brom, en 'n beer wat hongerig is, so is 'n goddelose wat oor 'n arm volk heers.</span> <span class="verse"><a name="16">16</a>'n Vors wat gebrek aan verstand het, is wel ryk aan afpersinge, maar die wat onregverdige wins haat, sal die dae verleng.</span> <span class="verse"><a name="17">17</a>'n Mens wat gedruk word deur die bloed van 'n mens, sal vlug tot by die graf; laat niemand hom vashou nie.</span> <span class="verse"><a name="18">18</a>Wie opreg wandel, sal gehelp word; maar hy wat verward is, wat die twee paaie betref, sal meteens val.</span> <span class="verse"><a name="19">19</a>Wie sy land bewerk, het volop brood; maar hy wat nietighede najaag, het armoede volop.</span> <span class="verse"><a name="20">20</a>'n Betroubare man is ryk aan seëninge; maar hy wat haastig is om ryk te word, sal nie ongestraf bly nie.</span> <span class="verse"><a name="21">21</a>Om partydig te wees, is nie goed nie, want ook vir 'n stuk brood kan 'n man 'n oortreding begaan.</span> <span class="verse"><a name="22">22</a>'n Afgunstige man oorhaas hom om ryk te word, en hy weet nie dat gebrek oor hom sal kom nie.</span> <span class="verse"><a name="23">23</a>Hy wat 'n mens teregwys, sal agterna meer guns vind as hy wat vlei.</span> <span class="verse"><a name="24">24</a>Wie sy vader of sy moeder berowe, en sê: Dit is geen oortreding nie! -- hy is 'n bondgenoot van 'n man wat verderflik handel.</span> <span class="verse"><a name="25">25</a>Die hebsugtige verwek twis; maar hy wat op die HERE vertrou, word verkwik.</span> <span class="verse"><a name="26">26</a>Wie op sy eie hart vertrou, hy is 'n dwaas; maar hy wat in wysheid wandel, word gered.</span> <span class="verse"><a name="27">27</a>Wie aan die arme gee, sal nie gebrek ly nie; maar hy wat sy oë toemaak, word swaar vervloek.</span> <span class="verse"><a name="28">28</a>As die goddelose opkom, verberg die mens homself; maar as hulle omkom, word die regverdiges baie.</span> </p></div</div></div></body></html>