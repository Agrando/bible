<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/prov/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/prov">Proverbs</a> &gt <strong>Chapter 13</strong></div><p><span class="verse"><a name="1">1</a>'n Wyse seun luister na die tug van die vader, maar 'n spotter hoor nie na berisping nie.</span> <span class="verse"><a name="2">2</a>Van die vrug van iemand se mond eet hy die goeie, maar die begeerte van die ontroues is 'n daad van geweld.</span> <span class="verse"><a name="3">3</a>Wie sy mond bewaak, bewaar sy lewe; wie sy lippe wyd oopmaak, vir hom is daar ondergang.</span> <span class="verse"><a name="4">4</a>Die siel van die luiaard begeer, en daar is niks nie, maar die siel van die vlytiges word versadig.</span> <span class="verse"><a name="5">5</a>Die regverdige haat leuentaal, maar die goddelose maak gehaat en handel skandelik.</span> <span class="verse"><a name="6">6</a>Geregtigheid bewaar die regskapene van wandel, maar goddeloosheid bring die sondaar tot 'n val.</span> <span class="verse"><a name="7">7</a>Daar is een wat hom ryk hou, en hy het glad niks nie; een wat hom arm hou, en hy het baie goed.</span> <span class="verse"><a name="8">8</a>Die losprys vir die lewe van 'n man is sy rykdom, maar die arme hoor geen dreigement nie.</span> <span class="verse"><a name="9">9</a>Die lig van die regverdige brand vrolik, maar die lamp van die goddelose gaan dood.</span> <span class="verse"><a name="10">10</a>Vermetelheid gee net getwis af; maar by die wat hulle laat raai, is wysheid.</span> <span class="verse"><a name="11">11</a>Goed wat uit niks verkry is, word minder; maar hy wat met die hand bymekaarmaak, kry altyd meer.</span> <span class="verse"><a name="12">12</a>'n Uitgestelde hoop maak die hart siek; maar 'n wens wat uitkom, is 'n lewensboom.</span> <span class="verse"><a name="13">13</a>Wie die Woord verag, moet dit ontgelde; maar hy wat die gebod vrees, ontvang vergelding.</span> <span class="verse"><a name="14">14</a>Die onderrig van die wyse is 'n fontein van die lewe, om die strikke van die dood te ontwyk.</span> <span class="verse"><a name="15">15</a>'n Goeie verstand verskaf guns, maar die weg van die ontroues is hard.</span> <span class="verse"><a name="16">16</a>Elke skrandere handel met kennis, maar die dwaas strooi sotheid rond.</span> <span class="verse"><a name="17">17</a>'n Goddelose boodskapper val in die ongeluk, maar 'n betroubare boodskapper is 'n gerusstelling.</span> <span class="verse"><a name="18">18</a>Armoede en skande is vir hom wat die tug verwerp; maar hy wat die teregwysing in ag neem, word geëer.</span> <span class="verse"><a name="19">19</a>'n Vervulde wens is soet vir die siel, maar om af te wyk van die kwaad, is 'n gruwel vir die dwase.</span> <span class="verse"><a name="20">20</a>Gaan met die wyse om, dan word jy wys; maar hy wat met dwase verkeer, versleg.</span> <span class="verse"><a name="21">21</a>Die onheil vervolg die sondaars, maar Hy sal die regverdiges met goed vergelde.</span> <span class="verse"><a name="22">22</a>'n Goeie mens laat sy kindskinders erwe, maar die vermoë van die sondaar word vir die regverdige weggebêre.</span> <span class="verse"><a name="23">23</a>Die braakland van die armes lewer oorvloedig spys op, maar daar is wat deur ongeregtigheid verlore gaan.</span> <span class="verse"><a name="24">24</a>Wie sy roede terughou, haat sy seun; maar hy wat hom liefhet, besoek hom met tugtiging.</span> <span class="verse"><a name="25">25</a>Die regverdige eet totdat hy versadig is; maar die maag van die goddelose ly gebrek.</span> </p></div</div></div></body></html>