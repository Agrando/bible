<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/exod/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/exod">Exodus</a> &gt <strong>Chapter 30</strong></div><p><span class="verse"><a name="1">1</a>Jy moet ook 'n altaar maak om reukwerk te brand. Van akasiahout moet jy dit maak.</span> <span class="verse"><a name="2">2</a>'n El moet sy lengte wees en 'n el sy breedte -- vierkantig moet dit wees; en twee el sy hoogte. Sy horings moet, daarmee saam, uit een stuk wees.</span> <span class="verse"><a name="3">3</a>En jy moet dit met suiwer goud oortrek: die plaat en die sykante rondom en die horings. En maak daarvoor 'n goue krans rondom.</span> <span class="verse"><a name="4">4</a>Maak ook twee goue ringe daarvoor onderkant die krans aan weerskante; jy moet die aan die twee sykante maak. En hulle moet dien as plekke vir draaghoute om dit daarmee te dra.</span> <span class="verse"><a name="5">5</a>En maak die draaghoute van akasiahout, en trek dit oor met goud.</span> <span class="verse"><a name="6">6</a>Sit dit dan voor die voorhangsel wat voor die ark van die Getuienis is, voor die versoendeksel wat oor die Getuienis is, waar Ek met jou sal saamkom.</span> <span class="verse"><a name="7">7</a>En A„ron moet daarop reukwerk van speserye aan die brand steek; elke môre as hy die lampe regmaak, moet hy dit aan die brand steek.</span> <span class="verse"><a name="8">8</a>En as A„ron teen die aand die lampe opsteek, moet hy dit aan die brand steek as 'n voortdurende reukwerk voor die aangesig van die HERE in julle geslagte.</span> <span class="verse"><a name="9">9</a>Julle mag daarop geen vreemde reukwerk of brandoffer of spysoffer bring nie. Julle mag ook geen drankoffer daarop uitgiet nie.</span> <span class="verse"><a name="10">10</a>En A„ron moet een maal in die jaar aan die horings daarvan versoening doen; met die bloed van die sondoffer van versoening moet hy een maal in die jaar daarvoor versoening doen vir julle geslagte. Hoogheilig is dit aan die HERE.</span> <span class="verse"><a name="11">11</a>Verder het die HERE met Moses gespreek en gesê:</span> <span class="verse"><a name="12">12</a>As jy die volle getal van die kinders van Israel opneem volgens hulle geteldes, moet hulle, elkeen vir sy lewe, losgeld aan die HERE gee as hulle getel word, sodat geen plaag onder hulle mag wees as hulle getel word nie.</span> <span class="verse"><a name="13">13</a>Dit moet hulle gee, elkeen wat na die geteldes oorgaan: 'n halfsikkel volgens die sikkel van die heiligdom -- die sikkel is twintig gera -- 'n halfsikkel as offergawe aan die HERE.</span> <span class="verse"><a name="14">14</a>Elkeen wat oorgaan na die geteldes, van twintig jaar oud en daarbo, moet die offergawe van die HERE gee.</span> <span class="verse"><a name="15">15</a>Die ryke moet nie meer en die arme moet nie minder as 'n halfsikkel bring nie, as hulle die offergawe van die HERE gee om vir julle siele versoening te doen.</span> <span class="verse"><a name="16">16</a>Neem dan die versoeningsgeld van die kinders van Israel en bestee dit aan die bediening van die tent van samekoms, dat dit die kinders van Israel in gedagtenis kan bring voor die aangesig van die HERE, om vir julle siele versoening te doen.</span> <span class="verse"><a name="17">17</a>En die HERE het met Moses gespreek en gesê:</span> <span class="verse"><a name="18">18</a>Jy moet ook 'n koperwaskom maak met sy kopervoetstuk, om in te was; en sit dit tussen die tent van samekoms en die altaar, en gooi water daarin,</span> <span class="verse"><a name="19">19</a>dat A„ron en sy seuns hulle hande en hulle voete daaruit kan was.</span> <span class="verse"><a name="20">20</a>As hulle in die tent van samekoms gaan, moet hulle hul met water was, sodat hulle nie sterwe nie; of as hulle naby die altaar kom om te dien deur 'n vuuroffer aan die HERE aan die brand te steek.</span> <span class="verse"><a name="21">21</a>Hulle moet dan hul hande en hulle voete was, sodat hulle nie sterwe nie. En dit moet vir hulle 'n ewige insetting wees, vir hom en sy nageslag in hulle geslagte.</span> <span class="verse"><a name="22">22</a>Verder het die HERE met Moses gespreek en gesê:</span> <span class="verse"><a name="23">23</a>En jy, neem vir jou van die beste speserye: vyf honderd sikkels fyn mirre en die helfte soveel geurige kaneel, twee honderd en vyftig sikkels, en twee honderd en vyftig sikkels geurige kalmoes</span> <span class="verse"><a name="24">24</a>en vyf honderd sikkels kassie, volgens die sikkel van die heiligdom, en 'n hin olyfolie;</span> <span class="verse"><a name="25">25</a>en maak daarvan heilige salfolie, 'n salfmengsel soos 'n salfmenger dit maak; heilige salfolie moet dit wees.</span> <span class="verse"><a name="26">26</a>Daarmee moet jy dan die tent van samekoms salf en die ark van die Getuienis</span> <span class="verse"><a name="27">27</a>en die tafel met al sy gereedskap en die kandelaar met sy gereedskap en die reukaltaar</span> <span class="verse"><a name="28">28</a>en die brandofferaltaar met al sy gereedskap en die waskom met sy voetstuk.</span> <span class="verse"><a name="29">29</a>So moet jy hulle dan heilig, dat hulle hoogheilig kan wees. Elkeen wat aan hulle raak, word heilig.</span> <span class="verse"><a name="30">30</a>Jy moet ook A„ron en sy seuns salf en hulle heilig om vir My die priesteramp te bedien.</span> <span class="verse"><a name="31">31</a>En jy moet met die kinders van Israel spreek en sê: Dit moet vir My 'n heilige salfolie wees in julle geslagte.</span> <span class="verse"><a name="32">32</a>Op geen mens se liggaam mag dit uitgegiet word nie; julle mag ook, na dieselfde voorskrif, so iets nie maak nie: heilig is dit; heilig moet dit vir julle wees.</span> <span class="verse"><a name="33">33</a>Elkeen wat so iets meng of iets daarvan aan 'n onbevoegde laat kom, moet uit sy volksgenote uitgeroei word.</span> <span class="verse"><a name="34">34</a>Verder het die HERE vir Moses gesê: Neem vir jou speserye: storaksgom en naeltjies en g lbanum -- speserye en ook suiwer wierook; alles in gelyke hoeveelhede,</span> <span class="verse"><a name="35">35</a>en maak daar reukwerk van, 'n mengsel soos die salfmenger dit maak, met sout gemeng, suiwer, heilig.</span> <span class="verse"><a name="36">36</a>En vrywe 'n gedeelte daarvan heeltemal fyn, en sit 'n deel daarvan neer voor die Getuienis in die tent van samekoms, waar Ek met jou sal saamkom; hoogheilig moet dit vir julle wees.</span> <span class="verse"><a name="37">37</a>En die reukwerk wat jy moet maak -- na dieselfde voorskrif mag julle vir julle nie maak nie; as iets heiligs aan die HERE moet dit vir jou wees.</span> <span class="verse"><a name="38">38</a>Elkeen wat so iets maak om daaraan te ruik, moet uit sy volksgenote uitgeroei word.</span> </p></div</div></div></body></html>