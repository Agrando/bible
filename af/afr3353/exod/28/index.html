<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/exod/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/exod">Exodus</a> &gt <strong>Chapter 28</strong></div><p><span class="verse"><a name="1">1</a>Dan moet jy jou broer A„ron, en sy seuns saam met hom, uit die kinders van Israel, laat nader kom na jou toe, dat hy vir My die priesteramp kan bedien: A„ron, Nadab en Ab¡hu, Ele sar en Itamar, die seuns van A„ron.</span> <span class="verse"><a name="2">2</a>En jy moet vir jou broer A„ron heilige klere maak, tot eer en tot sieraad.</span> <span class="verse"><a name="3">3</a>Jy moet ook spreek met almal wat kunsvaardig is, wat Ek met die gees van wysheid vervul het, dat hulle vir A„ron klere maak, om hom te heilig, dat hy vir My die priesteramp kan bedien.</span> <span class="verse"><a name="4">4</a>En dit is die klere wat hulle moet maak: 'n borstas en 'n skouerkleed en 'n mantel en 'n kunstig bewerkte rok, 'n tulband en 'n gordel; so moet hulle dan vir A„ron, jou broer, heilige klere maak, en vir sy seuns, dat hy vir My die priesteramp kan bedien.</span> <span class="verse"><a name="5">5</a>En hulle moet die goud en die pers en purperrooi en bloedrooi stowwe en die fyn linne neem.</span> <span class="verse"><a name="6">6</a>En hulle moet die skouerkleed maak van goud, pers en purperrooi en bloedrooi stowwe en fyn dubbeldraad-linne, as kunstige werk.</span> <span class="verse"><a name="7">7</a>Dit moet twee skouerstukke hê wat aan mekaar vas is; aan die twee bo-ente moet dit saamgevoeg word.</span> <span class="verse"><a name="8">8</a>En die band wat daaraan is om dit vas te bind, moet van dieselfde werk en, daarmee saam, uit een stuk wees, van goud, pers en purperrooi en bloedrooi stowwe en fyn dubbeldraad-linne.</span> <span class="verse"><a name="9">9</a>En jy moet twee oniksstene neem en die name van die kinders van Israel daarop graveer:</span> <span class="verse"><a name="10">10</a>ses van die name op die een steen en die ses ander name op die ander steen volgens hulle geboortes.</span> <span class="verse"><a name="11">11</a>Met graveerwerk, soos op 'n seëlsteen uitgesny word, moet jy die twee stene graveer volgens die name van die kinders van Israel. Jy moet hulle maak dat hulle vassit in kassies van goud.</span> <span class="verse"><a name="12">12</a>En jy moet die twee stene op die skouerstukke van die skouerkleed bevestig as gedagtenisstene vir die kinders van Israel -- A„ron moet hulle name op sy twee skouers dra voor die aangesig van die HERE om hulle in gedagtenis te bring.</span> <span class="verse"><a name="13">13</a>Jy moet dan kassies van goud maak</span> <span class="verse"><a name="14">14</a>en twee kettings van suiwer goud; gedraai soos toutjies moet jy hulle maak; en maak die kettings, soos toutjies gedraai, aan die kassies vas.</span> <span class="verse"><a name="15">15</a>Jy moet ook die borstas van beslissing maak van kunstige werk; soos die werk van die skouerkleed moet jy dit maak; van goud, pers en purperrooi en bloedrooi stowwe en van fyn dubbeldraad-linne moet jy dit maak.</span> <span class="verse"><a name="16">16</a>Vierkantig moet dit wees en dubbel gevou; 'n span sy lengte en 'n span sy breedte.</span> <span class="verse"><a name="17">17</a>En voorsien dit van 'n steeninvulling van vier rye stene: 'n ry met 'n karneool, 'n topaas en 'n smarag moet die eerste ry wees.</span> <span class="verse"><a name="18">18</a>En die tweede ry: 'n karbonkel, 'n saffier en 'n jaspis.</span> <span class="verse"><a name="19">19</a>En die derde ry: 'n hiasint, 'n agaat en 'n ametis.</span> <span class="verse"><a name="20">20</a>En die vierde ry: 'n chrisoliet en 'n oniks en 'n sardoniks. Hulle moet in goud vasgesit wees by hulle invulling.</span> <span class="verse"><a name="21">21</a>En die stene moet volgens die name van die kinders van Israel twaalf wees, volgens hulle name. Soos op 'n seëlsteen uitgesny word, so moet hulle vir twaalf stamme wees, elkeen volgens sy naam.</span> <span class="verse"><a name="22">22</a>Jy moet ook by die borstas gedraaide kettings, soos toutjies gedraai, van suiwer goud maak.</span> <span class="verse"><a name="23">23</a>En maak by die borstas twee goue ringe; en bevestig die twee ringe aan die twee bo-ente van die borstas,</span> <span class="verse"><a name="24">24</a>en maak die twee goue toutjies aan die twee ringe vas, aan die bo-ente van die borstas;</span> <span class="verse"><a name="25">25</a>en maak die twee ander ente van die twee toutjies vas aan die twee kassies, en bevestig die dan aan die skouerstukke van die skouerkleed, aan die voorkant daarvan.</span> <span class="verse"><a name="26">26</a>Jy moet ook twee goue ringe maak, en bevestig die aan die twee onder-ente van die borstas, aan die kant wat teen die skouerkleed aan lê, aan die binnekant.</span> <span class="verse"><a name="27">27</a>En maak twee goue ringe, en bevestig die aan die twee skouerstukke van die skouerkleed, onderaan, aan die voorkant daarvan, by sy verbinding, bo die band van die skouerkleed.</span> <span class="verse"><a name="28">28</a>En hulle moet die borstas met sy ringe aan die ringe van die skouerkleed met 'n pers toutjie vasbind, sodat dit bo die band van die skouerkleed is en die borstas nie van die skouerkleed afskuiwe nie.</span> <span class="verse"><a name="29">29</a>So moet A„ron dan die name van die kinders van Israel in die borstas van beslissing op sy hart dra as hy in die heiligdom ingaan, om hulle in gedagtenis te bring voor die aangesig van die HERE gedurigdeur.</span> <span class="verse"><a name="30">30</a>Jy moet ook in die borstas van beslissing die Urim en die Tummim sit, dat hulle op die hart van A„ron kan wees as hy voor die aangesig van die HERE ingaan. So moet A„ron dan die beslissing van die kinders van Israel gedurigdeur op sy hart dra voor die aangesig van die HERE.</span> <span class="verse"><a name="31">31</a>En jy moet die mantel van die skouerkleed heeltemal van pers stof maak.</span> <span class="verse"><a name="32">32</a>En die opening vir die hoof moet in die middel daarvan wees. Rondom die opening moet 'n soom van wewerswerk wees. Soos die opening van 'n pantser moet dit daaraan wees, dat dit nie kan skeur nie.</span> <span class="verse"><a name="33">33</a>En maak aan die soom daarvan granaatjies van pers en purperrooi en bloedrooi kleur, aan die soom daarvan rondom, en daar tussenin goue klokkies rondom:</span> <span class="verse"><a name="34">34</a>'n goue klokkie en 'n granaatjie, 'n goue klokkie en 'n granaatjie, aan die soom van die mantel rondom.</span> <span class="verse"><a name="35">35</a>En A„ron moet dit aanhê om te kan dien, sodat die geluid daarvan gehoor word as hy in die heiligdom, voor die aangesig van die HERE, ingaan en as hy daar uitgaan, dat hy nie sterwe nie.</span> <span class="verse"><a name="36">36</a>Verder moet jy 'n plaat van suiwer goud maak en daarop graveer, soos op 'n seëlsteen uitgesny word: HEILIG AAN DIE HERE.</span> <span class="verse"><a name="37">37</a>En maak dit vas aan 'n pers toutjie, sodat dit aan die tulband kan wees; aan die voorkant van die tulband moet dit wees.</span> <span class="verse"><a name="38">38</a>So moet dit dan op die voorhoof van A„ron wees, sodat A„ron die skuld kan dra met betrekking tot die heilige dinge wat die kinders van Israel sal heilig -- al hulle heilige gawes. En dit moet gedurigdeur op sy voorhoof wees, dat hulle voor die aangesig van die HERE welgevalle mag vind.</span> <span class="verse"><a name="39">39</a>Jy moet ook die rok van fyn linne kunstig bewerk. Jy moet ook 'n tulband van fyn linne maak, en 'n gordel moet jy van veelkleurige werk maak.</span> <span class="verse"><a name="40">40</a>En maak rokke vir die seuns van A„ron, en maak vir hulle gordels. Ook moet jy vir hulle musse maak, tot eer en tot sieraad.</span> <span class="verse"><a name="41">41</a>En trek dit jou broer A„ron en sy seuns saam met hom aan. En salf hulle en stel hulle aan en heilig hulle, sodat hulle vir My die priesteramp kan bedien.</span> <span class="verse"><a name="42">42</a>Maak ook vir hulle linnebroeke om die vlees van die skaamte te bedek. Dit moet van die heupe tot by die dye wees.</span> <span class="verse"><a name="43">43</a>En A„ron en sy seuns moet dit aanhê as hulle in die tent van samekoms gaan, of as hulle nader kom na die altaar om in die heiligdom te dien, sodat hulle geen skuld op hulle laai en sterwe nie. Dit is 'n ewige insetting vir hom en vir sy nageslag n  hom.</span> </p></div</div></div></body></html>