<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/exod/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/exod">Exodus</a> &gt <strong>Chapter 20</strong></div><p><span class="verse"><a name="1">1</a>Toe het God al hierdie woorde gespreek en gesê:</span> <span class="verse"><a name="2">2</a>Ek is die HERE jou God wat jou uit Egipteland, uit die slawehuis, uitgelei het.</span> <span class="verse"><a name="3">3</a>Jy mag geen ander gode voor my aangesig hê nie.</span> <span class="verse"><a name="4">4</a>Jy mag vir jou geen gesnede beeld of enige gelykenis maak van wat bo in die hemel is, of van wat onder op die aarde is, of van wat in die waters onder die aarde is nie.</span> <span class="verse"><a name="5">5</a>Jy mag jou voor hulle nie neerbuig en hulle nie dien nie; want Ek, die HERE jou God, is 'n jaloerse God wat die misdaad van die vaders besoek aan die kinders, aan die derde en aan die vierde geslag van die wat My haat;</span> <span class="verse"><a name="6">6</a>en Ek bewys barmhartigheid aan duisende van die wat My liefhet en my gebooie onderhou.</span> <span class="verse"><a name="7">7</a>Jy mag die Naam van die HERE jou God nie ydellik gebruik nie, want die HERE sal die een wat sy Naam ydellik gebruik, nie ongestraf laat bly nie.</span> <span class="verse"><a name="8">8</a>Gedenk die sabbatdag, dat jy dit heilig.</span> <span class="verse"><a name="9">9</a>Ses dae moet jy arbei en al jou werk doen;</span> <span class="verse"><a name="10">10</a>maar die sewende dag is die sabbat van die HERE jou God; dan mag jy g,,n werk doen nie -- jy of jou seun of jou dogter, of jou dienskneg of jou diensmaagd, of jou vee of jou vreemdeling wat in jou poorte is nie.</span> <span class="verse"><a name="11">11</a>Want in ses dae het die HERE die hemel en die aarde gemaak, die see en alles wat daarin is, en op die sewende dag het Hy gerus. Daarom het die HERE die sabbatdag geseënen dit geheilig.</span> <span class="verse"><a name="12">12</a>Eer jou vader en jou moeder, dat jou dae verleng mag word in die land wat die HERE jou God aan jou gee.</span> <span class="verse"><a name="13">13</a>Jy mag nie doodslaan nie.</span> <span class="verse"><a name="14">14</a>Jy mag nie egbreek nie.</span> <span class="verse"><a name="15">15</a>Jy mag nie steel nie.</span> <span class="verse"><a name="16">16</a>Jy mag geen valse getuienis teen jou naaste spreek nie.</span> <span class="verse"><a name="17">17</a>Jy mag nie jou naaste se huis begeer nie; jy mag nie jou naaste se vrou begeer nie, of sy dienskneg of sy diensmaagd, of sy os of sy esel of iets wat van jou naaste is nie.</span> <span class="verse"><a name="18">18</a>En toe die hele volk die donderslae en die blitse en die geluid van die basuin en die rokende berg bemerk, het die volk dit gesien en gebewe en op 'n afstand bly staan.</span> <span class="verse"><a name="19">19</a>En hulle het vir Moses gesê: Spreek u met ons, dat ons kan luister; maar laat God nie met ons spreek nie, anders sterwe ons.</span> <span class="verse"><a name="20">20</a>Toe antwoord Moses die volk: Wees nie bevrees nie, want God het gekom om julle te beproef en dat sy vrees voor julle oë mag wees, sodat julle nie sondig nie.</span> <span class="verse"><a name="21">21</a>So het die volk dan op 'n afstand bly staan. Maar Moses het nader gegaan na die wolkedonkerheid waar God was.</span> <span class="verse"><a name="22">22</a>Toe sê die HERE vir Moses: So moet jy met die kinders van Israel spreek: Julle het self gesien dat Ek met julle van die hemel af gespreek het.</span> <span class="verse"><a name="23">23</a>Julle mag naas My geen silwergode maak en geen goue gode vir julle maak nie.</span> <span class="verse"><a name="24">24</a>'n Altaar van grond moet jy vir My maak, en daarop moet jy jou brandoffers en dankoffers, jou kleinvee en beeste, offer. Op elke plek waar Ek my Naam sal laat gedenk, sal Ek na jou toe kom en jou seën.</span> <span class="verse"><a name="25">25</a>Maar as jy vir My 'n klipaltaar maak, mag jy dit nie bou van gekapte klip nie; want as jy jou ystergereedskap daaroor swaai, dan ontheilig jy dit.</span> <span class="verse"><a name="26">26</a>Jy mag ook nie met trappe na my altaar opklim nie, dat jou skaamte nie daarop ontbloot word nie.</span> </p></div</div></div></body></html>