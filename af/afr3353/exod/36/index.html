<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/exod/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/exod">Exodus</a> &gt <strong>Chapter 36</strong></div><p><span class="verse"><a name="1">1</a>So moet dan Bes leël en Oholiab en elkeen wat kunsvaardig is, in wie die HERE wysheid en verstand gegee het om met kennis al die werk tot vervaardiging van die heiligdom te verrig, dit maak net soos die HERE beveel het.</span> <span class="verse"><a name="2">2</a>En Moses het Bes leël en Oholiab geroep en elkeen wat kunsvaardig was, in wie se hart die HERE wysheid gegee het; elkeen wie se hart hom opgewek het om aan die werk te gaan om dit klaar te maak.</span> <span class="verse"><a name="3">3</a>En hulle het voor die oë van Moses ontvang al die offergawes wat die kinders van Israel vir die verrigting van die werk by die vervaardiging van die heiligdom gebring het. Maar hulle het vir hom nog elke môre vrywillige offergawes gebring.</span> <span class="verse"><a name="4">4</a>Toe het al die kunsvaardige manne wat met al die werk by die heiligdom besig was, man vir man, van die werk af gekom waar hulle mee besig was,</span> <span class="verse"><a name="5">5</a>en hulle het met Moses gespreek en gesê: Die volk bring meer as wat nodig is vir die uitvoering van die werk waarvan die HERE die vervaardiging beveel het.</span> <span class="verse"><a name="6">6</a>Daarop het Moses bevel gegee, en hulle het 'n oproep deur die laer laat gaan en gesê: Laat geen man of vrou verder enige werksaamheid verrig in verband met die offergawe vir die heiligdom nie. Toe het die volk opgehou om te bring;</span> <span class="verse"><a name="7">7</a>want die boustof was vir hulle genoeg om die hele werk tot stand te bring; ja, daar het oorgebly.</span> <span class="verse"><a name="8">8</a>So het dan almal wat kunsvaardig was onder die werksmense die tabernakel uit tien tentdoeke vervaardig; uit fyn dubbeldraad-linne en pers en purperrooi en bloedrooi stowwe, met g,rubs; as kunstige werk het hy dit gemaak.</span> <span class="verse"><a name="9">9</a>Die lengte van elke tentdoek was agt en twintig el en die breedte van elke tentdoek vier el. Al die tentdoeke het een maat gehad.</span> <span class="verse"><a name="10">10</a>En hy het vyf van die tentdoeke aanmekaargewerk, die een aan die ander; en weer vyf tentdoeke het hy aanmekaargewerk, die een aan die ander.</span> <span class="verse"><a name="11">11</a>En hy het lissies van pers stof gemaak aan die soom van die buitenste tentdoek van die een stel; so het hy dit gemaak aan die soom van die laaste tentdoek van die tweede stel.</span> <span class="verse"><a name="12">12</a>Vyftig lissies het hy gemaak aan die een tentdoek, en vyftig lissies het hy gemaak aan die rand van die tentdoek wat aan die tweede stel behoort het. Die lissies was die een teenoor die ander.</span> <span class="verse"><a name="13">13</a>Hy het ook vyftig goue hakies gemaak en die tentdoeke saamgevoeg, die een aan die ander, met die hakies, sodat die tabernakel een geheel was.</span> <span class="verse"><a name="14">14</a>Verder het hy doeke van bokhaar gemaak as 'n tentseil oor die tabernakel: elf tentdoeke het hy dit gemaak.</span> <span class="verse"><a name="15">15</a>Die lengte van elke tentdoek was dertig el, en die breedte van elke tentdoek vier el: die elf tentdoeke het een maat gehad.</span> <span class="verse"><a name="16">16</a>En hy het vyf van die tentdoeke besonders aanmekaargewerk en ses van die tentdoeke besonders.</span> <span class="verse"><a name="17">17</a>En hy het vyftig lissies gemaak aan die soom van die laaste tentdoek van die een stel, en vyftig lissies het hy gemaak aan die soom van die laaste tentdoek van die tweede stel.</span> <span class="verse"><a name="18">18</a>Hy het ook vyftig koperhakies gemaak om die tent saam te voeg, sodat dit een geheel was.</span> <span class="verse"><a name="19">19</a>Ook het hy vir die tent 'n dekkleed van rooigeverfde ramsvelle gemaak en daar bo-oor 'n dekkleed van robbevelle.</span> <span class="verse"><a name="20">20</a>Hy het ook vir die tabernakel die regopstaande style van akasiahout gemaak.</span> <span class="verse"><a name="21">21</a>Die lengte van die styl was tien el, en anderhalf el die breedte van elke styl.</span> <span class="verse"><a name="22">22</a>Elke styl het twee tappe gehad wat met mekaar verbind was. So het hy dit gemaak vir al die style van die tabernakel.</span> <span class="verse"><a name="23">23</a>En hy het die style vir die tabernakel gemaak: twintig style aan die suidekant, na die suide toe.</span> <span class="verse"><a name="24">24</a>En hy het veertig silwervoetstukke onder die twintig style gemaak: twee voetstukke onder die een styl vir sy twee tappe en twee voetstukke onder die ander styl vir sy twee tappe.</span> <span class="verse"><a name="25">25</a>Hy het ook vir die ander sykant van die tabernakel, aan die noordekant, twintig style gemaak</span> <span class="verse"><a name="26">26</a>met hulle veertig silwervoetstukke: twee voetstukke onder die een styl en twee voetstukke onder die ander styl.</span> <span class="verse"><a name="27">27</a>En vir die agterkant van die tabernakel, teen die weste, het hy ses style gemaak.</span> <span class="verse"><a name="28">28</a>Ook het hy twee style vir die hoeke van die tabernakel aan die agterkant gemaak.</span> <span class="verse"><a name="29">29</a>En hulle was dubbel van onder, en net so was hulle bo dubbel tot by die eerste ring. So het hy dit gemaak vir altwee, vir die twee hoeke.</span> <span class="verse"><a name="30">30</a>So was daar dan agt style met hulle silwervoetstukke: sestien voetstukke; twee voetstukke onder elke styl.</span> <span class="verse"><a name="31">31</a>Hy het ook dwarshoute van akasiahout gemaak: vyf vir die style van die een sykant van die tabernakel</span> <span class="verse"><a name="32">32</a>en vyf dwarshoute vir die style van die ander sykant van die tabernakel; ook vyf dwarshoute vir die style van die agterkant van die tabernakel teen die weste.</span> <span class="verse"><a name="33">33</a>En hy het die middelste dwarshout gemaak om oordwars te loop, in die middel van die style, van die een ent na die ander.</span> <span class="verse"><a name="34">34</a>En hy het die style met goud oorgetrek; en hulle ringe, as plekke vir die dwarshoute, het hy van goud gemaak. Die dwarshoute het hy ook met goud oorgetrek.</span> <span class="verse"><a name="35">35</a>Verder het hy die voorhangsel gemaak van pers en purperrooi en bloedrooi stowwe en fyn dubbeldraad-linne; as kunstige werk het hy dit gemaak, met g,rubs.</span> <span class="verse"><a name="36">36</a>En hy het vier pilare van akasiahout daarvoor gemaak en dit met goud oorgetrek; hulle kramme was ook van goud; en hy het daarvoor vier silwervoetstukke gegiet.</span> <span class="verse"><a name="37">37</a>Hy het ook vir die ingang van die tent 'n bedekking gemaak van pers en purperrooi en bloedrooi stowwe en fyn dubbeldraad-linne, veelkleurige werk;</span> <span class="verse"><a name="38">38</a>en die vyf pilare wat daarby behoort, met hulle kramme; en hy het hulle toppe en ringe met goud oorgetrek; en hulle vyf voetstukke was van koper.</span> </p></div</div></div></body></html>