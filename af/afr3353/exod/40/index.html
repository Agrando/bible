<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/exod/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/exod">Exodus</a> &gt <strong>Chapter 40</strong></div><p><span class="verse"><a name="1">1</a>Verder het die HERE met Moses gespreek en gesê:</span> <span class="verse"><a name="2">2</a>Op die dag van die eerste maand, op die eerste van die maand, moet jy die tabernakel van die tent van samekoms oprig.</span> <span class="verse"><a name="3">3</a>En jy moet daarin plaas die ark van die Getuienis en die ark met die voorhangsel bedek.</span> <span class="verse"><a name="4">4</a>Dan moet jy die tafel inbring en daarop regsit wat daarop behoort. Jy moet ook die kandelaar inbring en sy lampe opsteek.</span> <span class="verse"><a name="5">5</a>En jy moet die goue altaar vir die reukwerk voor die ark van die Getuienis neersit. Dan moet jy die bedekking van die ingang van die tabernakel ophang.</span> <span class="verse"><a name="6">6</a>Jy moet ook die brandofferaltaar voor die ingang van die tabernakel van die tent van samekoms neersit.</span> <span class="verse"><a name="7">7</a>En jy moet die waskom tussen die tent van samekoms en die altaar neersit en daar water in gooi.</span> <span class="verse"><a name="8">8</a>En maak die voorhof rondom, en hang die bedekking aan die poort van die voorhof op.</span> <span class="verse"><a name="9">9</a>Dan moet jy die salfolie neem, en jy moet die tabernakel salf en alles wat daarin is, en dit heilig met alles wat daarby behoort; en dit sal heilig wees.</span> <span class="verse"><a name="10">10</a>Jy moet ook die brandofferaltaar salf met al sy gereedskap, en jy moet die altaar heilig, en die altaar sal hoogheilig wees.</span> <span class="verse"><a name="11">11</a>Salf dan die waskom en sy voetstuk, en heilig dit.</span> <span class="verse"><a name="12">12</a>Jy moet ook A„ron en sy seuns laat nader kom, na die ingang van die tent van samekoms toe, en jy moet hulle met water was.</span> <span class="verse"><a name="13">13</a>Trek A„ron dan die heilige klere aan; en salf hom en heilig hom, dat hy vir My die priesteramp kan bedien.</span> <span class="verse"><a name="14">14</a>Jy moet ook sy seuns laat nader kom en hulle die rokke aantrek.</span> <span class="verse"><a name="15">15</a>Salf hulle dan, soos jy hulle vader gesalf het, dat hulle vir My die priesteramp kan bedien. En hul salwing moet vir hulle 'n ewige priesterskap in hulle geslagte wees.</span> <span class="verse"><a name="16">16</a>En Moses het gedoen net soos die HERE hom beveel het; so het hy gedoen.</span> <span class="verse"><a name="17">17</a>En in die eerste maand, in die tweede jaar, op die eerste van die maand, is die tabernakel opgerig.</span> <span class="verse"><a name="18">18</a>En Moses het die tabernakel opgerig: hy het sy voetstukke neergesit en sy style daarop gesit en sy dwarshoute vasgemaak en sy pilare opgerig.</span> <span class="verse"><a name="19">19</a>En hy het die tentseil oor die tabernakel gespan en die dekkleed van die tent daar bo-oor getrek, soos die HERE Moses beveel het.</span> <span class="verse"><a name="20">20</a>Verder het hy die Getuienis geneem en dit in die ark neergelê en die draaghoute aan die kant van die ark ingesteek, en die versoendeksel het hy bo-op die ark gesit.</span> <span class="verse"><a name="21">21</a>Toe het hy die ark in die tabernakel gebring en die voorhangsel tot bedekking opgehang en die ark van die Getuienis bedek, soos die HERE Moses beveel het.</span> <span class="verse"><a name="22">22</a>Hy het ook die tafel in die tent van samekoms neergesit, aan die kant van die tabernakel, teen die noorde, buitekant die voorhangsel.</span> <span class="verse"><a name="23">23</a>En hy het die brood daarop gerangskik voor die aangesig van die HERE, soos die HERE Moses beveel het.</span> <span class="verse"><a name="24">24</a>Hy het ook die kandelaar in die tent van samekoms gesit, teenoor die tafel, aan die suidekant van die tabernakel.</span> <span class="verse"><a name="25">25</a>En hy het die lampe opgesteek, voor die aangesig van die HERE, soos die HERE Moses beveel het.</span> <span class="verse"><a name="26">26</a>En hy het die goue altaar in die tent van samekoms neergesit, voor die voorhangsel,</span> <span class="verse"><a name="27">27</a>en reukwerk van speserye daarop aan die brand gesteek, soos die HERE Moses beveel het.</span> <span class="verse"><a name="28">28</a>Hy het ook die bedekking van die ingang van die tabernakel opgehang.</span> <span class="verse"><a name="29">29</a>En hy het die brandofferaltaar by die ingang van die tabernakel van die tent van samekoms neergesit, en hy het daarop die brandoffer en die spysoffer gebring, soos die HERE Moses beveel het.</span> <span class="verse"><a name="30">30</a>Hy het ook die waskom tussen die tent van samekoms en die altaar gesit, en hy het daar water in gegooi om mee te was.</span> <span class="verse"><a name="31">31</a>En Moses en A„ron en sy seuns het daaruit hulle hande en voete gewas.</span> <span class="verse"><a name="32">32</a>As hulle ingaan in die tent van samekoms of nader kom na die altaar, het hulle hul elke keer gewas, soos die HERE Moses beveel het.</span> <span class="verse"><a name="33">33</a>Hy het ook die voorhof opgerig, rondom die tabernakel en die altaar, en die bedekking vir die poort van die voorhof opgehang. So het Moses dan die werk voltooi.</span> <span class="verse"><a name="34">34</a>Toe het die wolk die tent van samekoms oordek, en die heerlikheid van die HERE het die tabernakel vervul,</span> <span class="verse"><a name="35">35</a>sodat Moses nie in die tent van samekoms kon ingaan nie, omdat die wolk daarop gerus en die heerlikheid van die HERE die tabernakel vervul het.</span> <span class="verse"><a name="36">36</a>En as die wolk van die tabernakel af optrek, het die kinders van Israel elke keer weggetrek op al hulle togte;</span> <span class="verse"><a name="37">37</a>maar as die wolk nie optrek nie, dan trek hulle nie weg nie, totdat dit weer optrek.</span> <span class="verse"><a name="38">38</a>Want die wolk van die HERE was bedags op die tabernakel, en vuur was snags daarin, voor die oë van die hele huis van Israel, op al hulle togte.</span> </p></div</div></div></body></html>