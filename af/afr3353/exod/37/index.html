<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/exod/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/exod">Exodus</a> &gt <strong>Chapter 37</strong></div><p><span class="verse"><a name="1">1</a>En Bes leÃ«l het die ark van akasiahout gemaak; twee en 'n half el was sy lengte, en anderhalf el sy breedte, en anderhalf el sy hoogte.</span> <span class="verse"><a name="2">2</a>En hy het dit oorgetrek met suiwer goud, van binne en van buite; en hy het daaraan 'n goue krans gemaak rondom.</span> <span class="verse"><a name="3">3</a>En hy het daarvoor vier goue ringe gegiet, aan sy vier voete, so dat twee ringe aan die een kant en twee ringe aan die ander kant was.</span> <span class="verse"><a name="4">4</a>En hy het draaghoute van akasiahout gemaak en dit met goud oorgetrek;</span> <span class="verse"><a name="5">5</a>en hy het die draaghoute in die ringe gesteek aan weerskante van die ark om die ark te dra.</span> <span class="verse"><a name="6">6</a>Hy het ook 'n versoendeksel van suiwer goud gemaak. Twee en 'n half el was sy lengte, en anderhalf el sy breedte.</span> <span class="verse"><a name="7">7</a>Ook het hy twee g,rubs van goud gemaak. Van dryfwerk het hy hulle gemaak, aan die twee ente van die versoendeksel.</span> <span class="verse"><a name="8">8</a>Een g,rub aan die een ent en een g,rub aan die ander ent. Uit een stuk, saam met die versoendeksel, het hy die g,rubs gemaak, aan die twee ente.</span> <span class="verse"><a name="9">9</a>En die g,rubs het die vlerke boontoe uitgesprei gehou, terwyl hulle met hul vlerke die versoendeksel beskut; en hulle aangesigte was na mekaar toe. Die gesigte van die g,rubs was op die versoendeksel gerig.</span> <span class="verse"><a name="10">10</a>Hy het ook die tafel van akasiahout gemaak. Twee el was sy lengte, en 'n el sy breedte, en anderhalf el sy hoogte.</span> <span class="verse"><a name="11">11</a>En hy het dit met suiwer goud oorgetrek en daarvoor 'n goue krans gemaak rondom.</span> <span class="verse"><a name="12">12</a>Hy het ook daarvoor 'n lys van 'n handbreed gemaak rondom; en hy het 'n goue krans vir die lys gemaak rondom.</span> <span class="verse"><a name="13">13</a>Hy het ook vier goue ringe daarvoor gegiet; en hy het die ringe vasgesit aan die vier hoeke van die vier pote.</span> <span class="verse"><a name="14">14</a>Naby die lys was die ringe as plekke vir die draaghoute om die tafel te dra.</span> <span class="verse"><a name="15">15</a>Hy het ook die draaghoute van akasiahout gemaak en dit met goud oorgetrek om die tafel te dra.</span> <span class="verse"><a name="16">16</a>En hy het die gereedskap gemaak wat op die tafel moes wees: sy skottels en sy rookpanne en sy bekers en sy kanne waarmee gegiet moes word, van suiwer goud.</span> <span class="verse"><a name="17">17</a>Hy het ook die kandelaar van suiwer goud gemaak. Van dryfwerk het hy die kandelaar gemaak, sy voetstuk en sy stam; sy kelkies, sy knoppe en sy blomme was, daarmee saam, uit een stuk.</span> <span class="verse"><a name="18">18</a>En ses arms het uit die sykante daarvan uitgegaan: drie arms van die kandelaar uit die een kant en drie arms van die kandelaar uit die ander kant.</span> <span class="verse"><a name="19">19</a>Drie kelkies soos amandelblomme aan die een arm, 'n knop en 'n blom, en drie kelkies soos amandelblomme aan die ander arm, 'n knop en 'n blom -- so was dit aan die ses arms wat uit die kandelaar uitgaan.</span> <span class="verse"><a name="20">20</a>Maar aan die kandelaar self was vier kelkies soos amandelblomme, met knoppe en blomme:</span> <span class="verse"><a name="21">21</a>daar was 'n knop onder die eerste paar arms wat daaruit uitgaan; en 'n knop onder die tweede paar arms wat daaruit uitgaan; en 'n knop onder die derde paar arms wat daaruit uitgaan -- vir die ses arms wat daaruit uitgaan.</span> <span class="verse"><a name="22">22</a>Hulle knoppe en hulle arms was, daarmee saam, uit een stuk alles saam een stuk dryfwerk van suiwer goud.</span> <span class="verse"><a name="23">23</a>En hy het sewe lampe daarvoor gemaak en sy snuiters en sy bakkies van suiwer goud.</span> <span class="verse"><a name="24">24</a>Van 'n talent suiwer goud het hy dit gemaak met al sy gereedskap.</span> <span class="verse"><a name="25">25</a>En hy het die reukaltaar van akasiahout gemaak; 'n el was sy lengte en 'n el sy breedte, vierkantig, en twee el sy hoogte. Sy horings was, daarmee saam, uit een stuk.</span> <span class="verse"><a name="26">26</a>En hy het dit met suiwer goud oorgetrek: die plaat, die sykante en die horings. En hy het daarvoor 'n goue krans gemaak rondom.</span> <span class="verse"><a name="27">27</a>Hy het ook twee goue ringe daarvoor gemaak, onderkant die krans aan weerskante, aan die twee sykante, as plekke vir draaghoute om dit daarmee te dra.</span> <span class="verse"><a name="28">28</a>En hy het die draaghoute van akasiahout gemaak en dit met goud oorgetrek.</span> <span class="verse"><a name="29">29</a>Hy het ook die heilige salfolie gemaak en die suiwer reukwerk van speserye, soos 'n salfmenger dit maak.</span> </p></div</div></div></body></html>