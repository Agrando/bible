<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/exod/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/exod">Exodus</a> &gt <strong>Chapter 25</strong></div><p><span class="verse"><a name="1">1</a>Toe het die HERE met Moses gespreek en gesê:</span> <span class="verse"><a name="2">2</a>Sê aan die kinders van Israel dat hulle aan My 'n offergawe moet bring; van elkeen wie se hart hom aandrywe, moet julle my offergawe bring.</span> <span class="verse"><a name="3">3</a>En dit is die offergawe wat julle van hulle kant moet bring: goud en silwer en koper;</span> <span class="verse"><a name="4">4</a>en pers en purperrooi en bloedrooi stowwe en fyn linne en bokhaar;</span> <span class="verse"><a name="5">5</a>en rooigeverfde ramsvelle en robbevelle en akasiahout;</span> <span class="verse"><a name="6">6</a>olie vir die kandelaar, speserye vir die salfolie en vir die reukwerk van speserye;</span> <span class="verse"><a name="7">7</a>oniksstene en stene om in te lê vir die skouerkleed en die borstas.</span> <span class="verse"><a name="8">8</a>Ook moet hulle vir My 'n heiligdom maak, dat Ek in hulle midde kan woon.</span> <span class="verse"><a name="9">9</a>Volgens alles wat Ek jou laat sien -- die voorbeeld van die tabernakel en die voorbeeld van alles wat daarby behoort -- so moet julle dit maak.</span> <span class="verse"><a name="10">10</a>Hulle moet dan 'n ark van akasiahout maak. Twee en 'n half el moet sy lengte, en anderhalf el sy breedte, en anderhalf el sy hoogte wees.</span> <span class="verse"><a name="11">11</a>En jy moet dit oortrek met suiwer goud, van binne en van buite moet jy dit oortrek. En jy moet daaraan 'n goue krans maak rondom.</span> <span class="verse"><a name="12">12</a>En giet daarvoor vier goue ringe, en sit dit aan sy vier voete vas, so dat twee ringe aan die een kant en twee ringe aan die ander kant is.</span> <span class="verse"><a name="13">13</a>En maak draaghoute van akasiahout, en trek dit oor met goud.</span> <span class="verse"><a name="14">14</a>En steek die draaghoute in die ringe aan weerskante van die ark om die ark daarmee te dra.</span> <span class="verse"><a name="15">15</a>Die draaghoute moet in die ringe van die ark bly; hulle mag daar nie uit weggeneem word nie.</span> <span class="verse"><a name="16">16</a>Daarna moet jy in die ark die Getuienis sit wat Ek aan jou sal gee.</span> <span class="verse"><a name="17">17</a>Maak ook 'n versoendeksel van suiwer goud. Twee en 'n half el moet sy lengte, en anderhalf el sy breedte wees.</span> <span class="verse"><a name="18">18</a>Maak ook twee g,rubs van goud. Van dryfwerk moet jy hulle maak, aan die twee ente van die versoendeksel.</span> <span class="verse"><a name="19">19</a>En maak een g,rub aan die een ent en een g,rub aan die ander ent. Uit een stuk, saam met die versoendeksel, moet julle die g,rubs maak, aan die twee ente.</span> <span class="verse"><a name="20">20</a>En die g,rubs moet die vlerke boontoe uitgesprei hou, terwyl hulle met hul vlerke die versoendeksel beskut; en hulle aangesigte moet na mekaar toe wees; die gesigte van die g,rubs moet op die versoendeksel gerig wees.</span> <span class="verse"><a name="21">21</a>En sit die versoendeksel bo-op die ark; maar in die ark moet jy die Getuienis neerlê wat Ek aan jou sal gee.</span> <span class="verse"><a name="22">22</a>En daar sal Ek met jou saamkom, en van die versoendeksel af, tussen die twee g,rubs uit wat op die ark van die Getuienis is, sal Ek jou alles sê wat Ek jou vir die kinders van Israel sal beveel.</span> <span class="verse"><a name="23">23</a>Maak ook 'n tafel van akasiahout. Twee el moet sy lengte, en 'n el sy breedte, anderhalf el sy hoogte wees.</span> <span class="verse"><a name="24">24</a>En trek dit oor met suiwer goud, en maak daarvoor 'n goue krans rondom.</span> <span class="verse"><a name="25">25</a>Maak daarvoor ook 'n lys van 'n handbreed rondom; en maak 'n goue krans vir die lys rondom.</span> <span class="verse"><a name="26">26</a>En maak daar vier goue ringe voor, en sit die ringe vas aan die vier hoeke van die vier pote.</span> <span class="verse"><a name="27">27</a>Naby die lys moet die ringe wees as plekke vir die draaghoute om die tafel te dra.</span> <span class="verse"><a name="28">28</a>En maak die draaghoute van akasiahout, en trek dit oor met goud; daarmee moet dan die tafel gedra word.</span> <span class="verse"><a name="29">29</a>Maak ook sy skottels en sy rookpanne en sy kanne en sy bekers waarmee gegiet moet word; van suiwer goud moet jy dit maak.</span> <span class="verse"><a name="30">30</a>En op die tafel moet jy altyddeur toonbrood voor my aangesig neersit.</span> <span class="verse"><a name="31">31</a>Maak ook 'n kandelaar van suiwer goud. Van dryfwerk moet die kandelaar, sy voetstuk en sy stam gemaak word; sy kelkies, sy knoppe en sy blomme moet, daarmee saam, uit een stuk wees.</span> <span class="verse"><a name="32">32</a>En ses arms moet uit die sykante daarvan uitgaan: drie arms van die kandelaar uit die een kant en drie arms van die kandelaar uit die ander kant.</span> <span class="verse"><a name="33">33</a>Drie kelkies soos amandelblomme aan die een arm, 'n knop en 'n blom, en drie kelkies soos amandelblomme aan die ander arm, 'n knop en 'n blom -- so moet dit wees aan die ses arms wat uit die kandelaar uitgaan.</span> <span class="verse"><a name="34">34</a>Maar aan die kandelaar self moet vier kelkies soos amandelblomme wees, met knoppe en blomme:</span> <span class="verse"><a name="35">35</a>daar moet 'n knop wees onder die eerste paar arms wat daaruit uitgaan; en 'n knop onder die tweede paar arms wat daaruit uitgaan; en 'n knop onder die derde paar arms wat daaruit uitgaan -- vir die ses arms wat uit die kandelaar uitgaan.</span> <span class="verse"><a name="36">36</a>Hulle knoppe en hulle arms moet, daarmee saam, uit een stuk wees -- alles saam een stuk dryfwerk van suiwer goud.</span> <span class="verse"><a name="37">37</a>Jy moet ook sewe lampe daarvoor maak, en hulle moet sy lampe opsteek en die lig daarteenoor laat val aan die voorkant.</span> <span class="verse"><a name="38">38</a>Sy snuiters en sy bakkies moet van suiwer goud wees.</span> <span class="verse"><a name="39">39</a>Van 'n talent suiwer goud moet hulle dit maak -- al hierdie voorwerpe.</span> <span class="verse"><a name="40">40</a>En kyk dat jy dit maak volgens die voorbeeld daarvan wat jou op die berg getoon is.</span> </p></div</div></div></body></html>