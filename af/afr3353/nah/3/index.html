<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/nah/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/nah">Nahum</a> &gt <strong>Chapter 3</strong></div><p><span class="verse"><a name="1">1</a>Wee die bloedstad wat louter bedrog, vol geweld is, terwyl rowery nie ophou nie!</span> <span class="verse"><a name="2">2</a>Hoor, die sweep! En hoor, die gedreun van wiele! En perde wat jaag, en waens wat stamp!</span> <span class="verse"><a name="3">3</a>Ruiters op 'n galop en geglinster van swaarde en geblits van spiese! En 'n menigte wat verslaan is, en hope dooies en geen einde aan die lyke nie -- 'n mens struikel oor hulle lyke!</span> <span class="verse"><a name="4">4</a>Weens die veelheid van die hoererye van die hoer vol bevalligheid, 'n meesteres in towerkunste, wat nasies met haar hoererye verkoop het en volkstamme met haar towerkunste.</span> <span class="verse"><a name="5">5</a>Kyk, Ek het dit teen jou, spreek die HERE van die leërskare, en Ek sal jou slippe optel oor jou aangesig en nasies jou naaktheid laat sien en koninkryke jou skande.</span> <span class="verse"><a name="6">6</a>En Ek sal vuilgoed op jou gooi en jou aan minagting prysgee en van jou 'n skouspel maak,</span> <span class="verse"><a name="7">7</a>sodat elkeen wat jou sien, van jou af sal wegvlug en sê: Verwoes is Ninev,! Wie sal met haar medelyde hê? Waar sal ek troosters vir jou gaan soek?</span> <span class="verse"><a name="8">8</a>Is jy beter as No-Amon wat gelê het aan die Nylstrome, met waters rondom hom; wie se voorskans die groot water was, waters sy muur?</span> <span class="verse"><a name="9">9</a>Kus was sy krag en Egiptenaars sonder getal, Put,ërs en L¡biërs was jou tot hulp.</span> <span class="verse"><a name="10">10</a>Nogtans het dit as gevangene in ballingskap gegaan; nogtans is sy kinders by al die straathoeke verpletter, en oor sy edeles is die lot gewerp, en al sy groot manne is met kettings geboei.</span> <span class="verse"><a name="11">11</a>Ook jy sal dronk word, beneweld wees, ook jy sal 'n toevlug soek teen die vyand.</span> <span class="verse"><a name="12">12</a>Al jou vestings is vyebome met voorvye: as 'n mens skud, val hulle in die mond van die eter.</span> <span class="verse"><a name="13">13</a>Kyk, jou volk binne-in jou is soos vroue, die poorte van jou land is wyd oopgemaak vir jou vyande, die vuur het jou grendels verteer.</span> <span class="verse"><a name="14">14</a>Skep vir jou water vir die beleëring, versterk jou vestings, gaan in die modder en trap klei, gryp die steenvorm.</span> <span class="verse"><a name="15">15</a>Daar sal die vuur jou verteer, die swaard jou uitroei, jou verslind net soos voetgangersprinkane. Al vermenigvuldig jy soos voetgangers, al vermenigvuldig jy soos treksprinkane;</span> <span class="verse"><a name="16">16</a>al het jy jou koopmans meer gemaak as die sterre aan die hemel -- die voetgangers vervel en vlieg weg!</span> <span class="verse"><a name="17">17</a>Jou wagters is soos treksprinkane, en jou amptenare is soos swerms sprinkane wat op 'n koue dag op die heining sit -- die son breek deur, en hulle vlieg weg, en niemand weet waar hulle beland het nie.</span> <span class="verse"><a name="18">18</a>Jou herders sluimer, o koning van Assur, jou edeles lê daar, jou volk is op die berge verstrooi, en niemand versamel hulle nie.</span> <span class="verse"><a name="19">19</a>Daar is geen herstel vir jou verbreking nie; jou wond is ongeneeslik; almal wat die tyding omtrent jou verneem, slaan hulle hande saam oor jou; want oor wie het jou boosheid nie voortdurend heengegaan nie?</span> </p></div</div></div></body></html>