<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/rom/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/rom">Romans</a> &gt <strong>Chapter 12</strong></div><p><span class="verse"><a name="1">1</a>Ek vermaan julle dan, broeders, by die ontferminge van God, dat julle jul liggame stel as 'n lewende, heilige en aan God welgevallige offer dit is julle redelike godsdiens.</span> <span class="verse"><a name="2">2</a>En word nie aan hierdie wêreld gelykvormig nie, maar word verander deur die vernuwing van julle gemoed, sodat julle kan beproef wat die goeie en welgevallige en volmaakte wil van God is.</span> <span class="verse"><a name="3">3</a>Want deur die genade wat aan my gegee is, sê ek vir elkeen wat onder julle is, dat hy nie van homself meer moet dink as wat 'n mens behoort te dink nie; maar dat hy daaraan moet dink om besadig te wees na die maat van geloof soos God dit aan elkeen toebedeel het.</span> <span class="verse"><a name="4">4</a>Want soos ons in een liggaam baie lede het en die lede nie almal dieselfde werking het nie,</span> <span class="verse"><a name="5">5</a>so is ons almal saam een liggaam in Christus en elkeen afsonderlik lede van mekaar.</span> <span class="verse"><a name="6">6</a>En ons besit genadegawes wat verskil volgens die genade wat aan ons gegee is:</span> <span class="verse"><a name="7">7</a>is dit profesie, na die maat van die geloof; of bediening, in die werk van bediening; of wie leer, in die lering;</span> <span class="verse"><a name="8">8</a>of wie vermaan, in die vermaning; wie uitdeel, in opregtheid; wie 'n voorganger is, met ywer; wie barmhartigheid bewys, met blymoedigheid.</span> <span class="verse"><a name="9">9</a>Laat die liefde ongeveins wees; verafsku wat sleg is; hang die goeie aan;</span> <span class="verse"><a name="10">10</a>wees hartlik teenoor mekaar met broederlike liefde; die een moet die ander voorgaan in eerbetoning;</span> <span class="verse"><a name="11">11</a>wees nie traag in die ywer nie; wees vurig van gees; dien die Here;</span> <span class="verse"><a name="12">12</a>verbly julle in die hoop; wees geduldig in die verdrukking; volhard in die gebed.</span> <span class="verse"><a name="13">13</a>Maak voorsiening in die behoeftes van die heiliges; streef na gasvryheid;</span> <span class="verse"><a name="14">14</a>seën die wat julle vervolg, seën en moenie vervloek nie;</span> <span class="verse"><a name="15">15</a>wees bly met die wat bly is, en ween met die wat ween;</span> <span class="verse"><a name="16">16</a>wees eensgesind onder mekaar; moenie na hoë dinge streef nie, maar voeg julle by die nederige; moenie eiewys wees nie;</span> <span class="verse"><a name="17">17</a>vergeld niemand kwaad vir kwaad nie; bedink wat goed is voor alle mense;</span> <span class="verse"><a name="18">18</a>as dit moontlik is, sover as dit van julle afhang, leef in vrede met alle mense.</span> <span class="verse"><a name="19">19</a>Moenie julle wreek nie, geliefdes, maar gee plek vir die toorn; want daar is geskrywe: Aan My kom die wraak toe, Ek sal vergeld, spreek die Here.</span> <span class="verse"><a name="20">20</a>As jou vyand dan honger het, gee hom iets om te eet; as hy dors het, gee hom iets om te drink, want sodoende sal jy op sy hoof vurige kole ophoop.</span> <span class="verse"><a name="21">21</a>Laat jou nie deur die kwaad oorwin nie, maar oorwin die kwaad deur die goeie.</span> </p></div</div></div></body></html>