<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/rom/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/rom">Romans</a> &gt <strong>Chapter 3</strong></div><p><span class="verse"><a name="1">1</a>Wat is dan die voordeel van die Jood? Of wat is die nut van die besnydenis?</span> <span class="verse"><a name="2">2</a>Groot, in alle opsigte: ten eerste tog seker dat aan hulle die woorde van God toevertrou is.</span> <span class="verse"><a name="3">3</a>Want wat maak dit as sommige ontrou geword het? Sal hulle ontrou miskien die getrouheid van God vernietig?</span> <span class="verse"><a name="4">4</a>Nee, stellig nie! Maar God moet waaragtig wees en elke mens leuenagtig, soos geskrywe is: Sodat U geregverdig kan word in u woorde en oorwin as U gerig hou.</span> <span class="verse"><a name="5">5</a>Maar as ons ongeregtigheid die geregtigheid van God bewys, wat sal ons sê? Is God wat die toorn oor ons bring, dan nie onregverdig nie? Ek spreek menslikerwys.</span> <span class="verse"><a name="6">6</a>Nee, stellig nie! Want hoe sal God anders die wêreld oordeel?</span> <span class="verse"><a name="7">7</a>Maar as die waarheid van God deur my leuen oorvloediger geword het tot sy heerlikheid, waarom word ek dan nog as sondaar geoordeel?</span> <span class="verse"><a name="8">8</a>En moet ons nie liewer sê nie, soos ons belaster word en soos sommige beweer dat ons sê: Laat ons kwaad doen, sodat die goeie daaruit kan voortkom? Hulle veroordeling is regverdig.</span> <span class="verse"><a name="9">9</a>Wat dan? Het ons enige voorrang? Hoegenaamd nie! Want ons het tevore al Jode sowel as Grieke beskuldig dat hulle almal onder die sonde is,</span> <span class="verse"><a name="10">10</a>soos geskrywe is: Daar is niemand regverdig nie, selfs nie een nie.</span> <span class="verse"><a name="11">11</a>Daar is niemand wat verstandig is nie, daar is niemand wat God soek nie.</span> <span class="verse"><a name="12">12</a>Hulle het almal afgewyk, saam het hulle ontaard. Daar is niemand wat goed doen nie, daar is selfs nie een nie.</span> <span class="verse"><a name="13">13</a>Hulle keel is 'n oop graf, met hul tonge pleeg hulle bedrog, die gif van adders is onder hulle lippe.</span> <span class="verse"><a name="14">14</a>Hulle mond is vol vervloeking en bitterheid.</span> <span class="verse"><a name="15">15</a>Haastig is hulle voete om bloed te vergiet.</span> <span class="verse"><a name="16">16</a>Verwoesting en ellende is in hulle paaie,</span> <span class="verse"><a name="17">17</a>en die weg van vrede ken hulle nie.</span> <span class="verse"><a name="18">18</a>Daar is geen vrees van God voor hulle oë nie.</span> <span class="verse"><a name="19">19</a>Nou weet ons dat alles wat die wet sê, hy dit sê vir die wat onder die wet is, sodat elke mond gestop en die hele wêreld voor God doemwaardig kan wees;</span> <span class="verse"><a name="20">20</a>aangesien uit die werke van die wet geen vlees voor Hom geregverdig sal word nie, want deur die wet is die kennis van sonde.</span> <span class="verse"><a name="21">21</a>Maar nou is die geregtigheid van God geopenbaar sonder die wet, terwyl die wet en die profete daarvan getuig,</span> <span class="verse"><a name="22">22</a>die geregtigheid naamlik van God deur die geloof in Jesus Christus vir almal en oor almal wat glo, want daar is geen onderskeid nie;</span> <span class="verse"><a name="23">23</a>want almal het gesondig en dit ontbreek hulle aan die heerlikheid van God,</span> <span class="verse"><a name="24">24</a>en hulle word deur sy genade sonder verdienste geregverdig deur die verlossing wat in Christus Jesus is.</span> <span class="verse"><a name="25">25</a>Hom het God voorgestel in sy bloed as 'n versoening deur die geloof, om sy geregtigheid te bewys deurdat Hy die sondes ongestraf laat bly het wat tevore gedoen is onder die verdraagsaamheid van God</span> <span class="verse"><a name="26">26</a>om sy geregtigheid te toon in die teenwoordige tyd, sodat Hy self regverdig kan wees en regverdig maak wie uit die geloof in Jesus is.</span> <span class="verse"><a name="27">27</a>Waar is dan die roem? Dit is uitgesluit. Deur watter wet? Van die werke? Nee, maar deur die wet van die geloof.</span> <span class="verse"><a name="28">28</a>Ons neem dus aan dat die mens geregverdig word deur die geloof sonder die werke van die wet.</span> <span class="verse"><a name="29">29</a>Of behoort God net aan die Jode, en nie ook aan die heidene nie? Ja, ook aan die heidene,</span> <span class="verse"><a name="30">30</a>aangesien dit inderdaad een God is wat die besnedenes sal regverdig uit die geloof en die onbesnedenes deur die geloof.</span> <span class="verse"><a name="31">31</a>Maak ons dan die wet tot niet deur die geloof? Nee, stellig nie! Inteendeel, ons bevestig die wet.</span> </p></div</div></div></body></html>