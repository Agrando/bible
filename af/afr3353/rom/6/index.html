<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/rom/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/rom">Romans</a> &gt <strong>Chapter 6</strong></div><p><span class="verse"><a name="1">1</a>Wat sal ons dan sê? Sal ons in die sonde bly, dat die genade meer kan word?</span> <span class="verse"><a name="2">2</a>Nee, stellig nie! Ons wat die sonde afgesterf het, hoe kan ons nog daarin lewe?</span> <span class="verse"><a name="3">3</a>Of weet julle nie dat ons almal wat in Christus Jesus gedoop is, in sy dood gedoop is nie?</span> <span class="verse"><a name="4">4</a>Ons is dus saam met Hom begrawe deur die doop in die dood, sodat net soos Christus uit die dode opgewek is deur die heerlikheid van die Vader, ons ook so in 'n nuwe lewe kan wandel.</span> <span class="verse"><a name="5">5</a>Want as ons met Hom saamgegroei het deur die gelykvormigheid aan sy dood, sal ons dit tog ook wees deur die aan sy opstanding;</span> <span class="verse"><a name="6">6</a>aangesien ons dit weet dat ons oue mens saam gekruisig is, sodat die liggaam van die sonde tot niet gemaak sou word en ons nie meer die sonde sou dien nie.</span> <span class="verse"><a name="7">7</a>Want hy wat gesterf het, is geregverdig van die sonde.</span> <span class="verse"><a name="8">8</a>As ons dan saam met Christus gesterf het, glo ons dat ons ook saam met Hom sal lewe,</span> <span class="verse"><a name="9">9</a>omdat ons weet dat Christus, nadat Hy opgewek is uit die dode, nie meer sterf nie. Die dood heers oor Hom nie meer nie.</span> <span class="verse"><a name="10">10</a>Want die dood wat Hy gesterf het, het Hy vir die sonde eens en vir altyd gesterwe; maar die lewe wat Hy leef, leef Hy vir God.</span> <span class="verse"><a name="11">11</a>So moet julle ook reken dat julle wel vir die sonde dood is, maar lewend is vir God in Christus Jesus, onse Here.</span> <span class="verse"><a name="12">12</a>Laat die sonde dan in julle sterflike liggaam nie heers dat julle aan sy begeerlikhede gehoorsaam sou wees nie.</span> <span class="verse"><a name="13">13</a>En moenie julle lede stel tot beskikking van die sonde as werktuie van ongeregtigheid nie, maar stel julleself tot beskikking van God as mense wat uit die dode lewend geword het, en julle lede as werktuie van geregtigheid in die diens van God.</span> <span class="verse"><a name="14">14</a>Want die sonde sal oor julle nie heers nie; want julle is nie onder die wet nie, maar onder die genade.</span> <span class="verse"><a name="15">15</a>Wat dan? Sal ons sonde doen, omdat ons nie onder die wet is nie maar onder die genade? Nee, stellig nie!</span> <span class="verse"><a name="16">16</a>Weet julle nie dat aan wie julle julself as diensknegte tot beskikking stel om hom gehoorsaam te wees, julle diensknegte is van hom aan wie julle gehoorsaam is nie •f van die sonde tot die dood, •f van die gehoorsaamheid tot geregtigheid?</span> <span class="verse"><a name="17">17</a>Maar ons dank God dat julle wel diensknegte van die sonde was, maar van harte gehoorsaam geword het aan die voorbeeld van die leer wat aan julle oorgelewer is,</span> <span class="verse"><a name="18">18</a>en, vrygemaak van die sonde, het julle diensbaar geword aan die geregtigheid.</span> <span class="verse"><a name="19">19</a>Ek spreek menslikerwys ter wille van die swakheid van julle vlees; want net soos julle jul lede diensbaar gestel het aan die onreinheid en wetteloosheid om wetteloos te wees, so moet julle nou jul lede diensbaar stel aan die geregtigheid tot heiligmaking.</span> <span class="verse"><a name="20">20</a>Want toe julle diensknegte was van die sonde, was julle vry van die geregtigheid.</span> <span class="verse"><a name="21">21</a>Watter vrug dan het julle toe gehad van die dinge waaroor julle jul nou skaam? Want die uiteinde daarvan is die dood.</span> <span class="verse"><a name="22">22</a>Maar nou dat julle vrygemaak is van die sonde en diensbaar geword het aan God, het julle jul vrug tot heiligmaking en uiteindelik die ewige lewe.</span> <span class="verse"><a name="23">23</a>Want die loon van die sonde is die dood, maar die genadegawe van God is die ewige lewe in Christus Jesus, onse Here.</span> </p></div</div></div></body></html>