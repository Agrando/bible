<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/rom/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/rom">Romans</a> &gt <strong>Chapter 1</strong></div><p><span class="verse"><a name="1">1</a>Paulus, 'n dienskneg van Jesus Christus, 'n geroepe apostel, afgesonder tot die evangelie van God --</span> <span class="verse"><a name="2">2</a>wat Hy tevore beloof het deur sy profete in die heilige Skrifte,</span> <span class="verse"><a name="3">3</a>aangaande sy Seun wat gebore is na die vlees uit die geslag van Dawid</span> <span class="verse"><a name="4">4</a>en na die Gees van heiligheid met krag verklaar is as die Seun van God deur die opstanding uit die dode, Jesus Christus, onse Here,</span> <span class="verse"><a name="5">5</a>deur wie ons genade en die apostelskap ontvang het om geloofsgehoorsaamheid te verkry onder al die heidene ter wille van sy Naam,</span> <span class="verse"><a name="6">6</a>onder wie julle ook is, geroepenes van Jesus Christus</span> <span class="verse"><a name="7">7</a>aan al die geliefdes van God, geroepe heiliges wat in Rome is: Genade vir julle en vrede van God onse Vader en die Here Jesus Christus!</span> <span class="verse"><a name="8">8</a>In die eerste plek dank ek my God deur Jesus Christus oor julle almal dat julle geloof verkondig word in die hele wêreld.</span> <span class="verse"><a name="9">9</a>Want God wat ek in my gees dien in die evangelie van sy Seun, is my getuie hoe ek onophoudelik aan julle dink</span> <span class="verse"><a name="10">10</a>en altyd in my gebede smeek of ek tog nou eindelik 'n goeie geleentheid sal vind deur die wil van God om na julle te kom;</span> <span class="verse"><a name="11">11</a>want ek verlang om julle te sien, om julle een of ander geestelike genadegawe mee te deel, sodat julle versterk kan word;</span> <span class="verse"><a name="12">12</a>dit is, dat ek saam bemoedig kan word onder julle deur die gemeenskaplike geloof, van julle sowel as van my.</span> <span class="verse"><a name="13">13</a>Maar, broeders, ek wil julle nie daarvan onkundig laat dat ek my dikwels voorgeneem het om na julle te kom nie en ek is tot nog toe verhinder sodat ek ook onder julle een of ander vrug kan insamel net soos onder die ander heidene.</span> <span class="verse"><a name="14">14</a>Teenoor Grieke sowel as nie Grieke, teenoor wyse sowel as onverstandige mense is ek 'n skuldenaar.</span> <span class="verse"><a name="15">15</a>Vandaar die verlange van my kant om ook aan julle wat in Rome is, die evangelie te verkondig.</span> <span class="verse"><a name="16">16</a>Want ek skaam my nie oor die evangelie van Christus nie, want dit is 'n krag van God tot redding vir elkeen wat glo, eerste vir die Jood en ook vir die Griek.</span> <span class="verse"><a name="17">17</a>Want die geregtigheid van God word daarin geopenbaar uit geloof tot geloof, soos geskrywe is: Maar die regverdige sal uit die geloof lewe.</span> <span class="verse"><a name="18">18</a>Want die toorn van God word van die hemel af geopenbaar oor al die goddeloosheid en ongeregtigheid van die mense wat in ongeregtigheid die waarheid onderdruk,</span> <span class="verse"><a name="19">19</a>omdat wat van God geken kan word, in hulle openbaar is, want God het dit aan hulle geopenbaar.</span> <span class="verse"><a name="20">20</a>Want sy onsigbare dinge kan van die skepping van die wêreld af in sy werke verstaan en duidelik gesien word, naamlik sy ewige krag en goddelikheid, sodat hulle geen verontskuldiging het nie;</span> <span class="verse"><a name="21">21</a>omdat hulle, alhoewel hulle God geken het, Hom nie as God verheerlik of gedank het nie; maar hulle het dwaas geword in hul oorlegginge, en hul onverstandige hart is verduister.</span> <span class="verse"><a name="22">22</a>Terwyl hulle voorgee dat hulle wys is, het hulle dwaas geword</span> <span class="verse"><a name="23">23</a>en die heerlikheid van die onverganklike God verander in die gelykvormigheid van die beeld van 'n verganklike mens en van voëls en viervoetige en kruipende diere.</span> <span class="verse"><a name="24">24</a>Daarom het God hulle ook in die begeerlikhede van hulle harte oorgegee aan onreinheid, om hulle liggame onder mekaar te onteer</span> <span class="verse"><a name="25">25</a>hulle wat die waarheid van God verruil het vir die leuen en die skepsel vereer en gedien het bo die Skepper wat geprys moet word tot in ewigheid. Amen.</span> <span class="verse"><a name="26">26</a>Daarom het God hulle oorgegee aan skandelike hartstogte, want hulle vroue het die natuurlike verkeer verander in die wat teen die natuur is;</span> <span class="verse"><a name="27">27</a>en net so het ook die manne die natuurlike verkeer met die vrou laat vaar en in hulle wellus teenoor mekaar ontbrand: manne het met manne skandelikheid bedrywe en in hulleself die noodwendige vergelding van hulle dwaling ontvang.</span> <span class="verse"><a name="28">28</a>En omdat hulle dit nie die moeite werd geag het om God in erkentenis te hou nie, het God hulle oorgegee aan 'n slegte gesindheid, om te doen wat nie betaam nie:</span> <span class="verse"><a name="29">29</a>hulle is vervul met allerhande ongeregtigheid, hoerery, boosheid, hebsug, ondeug; vol nydigheid, moord, twis, bedrog, kwaadaardigheid;</span> <span class="verse"><a name="30">30</a>nuusdraers, kwaadsprekers, haters van God, geweldenaars, trotsaards, grootpraters, uitvinders van slegte dinge, ongehoorsaam aan die ouers;</span> <span class="verse"><a name="31">31</a>onverstandig, ontrou, sonder natuurlike liefde, onversoenlik, onbarmhartig,</span> <span class="verse"><a name="32">32</a>mense wat al ken hulle die verordening van God goed, dat die wat sulke dinge doen, die dood verdien die dinge nie alleen self doen nie, maar ook hulle goedkeuring skenk aan die wat dit doen.</span> </p></div</div></div></body></html>