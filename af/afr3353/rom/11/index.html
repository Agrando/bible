<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/rom/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/rom">Romans</a> &gt <strong>Chapter 11</strong></div><p><span class="verse"><a name="1">1</a>Ek vra dan: Het God miskien sy volk verstoot? Nee, stellig nie! Want ek is ook 'n Israeliet uit die nageslag van Abraham, van die stam van Benjamin.</span> <span class="verse"><a name="2">2</a>God het sy volk wat Hy vantevore geken het, nie verstoot nie. Of weet julle nie wat die Skrif in die gedeelte oor El¡a sê nie? hoe hy by God optree teen Israel en sê:</span> <span class="verse"><a name="3">3</a>Here, hulle het u profete gedood en u altare het hulle afgebreek, en ek het alleen oorgebly, en hulle soek my lewe!</span> <span class="verse"><a name="4">4</a>Maar wat sê die Godspraak aan hom? Ek het vir Myself sewe duisend manne laat oorbly wat die knie voor Ba„l nie gebuig het nie.</span> <span class="verse"><a name="5">5</a>Net so is daar dan ook in die teenwoordige tyd 'n oorblyfsel, ooreenkomstig die verkiesing van die genade.</span> <span class="verse"><a name="6">6</a>En as dit deur genade is, dan is dit nie meer uit die werke nie; anders is die genade geen genade meer nie. En as dit uit die werke is, dan is dit nie meer genade nie; anders is die werk geen werk meer nie.</span> <span class="verse"><a name="7">7</a>Wat dan? Wat Israel soek, dit het hy nie verkry nie; maar die uitverkorenes het dit verkry en die ander is verhard.</span> <span class="verse"><a name="8">8</a>Soos geskrywe is: God het hulle gegee 'n gees van diepe slaap, oë om nie te sien nie en ore om nie te hoor nie, tot vandag toe.</span> <span class="verse"><a name="9">9</a>En Dawid sê: Laat hulle tafel vir hulle wees 'n vangnet en 'n strik en 'n struikelblok en 'n vergelding.</span> <span class="verse"><a name="10">10</a>Laat hulle oë duister word om nie te sien nie, en buig hulle rug vir altyd krom.</span> <span class="verse"><a name="11">11</a>Ek vra dan: Het hulle miskien gestruikel om te val? Nee, stellig nie! Maar deur hulle val het die saligheid tot die heidene gekom om hulle jaloers te maak.</span> <span class="verse"><a name="12">12</a>En as hulle val die rykdom van die wêreld is en hulle tekort die rykdom van die heidene, hoeveel te meer sal hulle volheid dit nie wees nie!</span> <span class="verse"><a name="13">13</a>Want aan julle heidene sê ek: Vir sover as ek 'n apostel van die heidene is, verheerlik ek my bediening</span> <span class="verse"><a name="14">14</a>as ek tog maar net my eie volk jaloers kan maak en sommige uit hulle kan red!</span> <span class="verse"><a name="15">15</a>Want as hulle verwerping die versoening van die wêreld is, wat sal hulle aanneming anders wees as lewe uit die dode?</span> <span class="verse"><a name="16">16</a>En as die eerstelinge heilig is, dan die deeg ook; en as die wortel heilig is, dan die takke ook.</span> <span class="verse"><a name="17">17</a>En as sommige van die takke afgebreek is, en jy wat 'n wilde olyfboom was, onder hulle ingeënt is en deel gekry het aan die wortel en die vettigheid van die olyfboom,</span> <span class="verse"><a name="18">18</a>moet dan nie teen die takke roem nie; en as jy roem dit is nie jy wat die wortel dra nie, maar die wortel vir jou.</span> <span class="verse"><a name="19">19</a>Jy sal dan sê: Die takke is afgebreek, sodat ek ingeënt kon word.</span> <span class="verse"><a name="20">20</a>Goed! Deur ongeloof is hulle afgebreek, maar jy staan deur die geloof. Moenie hoogmoedig wees nie, maar vrees.</span> <span class="verse"><a name="21">21</a>Want as God die natuurlike takke nie gespaar het nie, sal Hy miskien jou ook nie spaar nie.</span> <span class="verse"><a name="22">22</a>Let dan op die goedertierenheid en die gestrengheid van God: gestrengheid oor die wat geval het, maar goedertierenheid oor jou as jy in die goedertierenheid bly; anders sal jy ook afgekap word.</span> <span class="verse"><a name="23">23</a>Maar ook hulle sal, as hulle nie in die ongeloof bly nie, ingeënt word; want God is magtig om hulle weer in te ent.</span> <span class="verse"><a name="24">24</a>Want as jy afgekap is van die olyfboom wat van nature wild was, en teen die natuur op die mak olyfboom ingeënt kan word, hoeveel te meer kan hulle dan wat dit van nature is, op hul eie olyfboom ingeënt word?</span> <span class="verse"><a name="25">25</a>Want ek wil nie hê, broeders, dat julle hierdie verborgenheid nie moet weet nie, sodat julle nie eiewys mag wees nie: dat die verharding ten dele oor Israel gekom het totdat die volheid van die heidene ingegaan het;</span> <span class="verse"><a name="26">26</a>en so sal die hele Israel gered word, soos geskrywe is: Die Verlosser sal uit Sion kom en sal die goddelooshede van Jakob afwend;</span> <span class="verse"><a name="27">27</a>en dit is van my kant die verbond met hulle as Ek hulle sondes wegneem.</span> <span class="verse"><a name="28">28</a>Wat die evangelie betref, is hulle wel vyande ter wille van julle; maar wat die uitverkiesing betref, bemindes ter wille van die vaders.</span> <span class="verse"><a name="29">29</a>Want die genadegawes en die roeping van God is onberoulik.</span> <span class="verse"><a name="30">30</a>Want soos julle ook vroeër aan God ongehoorsaam was, maar nou barmhartigheid ontvang het deur hulle ongehoorsaamheid,</span> <span class="verse"><a name="31">31</a>so het hulle ook nou ongehoorsaam geword deur die barmhartigheid aan julle, sodat hulle ook barmhartigheid kan ontvang.</span> <span class="verse"><a name="32">32</a>Want God het hulle almal in die ongehoorsaamheid ingesluit om vir almal barmhartig te kan wees.</span> <span class="verse"><a name="33">33</a>o Diepte van die rykdom en wysheid en kennis van God! Hoe ondeurgrondelik is sy oordele en onnaspeurlik sy weë!</span> <span class="verse"><a name="34">34</a>Want wie het die gedagte van die Here geken, of wie was sy raadsman gewees?</span> <span class="verse"><a name="35">35</a>Of wie het eers iets aan Hom gegee, dat dit hom vergeld moet word?</span> <span class="verse"><a name="36">36</a>Want uit Hom en deur Hom en tot Hom is alle dinge. Syne is die heerlikheid tot in ewigheid. Amen.</span> </p></div</div></div></body></html>