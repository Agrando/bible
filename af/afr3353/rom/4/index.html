<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/rom/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/rom">Romans</a> &gt <strong>Chapter 4</strong></div><p><span class="verse"><a name="1">1</a>Wat sal ons dan sê, het Abraham, ons vader na die vlees, verkry?</span> <span class="verse"><a name="2">2</a>Want as Abraham uit die werke geregverdig is, het hy iets om op te roem, maar nie teenoor God nie.</span> <span class="verse"><a name="3">3</a>Want wat sê die Skrif? Abraham het in God geglo, en dit is hom tot geregtigheid gereken.</span> <span class="verse"><a name="4">4</a>Maar aan hom wat werk, word die loon nie na guns toegereken nie, maar na verdienste;</span> <span class="verse"><a name="5">5</a>aan hom egter wat nie werk nie, maar glo in Hom wat die goddelose regverdig, word sy geloof tot geregtigheid gereken.</span> <span class="verse"><a name="6">6</a>Soos Dawid ook die mens salig spreek aan wie God geregtigheid toereken sonder werke:</span> <span class="verse"><a name="7">7</a>Welgeluksalig is hulle wie se ongeregtighede vergewe en wie se sondes bedek is.</span> <span class="verse"><a name="8">8</a>Welgeluksalig is die man aan wie die Here die sonde nie toereken nie.</span> <span class="verse"><a name="9">9</a>Hierdie saligspreking dan, sien dit op die besnedenes of ook op die onbesnedenes? Want ons sê: Aan Abraham is die geloof tot geregtigheid gereken.</span> <span class="verse"><a name="10">10</a>Hoe is dit dan toegereken toe hy besnede of onbesnede was? Nie as besnedene nie, maar as onbesnedene.</span> <span class="verse"><a name="11">11</a>En hy het die teken van die besnydenis ontvang as 'n seël van die geregtigheid van die geloof toe hy nog nie besny was nie; dat hy die vader sou wees van almal wat glo terwyl hulle onbesnede is, sodat ook aan hulle die geregtigheid toegereken sou word;</span> <span class="verse"><a name="12">12</a>en ook 'n vader van die besnydenis vir die wat nie alleen uit die besnydenis is nie, maar ook wandel in die voetstappe van die geloof van ons vader Abraham toe hy onbesnede was.</span> <span class="verse"><a name="13">13</a>Want die belofte dat hy erfgenaam van die wêreld sou wees, het Abraham of sy nageslag nie deur die wet verkry nie, maar deur die geregtigheid van die geloof.</span> <span class="verse"><a name="14">14</a>Want as hulle wat uit die wet is, erfgename is, dan het die geloof waardeloos geword en die belofte tot niet geraak.</span> <span class="verse"><a name="15">15</a>Want die wet werk toorn; maar waar geen wet is nie, daar is ook geen oortreding nie.</span> <span class="verse"><a name="16">16</a>Daarom is dit uit die geloof, sodat dit volgens genade kan wees en die belofte kan vasstaan vir die hele nageslag; nie alleen vir die wat uit die wet is nie, maar ook vir die wat uit die geloof van Abraham is, die vader van ons almal</span> <span class="verse"><a name="17">17</a>soos geskrywe is: Ek het jou 'n vader van baie nasies gemaak voor die aangesig van God in wie hy geglo het, wat die dode lewend maak en die dinge wat nie bestaan nie, roep asof hulle bestaan.</span> <span class="verse"><a name="18">18</a>Hy het teen hoop op hoop geglo dat hy vader sou word van baie volke volgens wat gesê was: So sal jou nageslag wees.</span> <span class="verse"><a name="19">19</a>En sonder om te verswak in die geloof het hy, al was hy omtrent honderd jaar oud, nie gelet op sy eie liggaam wat alreeds verstorwe was, en op die verstorwe toestand van die moederskoot van Sara nie.</span> <span class="verse"><a name="20">20</a>En hy het nie deur ongeloof aan die belofte van God getwyfel nie, maar hy is versterk deur die geloof en het aan God die eer gegee</span> <span class="verse"><a name="21">21</a>en was ten volle oortuig dat Hy ook die mag het om te doen wat Hy beloof het.</span> <span class="verse"><a name="22">22</a>Daarom is dit hom ook tot geregtigheid gereken.</span> <span class="verse"><a name="23">23</a>Maar dit is nie alleen om sy ontwil geskrywe dat dit hom toegereken is nie,</span> <span class="verse"><a name="24">24</a>maar ook om ons ontwil aan wie dit toegereken sal word, ons wat glo in Hom wat Jesus, onse Here, uit die dode opgewek het,</span> <span class="verse"><a name="25">25</a>wat oorgelewer is ter wille van ons misdade en opgewek is ter wille van ons regverdigmaking.</span> </p></div</div></div></body></html>