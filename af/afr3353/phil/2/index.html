<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/phil/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/phil">Philippians</a> &gt <strong>Chapter 2</strong></div><p><span class="verse"><a name="1">1</a>As daar dan enige troos in Christus is, as daar enige vertroosting van die liefde, as daar enige gemeenskap van die Gees, as daar enige innige tederheid en ontferming is,</span> <span class="verse"><a name="2">2</a>maak dan my blydskap volkome deur eensgesind te wees en dieselfde liefde te hê, een van siel, een van sin.</span> <span class="verse"><a name="3">3</a>Moenie iets doen uit selfsug of uit ydele eer nie, maar in nederigheid moet die een die ander hoër ag as homself.</span> <span class="verse"><a name="4">4</a>Julle moet nie elkeen na sy eie belange omsien nie, maar elkeen ook na die ander s'n.</span> <span class="verse"><a name="5">5</a>Want hierdie gesindheid moet in julle wees wat ook in Christus Jesus was.</span> <span class="verse"><a name="6">6</a>Hy, wat in die gestalte van God was, het dit geen roof geag om aan God gelyk te wees nie,</span> <span class="verse"><a name="7">7</a>maar het Homself ontledig deur die gestalte van 'n dienskneg aan te neem en aan die mense gelyk geword;</span> <span class="verse"><a name="8">8</a>en in gedaante gevind as 'n mens, het Hy Homself verneder deur gehoorsaam te word tot die dood toe, ja, die dood van die kruis.</span> <span class="verse"><a name="9">9</a>Daarom het God Hom ook uitermate verhoog en Hom 'n naam gegee wat bo elke naam is,</span> <span class="verse"><a name="10">10</a>sodat in die Naam van Jesus sou buig elke knie van die wat in die hemel en die wat op die aarde en die wat onder die aarde is,</span> <span class="verse"><a name="11">11</a>en elke tong sou bely dat Jesus Christus die Here is tot heerlikheid van God die Vader.</span> <span class="verse"><a name="12">12</a>Daarom, my geliefdes, soos julle altyd gehoorsaam gewees het, nie in my teenwoordigheid alleen nie, maar baie meer nou in my afwesigheid, werk julle eie heil uit met vrees en bewing;</span> <span class="verse"><a name="13">13</a>want dit is God wat in julle werk om te wil sowel as om te werk na sy welbehae.</span> <span class="verse"><a name="14">14</a>Doen alles sonder murmurering en teëspraak,</span> <span class="verse"><a name="15">15</a>sodat julle onberispelik en opreg kan wees, kinders van God sonder gebrek te midde van 'n krom en verdraaide geslag onder wie julle skyn soos ligte in die wêreld,</span> <span class="verse"><a name="16">16</a>deurdat julle die woord van die lewe vashou, my tot 'n roem teen die dag van Christus, dat ek nie verniet geloop of verniet gearbei het nie.</span> <span class="verse"><a name="17">17</a>Maar al word ek as 'n drankoffer uitgegiet oor die offer en bediening van julle geloof, verbly ek my, ja, verbly ek my saam met julle almal;</span> <span class="verse"><a name="18">18</a>en om dieselfde rede moet julle ook bly wees en julle saam met my verbly.</span> <span class="verse"><a name="19">19</a>En ek hoop in die Here Jesus om TimotheÂs gou na julle te stuur, sodat ek ook welgemoed kan wees as ek julle omstandighede te wete gekom het.</span> <span class="verse"><a name="20">20</a>Want ek het niemand van dieselfde gesindheid wat julle belange opreg sal behartig nie;</span> <span class="verse"><a name="21">21</a>want hulle soek almal hul eie belange, nie die van Christus Jesus nie.</span> <span class="verse"><a name="22">22</a>Maar julle ken sy beproefdheid, dat hy, soos 'n kind teenoor sy vader, saam met my in die evangelie gedien het.</span> <span class="verse"><a name="23">23</a>Ek hoop dan om hom dadelik te stuur, so gou as ek sien hoe dit met my sal gaan;</span> <span class="verse"><a name="24">24</a>en ek vertrou in die Here dat ek self ook spoedig sal kom.</span> <span class="verse"><a name="25">25</a>Maar ek het dit noodsaaklik geag om Epafrod¡tus, my broeder en medewerker en medestryder, julle afgevaardigde en bedienaar van my behoefte, na julle te stuur,</span> <span class="verse"><a name="26">26</a>want hy het na julle almal verlang en was besorg, omdat julle gehoor het dat hy siek was.</span> <span class="verse"><a name="27">27</a>Want hy was ook siek tot by die dood; maar God was hom barmhartig, en nie hom alleen nie, maar ook my, dat ek nie droefheid op droefheid sou hê nie.</span> <span class="verse"><a name="28">28</a>Ek het hom dus des te spoediger gestuur, sodat julle hom kan sien en julle weer verbly en ek minder bedroef kan wees.</span> <span class="verse"><a name="29">29</a>Ontvang hom dan in die Here met alle blydskap en hou sulke manne in eer.</span> <span class="verse"><a name="30">30</a>Want ter wille van die werk van Christus het hy tot naby die dood gekom en sy lewe gewaag om aan te vul wat julle kortgekom het in die diensbetoning aan my.</span> </p></div</div></div></body></html>