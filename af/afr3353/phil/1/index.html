<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/phil/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/phil">Philippians</a> &gt <strong>Chapter 1</strong></div><p><span class="verse"><a name="1">1</a>Paulus en TimotheÂs, diensknegte van Jesus Christus, aan al die heiliges in Christus Jesus wat in Fil¡ppi is, saam met die opsieners en diakens:</span> <span class="verse"><a name="2">2</a>Genade vir julle en vrede van God onse Vader en die Here Jesus Christus!</span> <span class="verse"><a name="3">3</a>Ek dank my God elke maal as ek aan julle dink --</span> <span class="verse"><a name="4">4</a>en ek bid altyd in al my gebede vir julle almal met blydskap --</span> <span class="verse"><a name="5">5</a>oor julle gemeenskap aan die evangelie van die eerste dag af tot nou toe,</span> <span class="verse"><a name="6">6</a>omdat ek juis hierop vertrou, dat Hy wat 'n goeie werk in julle begin het, dit sal voleindig tot op die dag van Jesus Christus;</span> <span class="verse"><a name="7">7</a>soos dit vir my reg is om dit van julle almal te dink, omdat ek julle in my hart dra, aangesien julle almal in my boeie sowel as in die verdediging en bevestiging van die evangelie my deelgenote in die genade is.</span> <span class="verse"><a name="8">8</a>Want God is my getuie hoe ek na julle almal verlang met die innige tederheid van Jesus Christus.</span> <span class="verse"><a name="9">9</a>En dit bid ek dat julle liefde nog meer en meer oorvloedig mag word in kennis en alle ervaring,</span> <span class="verse"><a name="10">10</a>om die dinge waar dit op aankom, te onderskei, sodat julle rein en vir niemand 'n aanstoot mag wees nie, tot op die dag van Christus,</span> <span class="verse"><a name="11">11</a>vervul met die vrug van geregtigheid wat daar is deur Jesus Christus tot heerlikheid en lof van God.</span> <span class="verse"><a name="12">12</a>En ek wil hê dat julle moet weet, broeders, dat wat my wedervaar het, eerder op bevordering van die evangelie uitgeloop het,</span> <span class="verse"><a name="13">13</a>sodat my boeie openbaar geword het in Christus onder die hele keiserlike lyfwag en by al die ander,</span> <span class="verse"><a name="14">14</a>en die meeste van die broeders wat in die Here deur my boeie vertroue gekry het, dit des te meer waag om die woord onbevrees te spreek.</span> <span class="verse"><a name="15">15</a>Sommige preek Christus wel ook uit afguns en twis, maar ander ook uit welwillendheid:</span> <span class="verse"><a name="16">16</a>die eerste verkondig Christus uit naywer, nie met suiwer bedoelinge nie, met die mening om aan my boeie verdrukking toe te voeg;</span> <span class="verse"><a name="17">17</a>maar die ander uit liefde, omdat hulle weet dat ek bestem is tot die verdediging van die evangelie.</span> <span class="verse"><a name="18">18</a>Maar wat maak dit? In alle geval, op allerlei wyse, of dit onder 'n skyn of in waarheid is, word Christus verkondig; en hierin verbly ek my en sal ek my ook verbly.</span> <span class="verse"><a name="19">19</a>Want ek weet dat dit deur julle gebed en die ondersteuning van die Gees van Jesus Christus my tot heil sal strek,</span> <span class="verse"><a name="20">20</a>volgens my reikhalsende verwagting en hoop dat ek in niks beskaam sal word nie; maar dat Christus met alle vrymoedigheid, soos altyd so ook nou, groot gemaak sal word in my liggaam, of dit deur die lewe of deur die dood is.</span> <span class="verse"><a name="21">21</a>Want vir my is die lewe Christus en die sterwe wins.</span> <span class="verse"><a name="22">22</a>Maar as ek in die vlees moet lewe, dan beteken dit vir my vrugbare arbeid; en wat ek sal kies, weet ek nie.</span> <span class="verse"><a name="23">23</a>Want ek word van weerskante gedring: ek het verlange om heen te gaan en met Christus te wees, want dit is verreweg die beste;</span> <span class="verse"><a name="24">24</a>maar om in die vlees te bly, is nodiger om julle ontwil.</span> <span class="verse"><a name="25">25</a>En dit vertrou en weet ek dat ek sal bly, ja, saam met julle almal sal bly tot julle bevordering en blydskap in die geloof,</span> <span class="verse"><a name="26">26</a>sodat julle roem oor my oorvloedig kan wees in Christus Jesus deur my teenwoordigheid weer by julle.</span> <span class="verse"><a name="27">27</a>Alleenlik, gedra julle waardig die evangelie van Christus, sodat, of ek kom en julle sien dan wel of ek afwesig is, ek van julle omstandighede kan hoor dat julle in een gees vasstaan en, een van siel, saam stry vir die geloof van die evangelie,</span> <span class="verse"><a name="28">28</a>en dat julle jul in geen opsig laat afskrik deur die teëstanders nie. Dit is vir hulle wel 'n bewys van verderf, maar vir julle van redding, en dit van God;</span> <span class="verse"><a name="29">29</a>omdat dit aan julle ter wille van Christus genadiglik gegee is om nie alleen in Hom te glo nie, maar ook vir Hom te ly,</span> <span class="verse"><a name="30">30</a>terwyl julle dieselfde stryd het as wat julle in my gesien het en nou van my hoor.</span> </p></div</div></div></body></html>