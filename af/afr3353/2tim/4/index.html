<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/2tim/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/2tim">2 Timothy</a> &gt <strong>Chapter 4</strong></div><p><span class="verse"><a name="1">1</a>Ek besweer jou dan voor God en die Here Jesus Christus, wat die lewende en die dode sal oordeel by sy verskyning en sy koninkryk:</span> <span class="verse"><a name="2">2</a>verkondig die woord; hou aan tydig en ontydig; weerlê, bestraf, vermaan in alle lankmoedigheid en lering;</span> <span class="verse"><a name="3">3</a>want daar sal 'n tyd wees wanneer hulle die gesonde leer nie sal verdra nie, maar, omdat hulle in hul gehoor gestreel wil wees, vir hulle 'n menigte leraars sal versamel volgens hulle eie begeerlikhede,</span> <span class="verse"><a name="4">4</a>en die oor sal afkeer van die waarheid en hulle sal wend tot fabels.</span> <span class="verse"><a name="5">5</a>Maar wees jy in alles nugter; ly verdrukking; doen die werk van 'n evangelis; vervul jou bediening.</span> <span class="verse"><a name="6">6</a>Want ek word alreeds as 'n drankoffer uitgegiet, en die tyd van my heengaan is naby.</span> <span class="verse"><a name="7">7</a>Ek het die goeie stryd gestry; ek het die wedloop voleindig; ek het die geloof behou.</span> <span class="verse"><a name="8">8</a>Verder is vir my weggelê die kroon van die geregtigheid wat die Here, die regverdige Regter, my in die dag sal gee; en nie aan my alleen nie, maar ook aan almal wat sy verskyning liefgehad het.</span> <span class="verse"><a name="9">9</a>Beywer jou om gou na my te kom.</span> <span class="verse"><a name="10">10</a>Want Demas het my verlaat, omdat hy die teenwoordige wêreld liefgekry het, en het na Thessalon¡ka vertrek, Crescens na Gal sië, Titus na Dalm sië.</span> <span class="verse"><a name="11">11</a>Lukas is alleen by my. Markus moet jy gaan haal en saam met jou bring, want hy kan my baie tot diens wees.</span> <span class="verse"><a name="12">12</a>T¡chikus het ek na Âfese gestuur.</span> <span class="verse"><a name="13">13</a>As jy kom, moet jy die reismantel bring wat ek by Carpus in Troas laat bly het, en die boeke, veral die perkamente.</span> <span class="verse"><a name="14">14</a>Alexander, die kopersmid, het my baie kwaad aangedoen. Mag die Here hom vergeld na sy werke!</span> <span class="verse"><a name="15">15</a>Jy moet ook vir hom oppas, want hy het ons woorde sterk teëgestaan.</span> <span class="verse"><a name="16">16</a>In my eerste verdediging het niemand my bygestaan nie, maar almal het my verlaat. Mag dit hulle nie toegereken word nie!</span> <span class="verse"><a name="17">17</a>Maar die Here het my bygestaan en my krag gegee, sodat deur my die prediking heeltemal volbring kan word en al die heidene dit kan hoor; en ek is uit die bek van die leeu verlos.</span> <span class="verse"><a name="18">18</a>En die Here sal my verlos van elke bose werk en my red om in sy hemelse koninkryk in te gaan. Aan Hom die heerlikheid tot in alle ewigheid! Amen.</span> <span class="verse"><a name="19">19</a>Groet Prisca en Aquila en die huis van Ones¡forus.</span> <span class="verse"><a name="20">20</a>Er stus het in Korinthe gebly. Trofimus het ek siek in Mil,te agtergelaat.</span> <span class="verse"><a name="21">21</a>Beywer jou om voor die winter te kom. Eubulus en Pudens en Linus en Claudia en al die broeders groet jou.</span> <span class="verse"><a name="22">22</a>Mag die Here Jesus Christus met jou gees wees! Die genade sy met julle! Amen.</span> </p></div</div></div></body></html>