<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/2tim/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/2tim">2 Timothy</a> &gt <strong>Chapter 2</strong></div><p><span class="verse"><a name="1">1</a>Jy dan, my seun, wees sterk deur die genade wat in Christus Jesus is;</span> <span class="verse"><a name="2">2</a>en wat jy van my gehoor het onder baie getuies, vertrou dit toe aan getroue manne wat bekwaam sal wees om ook ander te leer.</span> <span class="verse"><a name="3">3</a>Ly dan verdrukking soos 'n goeie krygsman van Jesus Christus.</span> <span class="verse"><a name="4">4</a>Niemand wat 'n krygsman is, wikkel hom in die werksaamhede van die lewensonderhoud nie, sodat hy die een kan behaag wat hom vir die diens gewerf het.</span> <span class="verse"><a name="5">5</a>En verder, as iemand aan 'n wedstryd deelneem, word hy nie bekroon as hy nie volgens die reëls gewedywer het nie.</span> <span class="verse"><a name="6">6</a>Die landbouer wat swaar werk, behoort eerste van die vrugte te geniet.</span> <span class="verse"><a name="7">7</a>Dink na oor wat ek sê; en mag die Here jou insig gee in alles!</span> <span class="verse"><a name="8">8</a>Onthou dat Jesus Christus, uit die geslag van Dawid, uit die dode opgewek is volgens my evangelie,</span> <span class="verse"><a name="9">9</a>waarin ek verdrukking ly tot die boeie toe soos 'n kwaaddoener; maar die woord van God is nie gebonde nie.</span> <span class="verse"><a name="10">10</a>Daarom verdra ek alles ter wille van die uitverkorenes, sodat hulle ook die verlossing wat in Christus Jesus is, kan verkry met die ewige heerlikheid.</span> <span class="verse"><a name="11">11</a>Dit is 'n betroubare woord; want as ons met Hom gesterf het, sal ons ook met Hom lewe.</span> <span class="verse"><a name="12">12</a>As ons verdra, sal ons met Hom regeer. As ons Hom verloën, sal Hy ons ook verloën.</span> <span class="verse"><a name="13">13</a>As ons ontrou is, Hy bly getrou; Hy kan Homself nie verloën nie.</span> <span class="verse"><a name="14">14</a>Herinner aan hierdie dinge en betuig voor die Here dat hulle geen woordestryd moet voer wat tot geen nut is nie, maar net tot ondergang van die hoorders.</span> <span class="verse"><a name="15">15</a>Lê jou daarop toe om jou beproef voor God te stel as 'n werker wat hom nie hoef te skaam nie, wat die woord van die waarheid reg sny.</span> <span class="verse"><a name="16">16</a>Maar die onheilige, onsinnige praatjies moet jy vermy; want hulle sal al verder voortgaan in goddeloosheid,</span> <span class="verse"><a name="17">17</a>en hulle woord sal voortwoeker soos 'n kanker, onder wie daar Himen,Âs en Fil,tus is,</span> <span class="verse"><a name="18">18</a>wat van die waarheid afgedwaal het, omdat hulle sê dat die opstanding al plaasgevind het; en hulle keer die geloof van sommige om.</span> <span class="verse"><a name="19">19</a>Ewenwel, die fondament van God staan vas met hierdie seël: Die Here ken die wat syne is; en: Laat elkeen wat die Naam van Christus noem, afstand doen van die ongeregtigheid.</span> <span class="verse"><a name="20">20</a>Maar in 'n groot huis is daar nie alleen voorwerpe van goud en silwer nie, maar ook van hout en erdewerk; en sommige tot eer, maar ander tot oneer.</span> <span class="verse"><a name="21">21</a>As iemand hom dus hiervan deeglik reinig, sal hy 'n voorwerp tot eer wees, geheilig en bruikbaar vir die Here, toeberei vir elke goeie werk.</span> <span class="verse"><a name="22">22</a>Maar vlug vir die begeerlikhede van die jonkheid en jaag n  geregtigheid, geloof, liefde, vrede, saam met die wat die Here uit 'n rein hart aanroep.</span> <span class="verse"><a name="23">23</a>En die dwase en onverstandige strydvrae moet jy afwys, omdat jy weet dat dit twis verwek;</span> <span class="verse"><a name="24">24</a>en 'n dienskneg van die Here moet nie twis nie, maar vriendelik wees teenoor almal, bekwaam om te onderrig en een wat kwaad kan verdra.</span> <span class="verse"><a name="25">25</a>Hy moet die weerspanniges in sagmoedigheid teregwys, of God hulle nie miskien bekering sal gee tot die kennis van die waarheid nie,</span> <span class="verse"><a name="26">26</a>en hulle weer nugter kan word, vry van die strik van die duiwel, nadat hulle deur hom gevang was om sy wil te doen.</span> </p></div</div></div></body></html>