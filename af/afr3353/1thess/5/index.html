<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/1thess/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/1thess">1 Thessalonians</a> &gt <strong>Chapter 5</strong></div><p><span class="verse"><a name="1">1</a>Maar oor die tye en geleenthede, broeders, het julle nie nodig dat aan julle geskryf word nie;</span> <span class="verse"><a name="2">2</a>want julle weet self baie goed dat die dag van die Here kom net soos 'n dief in die nag.</span> <span class="verse"><a name="3">3</a>Want wanneer hulle sê: Vrede en veiligheid -- dan oorval 'n skielike verderf hulle soos die barensnood 'n swanger vrou, en hulle sal sekerlik nie ontvlug nie.</span> <span class="verse"><a name="4">4</a>Maar julle, broeders, is nie in duisternis, dat die dag julle soos 'n dief sou oorval nie.</span> <span class="verse"><a name="5">5</a>Julle is almal kinders van die lig en kinders van die dag; ons is nie van die nag of die duisternis nie.</span> <span class="verse"><a name="6">6</a>Laat ons dan nie slaap soos die ander nie, maar laat ons waak en nugter wees.</span> <span class="verse"><a name="7">7</a>Want die wat slaap, slaap in die nag; en die wat dronk word, is in die nag dronk.</span> <span class="verse"><a name="8">8</a>Maar laat ons wat van die dag is, nugter wees, met die borswapen van geloof en liefde aan, en as helm die hoop op die saligheid.</span> <span class="verse"><a name="9">9</a>Want God het ons nie bestem tot toorn nie, maar om die saligheid te verkry deur onse Here Jesus Christus</span> <span class="verse"><a name="10">10</a>wat vir ons gesterf het, sodat ons, of ons waak en of ons slaap, saam met Hom kan lewe.</span> <span class="verse"><a name="11">11</a>Daarom, bemoedig mekaar en bou die een die ander op, soos julle ook doen.</span> <span class="verse"><a name="12">12</a>Maar ons vra julle, broeders, erken die wat onder julle arbei en julle voorgangers in die Here is en julle vermaan;</span> <span class="verse"><a name="13">13</a>en bewys hulle in liefde die hoogste agting ter wille van hulle werk. Hou vrede onder mekaar.</span> <span class="verse"><a name="14">14</a>En ons versoek julle, broeders, vermaan die onordelikes, bemoedig die kleinmoediges, ondersteun die swakkes, wees lankmoedig teenoor almal.</span> <span class="verse"><a name="15">15</a>Sorg dat niemand 'n ander kwaad vir kwaad vergeld nie; maar jaag altyd n  wat goed is, teenoor mekaar sowel as teenoor almal.</span> <span class="verse"><a name="16">16</a>Wees altyddeur bly.</span> <span class="verse"><a name="17">17</a>Bid sonder ophou.</span> <span class="verse"><a name="18">18</a>Wees in alles dankbaar, want dit is die wil van God in Christus Jesus oor julle.</span> <span class="verse"><a name="19">19</a>Blus die Gees nie uit nie.</span> <span class="verse"><a name="20">20</a>Verag die profesieë nie.</span> <span class="verse"><a name="21">21</a>Beproef alle dinge; behou die goeie.</span> <span class="verse"><a name="22">22</a>Onthou julle van elke vorm van kwaad.</span> <span class="verse"><a name="23">23</a>En mag Hy, die God van die vrede, julle volkome heilig maak, en mag julle gees en siel en liggaam geheel en al onberispelik bewaar word by die wederkoms van onse Here Jesus Christus!</span> <span class="verse"><a name="24">24</a>Hy wat julle roep, is getrou; Hy sal dit ook doen.</span> <span class="verse"><a name="25">25</a>Broeders, bid vir ons.</span> <span class="verse"><a name="26">26</a>Groet die broeders almal met 'n heilige kus.</span> <span class="verse"><a name="27">27</a>Ek besweer julle by die Here dat hierdie brief aan al die heilige broeders voorgelees word.</span> <span class="verse"><a name="28">28</a>Die genade van onse Here Jesus Christus sy met julle! Amen.</span> </p></div</div></div></body></html>