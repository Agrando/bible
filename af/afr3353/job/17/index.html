<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/job/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/job">Job</a> &gt <strong>Chapter 17</strong></div><p><span class="verse"><a name="1">1</a>My gees is verward, my dae is uitgeblus, die graf wag op my.</span> <span class="verse"><a name="2">2</a>Waarlik, bespottinge is my deel, en op hulle getwis moet my oog rus.</span> <span class="verse"><a name="3">3</a>Gee tog 'n pand, staan borg vir my by U; wie anders sal vir my borgskap verleen?</span> <span class="verse"><a name="4">4</a>Want U het hulle hart gesluit vir verstand; daarom sal U hulle nie laat triomfeer nie.</span> <span class="verse"><a name="5">5</a>Hy wat vriende aanklaag vir 'n buitaandeel -- die oë van sy kinders sal versmag.</span> <span class="verse"><a name="6">6</a>Maar Hy het my 'n spreekwoord vir die mense gemaak, en ek moet iemand wees wat hulle in die gesig spuug.</span> <span class="verse"><a name="7">7</a>Daarom het my oog dof geword van verdriet, en al my lede is soos 'n skaduwee.</span> <span class="verse"><a name="8">8</a>Die opregtes is daaroor ontsteld, en die onskuldige kom teen die goddelose in opstand.</span> <span class="verse"><a name="9">9</a>Nogtans hou die regverdige vas aan sy weg, en die wat rein van hande is, neem toe in krag.</span> <span class="verse"><a name="10">10</a>Maar, kom maar altyd weer aan, julle almal! 'n Wyse vind ek onder julle tog nie.</span> <span class="verse"><a name="11">11</a>My dae is verby, my planne tot niet, die wense van my hart.</span> <span class="verse"><a name="12">12</a>Van die nag maak hulle 'n dag; lig, sê hulle, is naby vanweë die duisternis.</span> <span class="verse"><a name="13">13</a>As ek hoop op die doderyk as my huis; in die duisternis my bed uitsprei,</span> <span class="verse"><a name="14">14</a>die grafkuil toeroep: My vader is jy; die wurms: My moeder en my suster,</span> <span class="verse"><a name="15">15</a>waar is dan my verwagting? Ja, my verwagting, wie ontdek dit?</span> <span class="verse"><a name="16">16</a>Na die grendels van die doderyk sal dit neerdaal, wanneer daar tegelykertyd rus is in die stof.</span> </p></div</div></div></body></html>