<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/job/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/job">Job</a> &gt <strong>Chapter 30</strong></div><p><span class="verse"><a name="1">1</a>En nou lag hulle wat jonger is as ek, my uit -- mense wie se vaders ek te min geag het om by my herdershonde te sit.</span> <span class="verse"><a name="2">2</a>Wat sou die krag van hulle hande my ook baat? Die frisse lewenskrag het by hulle verlore gegaan.</span> <span class="verse"><a name="3">3</a>Hulle is uitgeput deur gebrek en honger, hulle wat die dor land afknaag in die donkerheid van woestheid en verwoesting;</span> <span class="verse"><a name="4">4</a>hulle wat die soutkruid afpluk by die bossies, en die besemboswortel is hulle brood.</span> <span class="verse"><a name="5">5</a>Uit die samelewing word hulle weggejaag; die mense skreeu oor hulle soos oor 'n dief.</span> <span class="verse"><a name="6">6</a>In die afgryslike klowe moet hulle woon, in gate in die grond en in rotse.</span> <span class="verse"><a name="7">7</a>Tussen die bossies skreeu hulle, onder brandnekels kruip hulle bymekaar --</span> <span class="verse"><a name="8">8</a>dwase, ja, eerlose mense wat met 'n sweep uit die land geslaan word.</span> <span class="verse"><a name="9">9</a>En nou het ek hulle spotlied geword en die onderwerp van hulle gepraat.</span> <span class="verse"><a name="10">10</a>Hulle het 'n afsku van my, staan op 'n afstand van my af en ontsien nie om my in die gesig te spuug nie.</span> <span class="verse"><a name="11">11</a>Want Hy het my boogsnaar losgemaak en my verneder; so het hulle dan teenoor my die teuel laat skiet.</span> <span class="verse"><a name="12">12</a>Aan die regterhand staan die gespuis op; hulle stoot my voete weg en gooi hul onheilspaaie teen my op.</span> <span class="verse"><a name="13">13</a>My pad verniel hulle, hulle help om my te laat val sonder dat hulle self 'n helper het.</span> <span class="verse"><a name="14">14</a>Soos deur 'n wye bres kom hulle; te midde van die puinhope kom hulle aanrol.</span> <span class="verse"><a name="15">15</a>Verskrikkinge is teen my gerig; hulle vervolg my hoogheid soos die wind, en soos 'n wolk het my geluk verbygegaan.</span> <span class="verse"><a name="16">16</a>Daarom stort my siel hom nou uit in my; dae van ellende hou my vas.</span> <span class="verse"><a name="17">17</a>Die nag deurboor my gebeente, en dit val van my af; en my knaende pyne rus nooit nie.</span> <span class="verse"><a name="18">18</a>Deur goddelike oormag is my kleed ontredder; soos die kraag van my lyfrok omspan dit my.</span> <span class="verse"><a name="19">19</a>Hy het my in die modder gewerp, en ek het soos stof en as geword.</span> <span class="verse"><a name="20">20</a>Ek roep U aan om hulp, maar U antwoord my nie; ek staan daar, en U staar my aan.</span> <span class="verse"><a name="21">21</a>U is jeens my verander in 'n onbarmhartige; deur die sterkte van u hand behandel U my as vyand.</span> <span class="verse"><a name="22">22</a>U hef my op die wind, laat my daarop ry; en U laat my vergaan in stormgedruis.</span> <span class="verse"><a name="23">23</a>Want ek weet: U wil my na die dood toe bring en na die huis waar al wat lewe, saamkom.</span> <span class="verse"><a name="24">24</a>Maar sal iemand by die ineenstorting nie nog die hand uitsteek of by sy ondergang om die rede om hulp roep nie?</span> <span class="verse"><a name="25">25</a>Of het ek nie geween oor hom wat harde dae het nie? Was my siel nie bekommerd oor die behoeftige nie?</span> <span class="verse"><a name="26">26</a>Want ek het op die goeie gehoop, en onheil het gekom; en ek het gewag op lig, en donkerheid het gekom.</span> <span class="verse"><a name="27">27</a>My ingewande kook sonder ophou; dae van ellende het my teÃ«gekom.</span> <span class="verse"><a name="28">28</a>Ek gaan daarheen in die rou, sonder son; ek staan op in die vergadering, ek roep om hulp.</span> <span class="verse"><a name="29">29</a>Ek het 'n broer geword vir die jakkalse en 'n vriend vir die volstruise.</span> <span class="verse"><a name="30">30</a>My vel het swart geword en val van my af, en my gebeente gloei van hitte.</span> <span class="verse"><a name="31">31</a>So het dan my siter 'n rouklag geword en my fluit 'n stem van die wat ween.</span> </p></div</div></div></body></html>