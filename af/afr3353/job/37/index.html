<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/job/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/job">Job</a> &gt <strong>Chapter 37</strong></div><p><span class="verse"><a name="1">1</a>Ja, hiervoor beef my hart en spring op uit sy plek.</span> <span class="verse"><a name="2">2</a>Luister, luister na die gedruis van sy stem en die dreuning wat uit sy mond uitgaan.</span> <span class="verse"><a name="3">3</a>Onder die ganse hemel laat Hy dit los en sy lig oor die eindes van die aarde.</span> <span class="verse"><a name="4">4</a>Daarna brul sy stem, Hy donder met sy stem vol majesteit en hou die bliksems nie terug as sy stem gehoor word nie.</span> <span class="verse"><a name="5">5</a>God donder wonderbaar met sy stem; Hy doen groot dinge wat vir ons onbegryplik is.</span> <span class="verse"><a name="6">6</a>Want Hy gebied die sneeu: Val op die aarde! Ook die stortreën, ja, sy geweldige stortreëns.</span> <span class="verse"><a name="7">7</a>Hy verseël die hand van elke mens in die winter, sodat tot kennis kan kom al die mense wat Hy gemaak het.</span> <span class="verse"><a name="8">8</a>Dan gaan die wilde diere in skuilhoeke en bly in hulle lêplekke.</span> <span class="verse"><a name="9">9</a>Uit sy kamer kom die stormwind, en deur die wolkverstrooiers koue.</span> <span class="verse"><a name="10">10</a>Deur die asem van God word ys gegee, en die wye waters lê vas in die engte.</span> <span class="verse"><a name="11">11</a>Ja, met volheid van water belas Hy die wolke, en Hy strooi ver en wyd sy ligtende wolk;</span> <span class="verse"><a name="12">12</a>en dit skiet oral rond volgens sy bestel, sodat hulle alles doen wat Hy hulle beveel oor die wye wêreldrond:</span> <span class="verse"><a name="13">13</a>of tot 'n tugroede, of tot nut van sy aarde, of tot weldadigheid laat Hy dit sy doel vind.</span> <span class="verse"><a name="14">14</a>Luister hierna, o Job! Staan stil en gee ag op die wonders van God.</span> <span class="verse"><a name="15">15</a>Begryp u hoe God hulle bevel gee en die lig van sy wolk laat flikker?</span> <span class="verse"><a name="16">16</a>Begryp u iets van die gesweef van die wolke, van die wonders van die Volmaakte in kennis?</span> <span class="verse"><a name="17">17</a>U, wie se klere warm word as die aarde stil is vanweë die suidewind --</span> <span class="verse"><a name="18">18</a>kan u saam met Hom die hemel uitbrei wat vas is soos 'n gegote spieël?</span> <span class="verse"><a name="19">19</a>Onderrig ons wat ons aan Hom moet sê: ons kan niks voorbring vanweë die duisternis nie.</span> <span class="verse"><a name="20">20</a>Moet dit Hom vertel word dat ek wil spreek? Of het iemand ooit gesê dat hy vernietig wil word?</span> <span class="verse"><a name="21">21</a>En nou, 'n mens kan die lig nie aansien wat helder is in die hemel as die wind verbygegaan en dit skoongemaak het nie.</span> <span class="verse"><a name="22">22</a>Uit die Noorde kom goud te voorskyn, maar oor God is daar ontsagwekkende majesteit.</span> <span class="verse"><a name="23">23</a>Die Almagtige -- ons vind Hom nie; Hy is groot van krag, maar die reg en die volheid van geregtigheid krenk Hy nie.</span> <span class="verse"><a name="24">24</a>Daarom vrees die mense Hom; almal wat eiewys is, sien Hy nie aan nie.</span> </p></div</div></div></body></html>