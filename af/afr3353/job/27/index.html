<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/job/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/job">Job</a> &gt <strong>Chapter 27</strong></div><p><span class="verse"><a name="1">1</a>En Job het verder sy spreuk aangehef en gesê:</span> <span class="verse"><a name="2">2</a>So waar as God leef wat my my reg ontneem het, en die Almagtige wat my siel bitterheid aangedoen het --</span> <span class="verse"><a name="3">3</a>want my asem is nog heeltemal in my, en die lewensasem van God is in my neus --</span> <span class="verse"><a name="4">4</a>my lippe spreek geen onreg nie, en my tong verkondig geen bedrog nie!</span> <span class="verse"><a name="5">5</a>Dit is ver van my dat ek julle gelyk sou gee; totdat ek die asem uitblaas, sal ek my onskuld nie prysgee nie.</span> <span class="verse"><a name="6">6</a>Aan my geregtigheid hou ek vas en laat dit nie los nie; my hart veroordeel geeneen van my dae nie.</span> <span class="verse"><a name="7">7</a>My vyand moet dus verskyn as goddelose en my teëstander as kwaaddoener.</span> <span class="verse"><a name="8">8</a>Want wat is die verwagting van die goddelose as Hy afsny -- as God sy siel wegneem?</span> <span class="verse"><a name="9">9</a>Sal God sy geroep hoor as benoudheid oor hom kom?</span> <span class="verse"><a name="10">10</a>Of sal hy hom kan verlustig in die Almagtige, God altyd kan aanroep?</span> <span class="verse"><a name="11">11</a>Ek sal julle onderrig aangaande die hand van God; wat by die Almagtige is, sal ek nie verberg nie.</span> <span class="verse"><a name="12">12</a>Kyk, julle het dit almal self aanskou, en waarom koester julle dan 'n ydele hoop?</span> <span class="verse"><a name="13">13</a>D¡t is die deel van die goddelose mens by God en die erfdeel van die tiranne wat hulle van die Almagtige ontvang:</span> <span class="verse"><a name="14">14</a>as sy kinders baie word, is dit vir die swaard; en sy spruite word nie versadig met brood nie.</span> <span class="verse"><a name="15">15</a>Die wat van hom oorbly, word deur die pes begrawe, en sy weduwees ween nie.</span> <span class="verse"><a name="16">16</a>As hy silwer ophoop soos stof en klere aanskaf soos modder --</span> <span class="verse"><a name="17">17</a>hy skaf aan, maar die regverdige trek dit aan; en die onskuldige verdeel die silwer.</span> <span class="verse"><a name="18">18</a>Hy het sy huis gebou soos 'n mot en soos 'n skerm wat die oppasser maak.</span> <span class="verse"><a name="19">19</a>Ryk gaan hy lê, maar hy doen dit nie weer nie; hy maak sy oë oop en -- is nie meer nie.</span> <span class="verse"><a name="20">20</a>Verskrikkinge oorval hom soos waterstrome; in die nag voer 'n stormwind hom weg.</span> <span class="verse"><a name="21">21</a>Die oostewind tel hom op, en daar gaan hy; en dit storm hom weg uit sy plek.</span> <span class="verse"><a name="22">22</a>En God werp op hom af sonder verskoning, vir sy hand moet hy haastig vlug.</span> <span class="verse"><a name="23">23</a>Hulle klap oor hom in hul hande en spot hom weg uit sy plek.</span> </p></div</div></div></body></html>