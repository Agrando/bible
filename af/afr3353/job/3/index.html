<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/job/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/job">Job</a> &gt <strong>Chapter 3</strong></div><p><span class="verse"><a name="1">1</a>Daarna het Job sy mond oopgemaak en sy dag vervloek.</span> <span class="verse"><a name="2">2</a>En Job het begin en gesê:</span> <span class="verse"><a name="3">3</a>Mag die dag vergaan waarop ek gebore is, en die nag wat gesê het: 'n Seun is ontvang.</span> <span class="verse"><a name="4">4</a>Mag die dag duisternis wees; mag God nie na hom vra daarbo nie en geen ligglans oor hom skyn nie.</span> <span class="verse"><a name="5">5</a>Mag duisternis en doodskaduwee hom opeis, 'n wolkgevaarte oor hom gaan lê, dagverduisteringe hom verskrik.</span> <span class="verse"><a name="6">6</a>Daardie nag -- mag donkerheid hom wegruk, mag hy nie bly wees onder die dae van die jaar, in die getal van die maande nie kom nie.</span> <span class="verse"><a name="7">7</a>Ja, mag die nag onvrugbaar wees, geen gejubel tot hom deurdring nie.</span> <span class="verse"><a name="8">8</a>Mag die dagvervloekers hom verwens, hulle wat die kuns verstaan om die Levi tan op te hits.</span> <span class="verse"><a name="9">9</a>Mag die sterre van sy môre skemering verduister word; mag hy wag op lig, maar tevergeefs, en die ooglede van die dageraad nie sien nie.</span> <span class="verse"><a name="10">10</a>Omdat hy vir my nie toegesluit het die deure van die moederskoot nie en moeite vir my oë nie verberg het nie.</span> <span class="verse"><a name="11">11</a>Waarom het ek nie gesterf by die geboorte, nie uitgegaan uit die moederskoot en die asem uitgeblaas nie?</span> <span class="verse"><a name="12">12</a>Waarom het knieë my teëgekom, en waarom borste, dat ek moes drink?</span> <span class="verse"><a name="13">13</a>Want dan sou ek daar gelê en stil gewees het; ek sou geslaap, ek sou dan rus gehad het,</span> <span class="verse"><a name="14">14</a>saam met konings en raadsmanne van die aarde, wat puinhope weer opgebou het vir hulleself;</span> <span class="verse"><a name="15">15</a>of saam met vorste wat goud besit, wat hulle huise met silwer gevul het.</span> <span class="verse"><a name="16">16</a>Of ek sou, soos 'n weggestopte misgeboorte, nie bestaan het nie, soos kinders wat die lig nie gesien het nie.</span> <span class="verse"><a name="17">17</a>Daar hou die goddelose op met woel, en daar rus hulle wie se kragte uitgeput is.</span> <span class="verse"><a name="18">18</a>Die gevangenes is almal saam gerus; hulle hoor die stem van die drywer nie.</span> <span class="verse"><a name="19">19</a>Klein en groot is daar gelyk, en die slaaf is vry van sy heer.</span> <span class="verse"><a name="20">20</a>Waarom gee Hy lig aan die ellendige en lewe aan die wat verbitterd is van siel;</span> <span class="verse"><a name="21">21</a>wat wag op die dood, en hy kom nie; en meer na hom grawe as na verborge skatte;</span> <span class="verse"><a name="22">22</a>wat bly sou wees met gejuig, hulle sou verheug as hulle die graf kon vind?</span> <span class="verse"><a name="23">23</a>Waarom gee Hy lig aan 'n man wie se weg verborge is, 'n man wat deur God aan alle kante ingesluit is?</span> <span class="verse"><a name="24">24</a>Want soos my brood kom my gesug, en my gebrul word uitgestort soos water.</span> <span class="verse"><a name="25">25</a>As ek iets vreesliks vrees, kom dit oor my; en die ding waarvoor ek bang is, kom na my toe.</span> <span class="verse"><a name="26">26</a>Ek het geen kalmte en geen stilte en geen rus nie, of daar kom die onrus!</span> </p></div</div></div></body></html>