<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/job/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/job">Job</a> &gt <strong>Chapter 41</strong></div><p><span class="verse"><a name="1">1</a>Niemand is so vermetel, dat hy hom durf terg nie; wie is hy dan wat voor My sou standhou?</span> <span class="verse"><a name="2">2</a>Wie het eerste aan My gegee, dat Ek hom moet vergelde? Wat onder die ganse hemel is, is myne.</span> <span class="verse"><a name="3">3</a>Ek wil nie swyg oor sy lede en hoe dit staan met sy kragsvolheid en die skoonheid van sy uitrusting nie.</span> <span class="verse"><a name="4">4</a>Wie het die boonste van sy pantser opgelig? In sy dubbele gebit -- wie kan daarin deurdring?</span> <span class="verse"><a name="5">5</a>Die deure van sy gesig -- wie het dit geopen? Rondom sy tande is verskrikking.</span> <span class="verse"><a name="6">6</a>'n Voorwerp van trots is die groewe van die skilde, verseël met 'n vaste seël.</span> <span class="verse"><a name="7">7</a>Die een is so naby die ander, dat die wind daar nie tussenin kan kom nie.</span> <span class="verse"><a name="8">8</a>Hulle kleef aanmekaar, hou aanmekaar vas, onafskeibaar.</span> <span class="verse"><a name="9">9</a>Sy genies laat lig skitter, en sy oë is soos die ooglede van die dageraad.</span> <span class="verse"><a name="10">10</a>Uit sy mond kom fakkels, spat vuurvonke uit.</span> <span class="verse"><a name="11">11</a>Uit sy neusgate kom rook, soos uit 'n kokende pot met biesiesvuur daarby.</span> <span class="verse"><a name="12">12</a>Sy asem laat kole ontvlam, en 'n vlam gaan uit sy mond.</span> <span class="verse"><a name="13">13</a>In sy nek woon sterkte, en voor hom uit spring ontsteltenis.</span> <span class="verse"><a name="14">14</a>Die klompe van sy vleis is vas aanmekaar, aan hom vasgegiet, onbeweeglik.</span> <span class="verse"><a name="15">15</a>Sy hart is hard soos 'n klip, ja, hard soos die onderste meulsteen.</span> <span class="verse"><a name="16">16</a>As hy hom oplig, word die magtiges bang; van verbystering raak hulle buite hulself.</span> <span class="verse"><a name="17">17</a>Raak iemand hom met die swaard -- dit hou nie stand nie; geen spies, lans of assegaai nie.</span> <span class="verse"><a name="18">18</a>Yster is vir hom soos strooi; koper soos hout wat vergaan het.</span> <span class="verse"><a name="19">19</a>Die pyl laat hom nie vlug nie; slingerstene word vir hom soos stoppels.</span> <span class="verse"><a name="20">20</a>Knopkieries is vir hom soos stoppels, en hy lag oor die gesuis van die lans.</span> <span class="verse"><a name="21">21</a>Onderaan hom is spits skerwe: hy sprei 'n ware dorsslee uit op die modder.</span> <span class="verse"><a name="22">22</a>Hy laat die diepte kook soos 'n pot; die waterplas maak by soos 'n kokende salfpot.</span> <span class="verse"><a name="23">23</a>Agter hom verlig hy die pad: 'n mens sou die watervloed aansien vir grys hare.</span> <span class="verse"><a name="24">24</a>Sy gelyke is daar op die aarde nie, die skepsel sonder vrees.</span> <span class="verse"><a name="25">25</a>Hy kyk alles aan wat hoog is; hy is koning oor al die trotse roofdiere.</span> </p></div</div></div></body></html>