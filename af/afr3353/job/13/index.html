<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/job/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/job">Job</a> &gt <strong>Chapter 13</strong></div><p><span class="verse"><a name="1">1</a>Kyk, alles het my oog gesien, my oor gehoor en opgemerk.</span> <span class="verse"><a name="2">2</a>Wat julle weet, weet ek ook: ek staan nie vir julle terug nie.</span> <span class="verse"><a name="3">3</a>Maar ,k sal met die Almagtige spreek, en ek verlang om te pleit by God.</span> <span class="verse"><a name="4">4</a>Maar julle pleister met leuens, kwaksalwers is julle almal.</span> <span class="verse"><a name="5">5</a>Ag, as julle maar heeltemal sou swyg -- dan sou dit vir julle wysheid wees!</span> <span class="verse"><a name="6">6</a>Hoor tog na my verantwoording, en luister na die aanvalle van my lippe.</span> <span class="verse"><a name="7">7</a>Wil julle, tot verdediging van God, onreg spreek en ten behoewe van Hom bedrog laat hoor?</span> <span class="verse"><a name="8">8</a>Wil julle vir Hom partydig wees? Of wil julle vir God pleit?</span> <span class="verse"><a name="9">9</a>Sal dit goed wees as Hy julle ondersoek? Of wil julle Hom bedrieg soos 'n mens bedrieg word?</span> <span class="verse"><a name="10">10</a>Hy sal julle sekerlik straf as julle in die geheim partydig is.</span> <span class="verse"><a name="11">11</a>Sal sy hoogheid julle nie verskrik nie, en die skrik vir Hom julle nie oorval nie?</span> <span class="verse"><a name="12">12</a>Julle kernspreuke is spreuke van as, julle skanse word skanse van klei.</span> <span class="verse"><a name="13">13</a>Laat my met rus; dan wil ,k spreek; laat dan oor my kom wat wil.</span> <span class="verse"><a name="14">14</a>Waarom sou ek my vlees in my tande neem en my lewe neerlê in my hand?</span> <span class="verse"><a name="15">15</a>Kyk, al wil Hy my ombring -- ek hoop op Hom; ek sal tog my wandel voor sy aangesig bepleit.</span> <span class="verse"><a name="16">16</a>Ook is dit my tot heil dat 'n goddelose voor sy aangesig nie sal kom nie.</span> <span class="verse"><a name="17">17</a>Luister goed na my rede en gee gehoor aan my verklaring.</span> <span class="verse"><a name="18">18</a>Kyk tog, ek dra die regsaak voor; ek weet dat ,k reg sal hê.</span> <span class="verse"><a name="19">19</a>Wie durf my dan bestry? Ja, dan sou ek swyg en sterwe.</span> <span class="verse"><a name="20">20</a>Moet my net twee dinge nie aandoen nie, dan sal ek my vir u aangesig nie verberg nie:</span> <span class="verse"><a name="21">21</a>trek u hand weg van my af, en laat die skrik vir U my nie beangstig nie.</span> <span class="verse"><a name="22">22</a>Klaag dan maar aan, en ,k sal antwoord; of ek sal spreek, en gee U my antwoord.</span> <span class="verse"><a name="23">23</a>Hoeveel is my ongeregtighede en sondes; maak my my oortreding en sonde bekend.</span> <span class="verse"><a name="24">24</a>Waarom verberg U u aangesig en hou my vir 'n vyand van U?</span> <span class="verse"><a name="25">25</a>Wil U 'n verwaaide blaar skrik aanja en die droë stoppel agtervolg,</span> <span class="verse"><a name="26">26</a>dat U bitter dinge oor my beskik en my die ongeregtighede van my jeug laat erwe,</span> <span class="verse"><a name="27">27</a>en dat U my voete in die blok sit en al my paaie bewaak? U trek vir U 'n streep om die sole van my voete;</span> <span class="verse"><a name="28">28</a>en d¡t iemand wat verval soos hout wat weggevreet is, soos 'n kleed wat die mot verteer.</span> </p></div</div></div></body></html>