<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/job/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/job">Job</a> &gt <strong>Chapter 39</strong></div><p><span class="verse"><a name="1">1</a>Kan jy prooi jag vir die leeuin? Of die honger van die jong leeus stil maak</span> <span class="verse"><a name="2">2</a>as hulle neerbuig in die lêplekke, klaar sit in die skuilplek om te loer?</span> <span class="verse"><a name="3">3</a>Wie berei vir die kraai sy spys as sy kleintjies roep tot God, ronddwaal by gebrek aan voedsel?</span> <span class="verse"><a name="4">4</a>Weet jy die tyd as die steenbokke lam? Neem jy dit waar as die takbokooie voortbring?</span> <span class="verse"><a name="5">5</a>Tel jy die maande wat hulle dragtig is? En weet jy die tyd dat hulle lam?</span> <span class="verse"><a name="6">6</a>Hulle buig hul krom, bring hulle kleintjies voort -- weg is hulle weë!</span> <span class="verse"><a name="7">7</a>Hulle kleintjies word sterk, word groot in die veld, loop weg en kom na hulle nie terug nie.</span> <span class="verse"><a name="8">8</a>Wie het die wilde-esel so vry laat loop? En wie het die bande van die woestyn-esel losgemaak?</span> <span class="verse"><a name="9">9</a>Vir hom het Ek die wildernis sy huis gemaak en die brak land sy woonplek.</span> <span class="verse"><a name="10">10</a>Hy lag oor die gewoel van die stad; die geskreeu van die drywer hoor hy nie.</span> <span class="verse"><a name="11">11</a>Die omgewing van die berge is sy weiveld; en al wat groen is, soek hy uit.</span> <span class="verse"><a name="12">12</a>Sal die buffel gewillig wees om jou te dien? Of sal hy vernag by jou krip?</span> <span class="verse"><a name="13">13</a>Kan jy die buffel aan die ploegvoor bind met sy trektou? Of sal hy die laagtes agter jou eg?</span> <span class="verse"><a name="14">14</a>Sal jy op hom vertrou, omdat sy krag groot is? En aan hom jou arbeid oorlaat?</span> <span class="verse"><a name="15">15</a>Kan jy op hom reken, dat hy jou gesaaide sal inbring en bymekaarmaak op jou dorsvloer?</span> <span class="verse"><a name="16">16</a>Die vlerk van die volstruis klap vrolik. Is dit 'n sagaardige vleuel en veer?</span> <span class="verse"><a name="17">17</a>Want sy laat haar eiers op die grond lê en hou hulle warm op die grond;</span> <span class="verse"><a name="18">18</a>en vergeet dat 'n voet dit kan stukkend druk en die wilde diere van die veld dit kan vertrap.</span> <span class="verse"><a name="19">19</a>Hard behandel sy haar kleintjies asof dit nie hare is nie; is haar moeite tevergeefs -- sy is nie bekommerd nie.</span> <span class="verse"><a name="20">20</a>Want God het haar die wysheid ontsê en haar geen deel gegee aan die verstand nie.</span> <span class="verse"><a name="21">21</a>Wanneer sy haarself in die hoogte klap, lag sy oor die perd en sy ruiter.</span> <span class="verse"><a name="22">22</a>Gee jy aan die perd sterkte? Beklee jy sy nek met maanhare?</span> <span class="verse"><a name="23">23</a>Laat jy hom spring soos die sprinkaan? Sy trotse gesnuif is 'n verskrikking.</span> <span class="verse"><a name="24">24</a>Hy grawe in die laagte en is vrolik in sy krag; hy trek uit, die stryd tegemoet.</span> <span class="verse"><a name="25">25</a>Hy lag oor die vrees en word nie verskrik nie en draai nie om vir die swaard nie.</span> <span class="verse"><a name="26">26</a>Op hom rammel die pylkoker, die flikkerende spies en lans.</span> <span class="verse"><a name="27">27</a>Onstuimig en wild verslind hy die grond en staan nie stil as die basuin klink nie.</span> <span class="verse"><a name="28">28</a>By elke basuinstoot sê hy: Heag! En van ver ruik hy die oorlog, die donderroep van die leërowerstes en die oorlogsgeskreeu.</span> <span class="verse"><a name="29">29</a>Sweef die valk opwaarts deur jou verstand en sprei sy vlerke uit na die suide toe?</span> <span class="verse"><a name="30">30</a>Of vlieg die adelaar hoog op jou bevel en bou hy hoog sy nes? [ (Job 39:31) Op die rots woon hy en vernag hy, op die rotspunt en bergvesting. ] [ (Job 39:32) Daarvandaan loer hy op voedsel, sy oë kyk in die verte. ] [ (Job 39:33) Ook slurp sy kleintjies bloed, en waar gesneuweldes lê, daar is hy. ] [ (Job 39:34) En die HERE het Job geantwoord en gesê: ] [ (Job 39:35) Wil die berisper met die Almagtige twis? Laat hy wat God teregwys, hierop antwoord! ] [ (Job 39:36) Toe het Job die HERE geantwoord en gesê: ] [ (Job 39:37) Kyk, ek is te gering. Wat kan ek U antwoord? Ek lê my hand op my mond. ] [ (Job 39:38) Een maal het ek gespreek, maar sal nie meer antwoord nie; ja, twee maal, maar ek sal nie voortgaan nie. ]</span> </p></div</div></div></body></html>