<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/job/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/job">Job</a> &gt <strong>Chapter 6</strong></div><p><span class="verse"><a name="1">1</a>Maar Job het geantwoord en gesê:</span> <span class="verse"><a name="2">2</a>Ag, was my verdriet maar goed geweeg en my ongeluk meteens in 'n skaal opgehef!</span> <span class="verse"><a name="3">3</a>Ja, dan sou dit swaarder wees as die sand van die see; daarom is my woorde onbedagsaam.</span> <span class="verse"><a name="4">4</a>Want die pyle van die Almagtige is in my, waarvan my gees die gif indrink; die verskrikkinge van God stel hulle teen my op.</span> <span class="verse"><a name="5">5</a>Balk die wilde-esel by die grasspruitjies? Of bulk 'n bees by sy voer?</span> <span class="verse"><a name="6">6</a>Word iets wat laf is, sonder sout geëet? Of is daar smaak in die wit van 'n eier?</span> <span class="verse"><a name="7">7</a>My siel weier om dit aan te raak; dit is net soos my walglike spys.</span> <span class="verse"><a name="8">8</a>Ag, mag my bede maar uitkom, en mag God my verwagting maar gee!</span> <span class="verse"><a name="9">9</a>En mag dit God behaag om my te verpletter, sy hand uit te strek en my af te sny!</span> <span class="verse"><a name="10">10</a>Dan sou ek nog troos hê; ja, ek sou van vreugde opspring in onbarmhartige smart; want die woorde van die Heilige het ek nie verloën nie.</span> <span class="verse"><a name="11">11</a>Wat is my krag, dat ek sou kan wag; en wat my uiteinde, dat ek geduldig sou wees?</span> <span class="verse"><a name="12">12</a>Is my krag 'n krag van klip of my vlees van koper?</span> <span class="verse"><a name="13">13</a>Is ek dan nie hulpeloos in myself nie, en is redding nie vir my weggedrywe nie?</span> <span class="verse"><a name="14">14</a>Vir die moedelose moet daar liefde wees van die kant van sy vriend, ook al laat hy die vrees vir die Almagtige vaar.</span> <span class="verse"><a name="15">15</a>My broers het troueloos gehandel soos 'n spruit, soos die bedding van spruite wat wegloop,</span> <span class="verse"><a name="16">16</a>wat troebel is vanweë die ys, waarin die sneeu hom verberg --</span> <span class="verse"><a name="17">17</a>in die tyd van gloeihitte verdwyn hulle; as dit warm word, droog hulle op uit hul plek.</span> <span class="verse"><a name="18">18</a>Die paaie van hulle loop kronkelend weg en gaan heen in die wildernis en vergaan.</span> <span class="verse"><a name="19">19</a>Die karavane van Tema het uitgekyk, die reisigers van Skeba het daarop gewag.</span> <span class="verse"><a name="20">20</a>Hulle het beskaamd gestaan in hul vertroue; hulle het daarby gekom en was teleurgesteld.</span> <span class="verse"><a name="21">21</a>So het julle dan vir my niks geword nie: julle sien verskrikking, en julle het gevrees.</span> <span class="verse"><a name="22">22</a>Het ek dan gesê: Gee my iets? Of: Bring vir my 'n omkoopgeskenk uit julle vermoë?</span> <span class="verse"><a name="23">23</a>Of: Red my uit die hand van die teëstander? Of: Verlos my uit die hand van tiranne?</span> <span class="verse"><a name="24">24</a>Onderrig my, en ,k sal swyg; en maak my duidelik waarin ek my misgaan het.</span> <span class="verse"><a name="25">25</a>Hoe kragtig is opregte woorde, maar wat rig 'n bestraffing uit, van julle afkomstig?</span> <span class="verse"><a name="26">26</a>Dink julle om woorde te bestraf? Maar die woorde van 'n wanhopige is vir die wind!</span> <span class="verse"><a name="27">27</a>Ja, julle sou 'n wees uitloot en julle vriend verhandel.</span> <span class="verse"><a name="28">28</a>Maar nou, kyk my asseblief aan: ek sal julle waarlik nie in jul gesig belieg nie.</span> <span class="verse"><a name="29">29</a>Keer tog terug -- laat daar geen onreg wees nie! Ja, keer terug -- nog is my geregtigheid daar.</span> <span class="verse"><a name="30">30</a>Is daar onreg op my tong? Of kan my verhemelte nie die onheile onderskei nie?</span> </p></div</div></div></body></html>