<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/job/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/job">Job</a> &gt <strong>Chapter 7</strong></div><p><span class="verse"><a name="1">1</a>Het die mens nie 'n stryd op die aarde nie? En is sy dae nie soos die dae van 'n dagloner nie?</span> <span class="verse"><a name="2">2</a>Soos 'n slaaf wat hyg na die skaduwee, en soos 'n dagloner wat wag op sy werkloon,</span> <span class="verse"><a name="3">3</a>so het ek erfgenaam geword van maande van teleurstelling en is nagte van moeite vir my bestem.</span> <span class="verse"><a name="4">4</a>As ek gaan lê, dink ek: Wanneer sal ek opstaan? Maar die aand is lank, en ek word sat van al die omdraai tot die môre skemering toe.</span> <span class="verse"><a name="5">5</a>My vlees is bekleed met wurms en stofklonte; my vel trek opmekaar en etter dan weer.</span> <span class="verse"><a name="6">6</a>My dae is vinniger as 'n wewerspoel en verdwyn sonder verwagting.</span> <span class="verse"><a name="7">7</a>Bedink tog dat my lewe wind is; my oog sal die voorspoed nie weer sien nie.</span> <span class="verse"><a name="8">8</a>Die oog van hom wat my sien, sal my nie meer aanskou nie. U oë is op my -- en ek is daar nie!</span> <span class="verse"><a name="9">9</a>Die wolk verdwyn en gaan heen -- so kom hy nie weer op wat na die doderyk neerdaal nie.</span> <span class="verse"><a name="10">10</a>Hy sal nie meer teruggaan na sy huis nie, en sy plek sal hom nie meer ken nie.</span> <span class="verse"><a name="11">11</a>So wil dan ook ,k my mond nie hou nie, ek wil spreek in die benoudheid van my gees, ek wil klae in die bitterheid van my siel.</span> <span class="verse"><a name="12">12</a>Is ek 'n see, of 'n groot seedier, dat U 'n wag teen my opstel?</span> <span class="verse"><a name="13">13</a>As ek sê: My bed sal my troos, my slaapplek sal my klagte help dra,</span> <span class="verse"><a name="14">14</a>dan verskrik U my deur drome en ontstel my deur gesigte,</span> <span class="verse"><a name="15">15</a>sodat ek die verwurging verkies, die dood meer as hierdie geraamte van my.</span> <span class="verse"><a name="16">16</a>Ek verfoei my lewe. Nie vir altyd sal ek lewe nie: laat my met rus, want my dae is nietigheid.</span> <span class="verse"><a name="17">17</a>Wat is die mens, dat U hom so hoog stel en dat U op hom ag gee?</span> <span class="verse"><a name="18">18</a>En dat U hom elke môre soek, elke oomblik hom op die proef stel?</span> <span class="verse"><a name="19">19</a>Hoe lank sal U nie van my af wegkyk nie, my nie laat staan nie, totdat ek my speeksel insluk?</span> <span class="verse"><a name="20">20</a>As ek gesondig het, wat doen ek U aan, o Mensebewaker? Waarom het U my as mikpunt vir U opgestel, sodat ek myself tot 'n las is?</span> <span class="verse"><a name="21">21</a>En waarom vergeef U nie my oortreding en neem my ongeregtigheid nie weg nie? Want weldra sal ek in die stof lê; dan sal U my soek, maar ek sal daar nie wees nie.</span> </p></div</div></div></body></html>