<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/job/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/job">Job</a> &gt <strong>Chapter 28</strong></div><p><span class="verse"><a name="1">1</a>Want vir die silwer is daar 'n plek waar dit uitkom, en 'n plek vir die goud wat hulle uitwas.</span> <span class="verse"><a name="2">2</a>Yster word uit die grond gehaal, en koper word uit klip gegiet.</span> <span class="verse"><a name="3">3</a>'n Einde maak die mens aan die duisternis, en tot die uiterste grens deursoek hy die klip van donkerheid en doodskaduwee.</span> <span class="verse"><a name="4">4</a>Hy breek 'n mynskag, w,g van hom wat bo woon; hulle wat vergeet is deur die voet daarbo, hulle hang ver van mense af, hulle swaai heen en weer.</span> <span class="verse"><a name="5">5</a>Die aarde -- daar kom brood uit voort, maar daaronder word dit omgewoel soos deur vuur.</span> <span class="verse"><a name="6">6</a>Die klippe daarvan is die plek van saffiere, en dit bevat stoffies van goud.</span> <span class="verse"><a name="7">7</a>'n Pad wat die roofvoël nie ken nie, en die oog van die valk het dit nie gespeur nie;</span> <span class="verse"><a name="8">8</a>waar die trotse roofdiere nie op trap nie, waar die leeu nie oor stap nie.</span> <span class="verse"><a name="9">9</a>Hy slaan sy hand aan die klipharde rots, hy woel die berge van die wortel af om.</span> <span class="verse"><a name="10">10</a>In die rotse breek hy gange uit, en sy oog sien allerhande kosbare dinge.</span> <span class="verse"><a name="11">11</a>Hy stop waterare toe, dat hulle nie drup nie; en wat verborge was, bring hy aan die lig.</span> <span class="verse"><a name="12">12</a>Maar die wysheid -- waar word dit gevind? En waar is die plek van verstand?</span> <span class="verse"><a name="13">13</a>Die mens ken nie die waarde daarvan nie, en dit word in die land van die lewende nie gevind nie.</span> <span class="verse"><a name="14">14</a>Die wêreldvloed sê: In my is dit nie; en die see sê: By my is dit nie.</span> <span class="verse"><a name="15">15</a>Fyn goud kan daarvoor nie gegee word nie, en geen silwer as koopprys daarvan afgeweeg word nie.</span> <span class="verse"><a name="16">16</a>Die goud van Ofir weeg daar nie teen op nie, ook nie die kosbare onikssteen en saffier nie.</span> <span class="verse"><a name="17">17</a>Goud en glas kan daarmee nie vergelyk word nie, en vir goue voorwerpe ruil 'n mens dit nie.</span> <span class="verse"><a name="18">18</a>Korale en kristal kan nie genoem word nie, en die besit van wysheid is meer werd as korale.</span> <span class="verse"><a name="19">19</a>Die topaas van Kus kan daarmee nie vergelyk word nie, suiwer goud word daarteen nie opgeweeg nie.</span> <span class="verse"><a name="20">20</a>Die wysheid dan -- waar kom dit vandaan? En waar is die plek van die verstand?</span> <span class="verse"><a name="21">21</a>Ja, dit is verborge vir die oë van alles wat leef, en weggesteek vir die voëls van die hemel.</span> <span class="verse"><a name="22">22</a>Die plek van vertering en die dood sê: Met ons ore het ons die gerug daarvan gehoor.</span> <span class="verse"><a name="23">23</a>God weet die weg daarheen, en Hy ken die woonplek daarvan.</span> <span class="verse"><a name="24">24</a>Want Hy sien tot by die eindes van die aarde; alles wat onder die hemel is, aanskou Hy.</span> <span class="verse"><a name="25">25</a>Toe Hy vir die wind die gewig bepaal en die waters met die maat afgemeet het,</span> <span class="verse"><a name="26">26</a>toe Hy vir die reën 'n wet gestel het en 'n weg vir die onweerstraal,</span> <span class="verse"><a name="27">27</a>toe het Hy die wysheid gesien en dit verkondig; Hy het dit opgestel en dit ook deurvors.</span> <span class="verse"><a name="28">28</a>Maar aan die mens het Hy gesê: Kyk, die vrees van die HERE is wysheid; en om van die kwaad af te wyk, is verstand.</span> </p></div</div></div></body></html>