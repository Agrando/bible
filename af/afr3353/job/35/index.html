<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/job/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/job">Job</a> &gt <strong>Chapter 35</strong></div><p><span class="verse"><a name="1">1</a>Verder het El¡hu aangehef en gesê:</span> <span class="verse"><a name="2">2</a>Hou u dit vir reg, noem u dit: my geregtigheid voor God,</span> <span class="verse"><a name="3">3</a>dat u vra wat dit u baat? Wat help dit my meer as wanneer ek sou sondig?</span> <span class="verse"><a name="4">4</a>Âk sal u antwoord gee en aan u vriende saam met u.</span> <span class="verse"><a name="5">5</a>Kyk op na die hemel en sien, en aanskou die wolke wat hoog bo u is.</span> <span class="verse"><a name="6">6</a>As u sondig, watter skade is dit vir Hom? En is u oortredinge baie, wat kan u Hom daarmee aandoen?</span> <span class="verse"><a name="7">7</a>As u regverdig is, wat gee u aan Hom? Of wat kan Hy uit u hand aanneem?</span> <span class="verse"><a name="8">8</a>U goddeloosheid raak net 'n mens soos u, en u geregtigheid 'n mensekind.</span> <span class="verse"><a name="9">9</a>Vanweë die menigte van verdrukkinge skreeu hulle; hulle roep om hulp oor die geweld van die grotes.</span> <span class="verse"><a name="10">10</a>Maar niemand sê nie: Waar is God, my Maker, wat lofsange gee in die nag,</span> <span class="verse"><a name="11">11</a>wat ons meer leer as aan die diere van die aarde en ons wyser maak as die voëls van die hemel?</span> <span class="verse"><a name="12">12</a>Dan roep hulle, maar Hy antwoord nie, vanweë die trotsheid van die kwaaddoeners.</span> <span class="verse"><a name="13">13</a>Sekerlik, na nietige klagte luister God nie, en die Almagtige slaan daar geen ag op nie.</span> <span class="verse"><a name="14">14</a>Hoeveel minder as u sê u sien Hom nie! Die regsaak is voor Hom: wag dan op Hom.</span> <span class="verse"><a name="15">15</a>Maar nou, omdat sy toorn nie straf nie, en Hy nie grootliks ag gee op oormoed nie,</span> <span class="verse"><a name="16">16</a>maak Job sy mond wyd oop in nietige gepraat, vermenigvuldig hy woorde sonder kennis.</span> </p></div</div></div></body></html>