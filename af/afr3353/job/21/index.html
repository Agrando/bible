<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/job/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/job">Job</a> &gt <strong>Chapter 21</strong></div><p><span class="verse"><a name="1">1</a>Maar Job het geantwoord en gesê:</span> <span class="verse"><a name="2">2</a>Luister goed na my rede, en laat dit die vertroostinge wees wat julle aanbied.</span> <span class="verse"><a name="3">3</a>Verdra my, dat ek ook kan spreek; en nadat ek gespreek het, kan jy spot.</span> <span class="verse"><a name="4">4</a>Wat my aangaan, geld my geklaag dan 'n mens? Of waarom sou ek nie ongeduldig word nie?</span> <span class="verse"><a name="5">5</a>Kyk my aan, en wees verskrik; en lê die hand op die mond.</span> <span class="verse"><a name="6">6</a>Ja, as ek daaraan dink, is ek glad verslae, en verskrikking gryp my vlees aan.</span> <span class="verse"><a name="7">7</a>Waarom bly die goddelose lewe, word hulle oud, ja, neem hulle toe in krag?</span> <span class="verse"><a name="8">8</a>Hulle nakomelinge bestaan voor hulle in hul gemeenskap, en hul spruite voor hulle oë.</span> <span class="verse"><a name="9">9</a>Hul huise het vrede, sonder skrik; en die roede van God is op hulle nie.</span> <span class="verse"><a name="10">10</a>Sy stier bespring en mis nie; sy koei kalf en het geen misdrag nie.</span> <span class="verse"><a name="11">11</a>Hulle laat hul jong seuns loop soos 'n trop kleinvee, en hul kinders spring rond.</span> <span class="verse"><a name="12">12</a>Hulle sing by die tamboeryn en siter en is bly by die klank van die fluit.</span> <span class="verse"><a name="13">13</a>In voorspoed slyt hulle hul dae, en in 'n oomblik sink hulle in die doderyk af.</span> <span class="verse"><a name="14">14</a>Tog het hulle tot God gesê: Bly ver van ons af; en: In die kennis van u weë het ons geen behae nie.</span> <span class="verse"><a name="15">15</a>Wat is die Almagtige dat ons Hom sou dien? En wat baat dit ons dat ons biddend by Hom aandring?</span> <span class="verse"><a name="16">16</a>Hoe selde gaan die lamp van die goddelose dood en oorval hul ondergang hulle! Deel Hy smarte uit in sy toorn,</span> <span class="verse"><a name="17">17</a>word hulle soos strooi voor die wind, en soos kaf wat die stormwind wegvoer?</span> <span class="verse"><a name="18">18</a>Julle sê: God spaar sy onheil vir sy kinders op. Ek sê: Hy moes dit aan homself vergeld, dat hy kan voel!</span> <span class="verse"><a name="19">19</a>Sy eie oë moes sy ongeluk sien, en s,lf moes hy drink van die grimmigheid van die Almagtige.</span> <span class="verse"><a name="20">20</a>Want wat gee hy om sy huis n  hom as die getal van sy maande afgesny is?</span> <span class="verse"><a name="21">21</a>Wil iemand aan God kennis leer, Hom wat die hemelse wesens oordeel?</span> <span class="verse"><a name="22">22</a>Die een sterwe in volkome geluk, heeltemal gerus en tevrede.</span> <span class="verse"><a name="23">23</a>Sy emmers is vol melk, en die murg van sy gebeente word deur en deur bevogtig.</span> <span class="verse"><a name="24">24</a>Die ander daarenteen sterwe met bitterheid van siel sonder dat hy van die goeie geniet het.</span> <span class="verse"><a name="25">25</a>Saam lê hulle in die stof, en die wurms oordek hulle.</span> <span class="verse"><a name="26">26</a>Kyk, ek ken julle gedagtes en die slim planne waarmee julle gewelddadig teen my optree.</span> <span class="verse"><a name="27">27</a>As julle sê: Waar is die huis van die tiran, en waar die woontent van die goddelose --</span> <span class="verse"><a name="28">28</a>het julle dan nie navraag gedoen by die reisigers nie hulle bewyse kan julle tog nie loën nie!:</span> <span class="verse"><a name="29">29</a>dat die kwaaddoeners gespaar word op die dag van ondergang, dat hulle weggelei word op die dag van grimmigheid?</span> <span class="verse"><a name="30">30</a>Wie gee hom openlik sy gedrag te kenne; en het hy gehandel -- wie sal hom dit vergeld?</span> <span class="verse"><a name="31">31</a>Dan word hy na die graf gebring, en hulle sorg vir sy grafheuwel.</span> <span class="verse"><a name="32">32</a>Sag lê op hom die kluite van die dal; en agter hom trek al die mense aan soos daar ontelbares voor hom gewees het.</span> <span class="verse"><a name="33">33</a>Hoe troos julle my dan op so 'n nietige manier? En julle antwoorde -- net troubreuk bly oor!</span> </p></div</div></div></body></html>