<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/job/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/job">Job</a> &gt <strong>Chapter 5</strong></div><p><span class="verse"><a name="1">1</a>Roep maar -- is daar iemand wat jou antwoord gee? En na wie van die heiliges sal jy gaan?</span> <span class="verse"><a name="2">2</a>Want verbitterdheid vermoor die dwaas, en naywer maak die domme dood.</span> <span class="verse"><a name="3">3</a>Ek self het gesien hoe 'n dwaas wortel skiet; maar skielik het ek sy woning vervloek.</span> <span class="verse"><a name="4">4</a>Ver is sy kinders van geluk; en hulle word verbrysel in die poort sonder dat iemand red.</span> <span class="verse"><a name="5">5</a>Wat hy geoes het, eet die hongerige op, en die haal dit selfs uit die doringheining uit; en die ondergang hyg na hulle rykdom.</span> <span class="verse"><a name="6">6</a>Want onheil kom nie voort uit die stof, en moeite spruit nie uit die grond nie.</span> <span class="verse"><a name="7">7</a>Maar die mens word vir moeite gebore soos die vonke boontoe vlieg.</span> <span class="verse"><a name="8">8</a>Maar wat my aangaan, ek sou na God vra en my saak aan die Godheid voorlê,</span> <span class="verse"><a name="9">9</a>aan Hom wat groot dinge doen en ondeurgrondelike, wonders sonder getal;</span> <span class="verse"><a name="10">10</a>wat reën gee oor die aarde en waters uitstuur oor die velde;</span> <span class="verse"><a name="11">11</a>om nederiges op 'n hoogte te stel daarbo; en die wat in die rou is, verkry die hoogste geluk.</span> <span class="verse"><a name="12">12</a>Hy wat die planne van listige mense verydel, sodat hulle hande niks kan uitrig wat standhou nie;</span> <span class="verse"><a name="13">13</a>wat die wyse manne vang in hulle listigheid, en die raad van die slinkse mense misluk van haastigheid.</span> <span class="verse"><a name="14">14</a>Oordag stuit hulle op duisternis, en soos in die nag tas hulle rond op die middag.</span> <span class="verse"><a name="15">15</a>So verlos Hy dan van die swaard wat kom uit hulle mond, en die behoeftige uit die hand van die sterk man.</span> <span class="verse"><a name="16">16</a>So is daar dan verwagting vir die arme; en ongeregtigheid hou die mond toe.</span> <span class="verse"><a name="17">17</a>Kyk, gelukkig is die man wat God kasty; verwerp daarom die tugtiging van die Almagtige nie.</span> <span class="verse"><a name="18">18</a>Want Hy doen smart aan, maar verbind ook; Hy verbrysel, maar sy hande maak gesond.</span> <span class="verse"><a name="19">19</a>In ses benoudhede sal Hy jou red, ja, in sewe sal geen onheil jou tref nie.</span> <span class="verse"><a name="20">20</a>In hongersnood verlos Hy jou van die dood en in die oorlog uit die mag van die swaard.</span> <span class="verse"><a name="21">21</a>As die tong g,sel, word jy weggesteek; en jy hoef nie te vrees vir verwoesting as dit kom nie.</span> <span class="verse"><a name="22">22</a>Oor verwoesting en broodsgebrek sal jy lag, en vir die wilde diere van die aarde hoef jy nie te vrees nie.</span> <span class="verse"><a name="23">23</a>Want met die klippe van die veld is jou verbond, en die wilde diere van die veld is met jou bevriend.</span> <span class="verse"><a name="24">24</a>En jy sal uitvind dat jou tent in vrede is; en as jy op jou woonplek rondkyk, sal jy niks vermis nie.</span> <span class="verse"><a name="25">25</a>Ook sal jy uitvind dat jou kroos talryk is en jou nakomelinge soos die plante van die aarde.</span> <span class="verse"><a name="26">26</a>Op rype leeftyd sal jy na die graf gaan, soos 'n koringgerf ingebring word op sy tyd.</span> <span class="verse"><a name="27">27</a>Kyk, dit het ons nagespeur, so is dit; hoor dit, en neem jy dit ter harte.</span> </p></div</div></div></body></html>