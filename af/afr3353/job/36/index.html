<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/job/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/job">Job</a> &gt <strong>Chapter 36</strong></div><p><span class="verse"><a name="1">1</a>En El¡hu het voortgegaan en gesê:</span> <span class="verse"><a name="2">2</a>Wag 'n bietjie op my, en ek sal u inlig; want daar is nog genoeg te sê tot eer van God.</span> <span class="verse"><a name="3">3</a>Ek sal my kennis van ver af ophaal en aan my Skepper reg verskaf.</span> <span class="verse"><a name="4">4</a>Want waarlik, my woorde is geen leuens nie; een wat volkome is in kennis, is by u.</span> <span class="verse"><a name="5">5</a>Kyk, God is geweldig, nogtans ag Hy niks gering nie -- geweldig deur krag van verstand.</span> <span class="verse"><a name="6">6</a>Hy laat die goddelose nie lewe nie, maar aan die ellendiges verskaf Hy reg.</span> <span class="verse"><a name="7">7</a>Hy trek sy oë nie af van die regverdige nie, maar by konings op die troon laat Hy hulle sit vir altyd, sodat hulle verhoog is.</span> <span class="verse"><a name="8">8</a>Maar as hulle in kettings geklink is, gevang word in bande van ellende,</span> <span class="verse"><a name="9">9</a>dan gee Hy aan hulle hul dade te kenne en hul oortredinge, dat hul gedrag hoogmoedig was;</span> <span class="verse"><a name="10">10</a>dan open Hy hulle oor vir die tugtiging en sê dat hulle moet terugkeer van ongeregtigheid.</span> <span class="verse"><a name="11">11</a>As hulle luister en Hom dien, dan bring hulle hul dae deur in voorspoed en hul jare in aangenaamheid.</span> <span class="verse"><a name="12">12</a>Maar as hulle nie luister nie, dan kom hulle om deur die spies, en hulle blaas die asem uit sonder kennis.</span> <span class="verse"><a name="13">13</a>Maar die goddelose van hart koester nyd; hulle roep nie om hulp as Hy hulle bind nie.</span> <span class="verse"><a name="14">14</a>So sterwe dan hulle siel in die jeug en hulle lewe soos die van skandseuns.</span> <span class="verse"><a name="15">15</a>Hy red die ellendige deur sy ellende en open hulle oor deur verdrukking.</span> <span class="verse"><a name="16">16</a>So lok Hy u dan ook uit die mond van die nood na 'n onbeperkte ruimte en na die behaaglikheid van u tafel wat vol is van vetspys.</span> <span class="verse"><a name="17">17</a>Maar u is vol van die oordeel oor die goddelose: oordeel en strafgerig sal u aangryp.</span> <span class="verse"><a name="18">18</a>Want pas op dat woede u nie verlok by die bestraffing en die grootheid van die losprys u nie verlei nie.</span> <span class="verse"><a name="19">19</a>Sal Hy u geroep om hulp voorbring waar daar geen nood is nie, en alle moontlike kragsinspanning van u?</span> <span class="verse"><a name="20">20</a>Smag nie na die oordeelsnag wat volke wegneem uit hulle plek nie.</span> <span class="verse"><a name="21">21</a>Neem u in ag, wend u nie tot ongeregtigheid nie; want dit verkies u liewer as ellende.</span> <span class="verse"><a name="22">22</a>Kyk, God handel verhewe in sy krag; wie is 'n leermeester soos Hy?</span> <span class="verse"><a name="23">23</a>Wie het Hom sy weg voorgeskrywe? En wie het gesê: U het onreg gedoen?</span> <span class="verse"><a name="24">24</a>Dink daaraan dat u sy werk moet verheerlik waar die mense van sing.</span> <span class="verse"><a name="25">25</a>Al die mense sien dit met welgevalle aan, die sterfling aanskou dit van ver.</span> <span class="verse"><a name="26">26</a>Kyk, God is groot en onbegryplik vir ons; die getal van sy jare is onnaspeurlik.</span> <span class="verse"><a name="27">27</a>Want Hy trek waterdruppels af; hulle sif neer by sy mistige weer as reën</span> <span class="verse"><a name="28">28</a>wat die wolke laat neerstroom, laat afdrup op baie mense.</span> <span class="verse"><a name="29">29</a>Ja, kan iemand die uitspreiding van die wolke verstaan, die gekraak van sy hut?</span> <span class="verse"><a name="30">30</a>Kyk, Hy sprei sy lig oor Hom uit, en die dieptes van die see oordek Hy.</span> <span class="verse"><a name="31">31</a>Want daarmee oordeel Hy die volke, gee Hy voedsel in oorvloed.</span> <span class="verse"><a name="32">32</a>Altwee sy hande oordek Hy met weerlig en gee daaraan bevel teen die aanvaller.</span> <span class="verse"><a name="33">33</a>Sy donderstem kondig Hom aan, die vee selfs dat Hy optrek.</span> </p></div</div></div></body></html>