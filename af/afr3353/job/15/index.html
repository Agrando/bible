<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/job/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/job">Job</a> &gt <strong>Chapter 15</strong></div><p><span class="verse"><a name="1">1</a>Toe het Âlifas, die Temaniet, geantwoord en gesê:</span> <span class="verse"><a name="2">2</a>Sal 'n wyse man met winderige wetenskap antwoord gee en sy buik vul met oostewind --</span> <span class="verse"><a name="3">3</a>deur te pleit met woorde wat nie baat en met beweringe waarmee hy niks uitrig nie?</span> <span class="verse"><a name="4">4</a>Ja, jy breek die Godsvrees af en verstoor die stille oordenking voor die aangesig van God.</span> <span class="verse"><a name="5">5</a>Want jou ongeregtigheid gee onderrig aan jou mond, en jy kies die taal van die listiges.</span> <span class="verse"><a name="6">6</a>Jou eie mond veroordeel jou, en nie ek nie; ja, jou eie lippe getuig teen jou.</span> <span class="verse"><a name="7">7</a>Is jy die eerste as mens gebore en voor die heuwels in die wêreld gebring?</span> <span class="verse"><a name="8">8</a>Het jy in die raad van God afgeluister en die wysheid na jou toe getrek?</span> <span class="verse"><a name="9">9</a>Wat weet jy wat ons nie weet nie? Wat verstaan jy wat in ons nie is nie?</span> <span class="verse"><a name="10">10</a>Ook is daar grys hare, ook bejaardes onder ons, ryker in dae as jou vader.</span> <span class="verse"><a name="11">11</a>Is die vertroostinge van God vir jou te min, en 'n woord met sagtheid jou toegespreek?</span> <span class="verse"><a name="12">12</a>Waarom sleep jou hart jou weg? En waarom flikker jou oë so --</span> <span class="verse"><a name="13">13</a>dat jy jou toorn rig teen God en sulke woorde uit jou mond laat uitgaan?</span> <span class="verse"><a name="14">14</a>Wat is die mens, dat hy rein sou wees? En hy wat uit 'n vrou gebore is, dat hy regverdig sou wees?</span> <span class="verse"><a name="15">15</a>Kyk, in sy heiliges stel Hy geen vertroue nie; ja, die hemele is nie rein in sy oë nie;</span> <span class="verse"><a name="16">16</a>hoeveel minder die afskuwelike en ontaarde, die mens wat onreg drink soos water!</span> <span class="verse"><a name="17">17</a>Ek wil jou inlig, luister na my; en wat ek gesien het, wil ek vertel;</span> <span class="verse"><a name="18">18</a>wat die wyse manne verkondig sonder om iets te verberg, van hulle vaders af oorgelewer;</span> <span class="verse"><a name="19">19</a>aan hulle alleen was die land gegee, en geen vreemdeling het nog onder hulle deurgetrek nie.</span> <span class="verse"><a name="20">20</a>Al sy dae leef die goddelose in angs, ja, al die jare deur wat vir die tiran bepaal is.</span> <span class="verse"><a name="21">21</a>Skrikgeluide is in sy ore; in volle vrede oorval die verwoester hom.</span> <span class="verse"><a name="22">22</a>Hy glo nie dat hy uit die duisternis sal terugkeer nie; en hy is bestemd vir die swaard.</span> <span class="verse"><a name="23">23</a>Hy dwaal rond en soek brood. Waar is dit? Hy weet dat gereed is, ophande, die dag van duisternis.</span> <span class="verse"><a name="24">24</a>Benoudheid en angs verskrik hom; dit oorweldig hom soos 'n koning wat gereed staan vir die aanval,</span> <span class="verse"><a name="25">25</a>omdat hy sy hand uitgesteek het teen God en die Almagtige getrotseer het</span> <span class="verse"><a name="26">26</a>omdat hy sy gesig met sy vet oordek en 'n vetlaag op sy heupe gevorm het,</span> <span class="verse"><a name="27">27</a>en verdelgde stede bewoon het, huise wat nie bewoon moes word nie, wat bestem was om puinhope te bly.</span> <span class="verse"><a name="28">28</a>Hy bly nie ryk en sy vermoë hou nie stand nie, en hulle besitting buig nie soos koringare na die aarde toe nie.</span> <span class="verse"><a name="29">29</a>Hy ontvlug nie die duisternis nie, die vlam laat sy spruit verdroog, en hy vergaan deur die geblaas van die mond van God.</span> <span class="verse"><a name="30">30</a>Laat hom nie vertrou op nietigheid nie -- hy kom bedroë uit! -- want nietigheid sal sy vergelding wees.</span> <span class="verse"><a name="31">31</a>Voor sy tyd word dit vervul, en sy palmtak bly nie meer groen nie.</span> <span class="verse"><a name="32">32</a>Hy skud sy onryp druiwe af soos 'n wingerdstok en gooi sy bloeisel af soos 'n olyfboom.</span> <span class="verse"><a name="33">33</a>Want die bende van die goddelose is onvrugbaar, en vuur verteer die tente van omkopery.</span> <span class="verse"><a name="34">34</a>Hulle is swanger van moeite en baar onheil; en hulle skoot bring bedrog voort.</span> </p></div</div></div></body></html>