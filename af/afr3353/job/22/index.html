<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/job/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/job">Job</a> &gt <strong>Chapter 22</strong></div><p><span class="verse"><a name="1">1</a>Toe het Âlifas, die Temaniet, geantwoord en gesê:</span> <span class="verse"><a name="2">2</a>Kan 'n man aan God 'n diens bewys? Nee, aan homself bewys die verstandige 'n diens.</span> <span class="verse"><a name="3">3</a>Het die Almagtige daar belang by dat jy regverdig is? Of is dit voordeel vir Hom dat jy onberispelik wandel?</span> <span class="verse"><a name="4">4</a>Is dit oor jou Godsvrees dat Hy jou bestraf, dat Hy met jou na die gereg gaan?</span> <span class="verse"><a name="5">5</a>Is jou boosheid nie groot en jou ongeregtighede nie sonder einde nie?</span> <span class="verse"><a name="6">6</a>Want jy het pand geneem van jou broers sonder noodsaak, en die klere van die naaktes het jy uitgetrek.</span> <span class="verse"><a name="7">7</a>Aan die vermoeide het jy geen water gegee om te drink nie, en aan die hongerige het jy die brood onthou.</span> <span class="verse"><a name="8">8</a>Maar aan die man van geweld -- aan hom behoort die land; en die aansienlike -- hy moet daarin woon!</span> <span class="verse"><a name="9">9</a>Weduwees het jy met leë hande weggestuur, en die arms van die wese is verbrysel.</span> <span class="verse"><a name="10">10</a>Daarom is daar vangnette rondom jou en maak die vrees jou skielik skrik.</span> <span class="verse"><a name="11">11</a>Of sien jy die duisternis nie en die oorvloed van waters wat jou bedek?</span> <span class="verse"><a name="12">12</a>Is God nie hemelhoog nie? En aanskou hoe hoog die hoogste sterre staan.</span> <span class="verse"><a name="13">13</a>Maar jy sê: Wat weet God? Kan Hy deur donkerheid heen strafgerig hou?</span> <span class="verse"><a name="14">14</a>Wolke is 'n bedekking vir Hom, sodat Hy nie sien nie; en oor die hemelgewelf wandel Hy.</span> <span class="verse"><a name="15">15</a>Wil jy die pad van die ou tyd hou, wat die kwaaddoeners bewandel het,</span> <span class="verse"><a name="16">16</a>wat gegryp is voor die tyd, wie se grondslag uitgegiet is soos 'n stroom,</span> <span class="verse"><a name="17">17</a>wat tot God gesê het: Bly ver van ons af! en: Wat kan die Almagtige ons aandoen?</span> <span class="verse"><a name="18">18</a>En tog het Hy hulle huise gevul met wat goed is. Maar die gesindheid van die goddelose is ver van my!</span> <span class="verse"><a name="19">19</a>Die regverdiges sien dit en is bly, en die onskuldige spot met hulle en sê:</span> <span class="verse"><a name="20">20</a>Waarlik, ons teëstander is verdelg; en wat hulle laat oorbly het, het die vuur verteer.</span> <span class="verse"><a name="21">21</a>Sluit tog vriendskap met Hom, sodat jy vrede kan hê; daardeur sal goeie dinge oor jou kom.</span> <span class="verse"><a name="22">22</a>Neem tog uit sy mond onderrig aan, en lê sy woorde weg in jou hart.</span> <span class="verse"><a name="23">23</a>As jy tot die Almagtige terugkeer, sal jy gebou word; as jy die onreg verwyder uit jou tent.</span> <span class="verse"><a name="24">24</a>En gooi die gouderts in die stof en tussen die rotse van die spruite die goud van Ofir.</span> <span class="verse"><a name="25">25</a>Dan sal die Almagtige jou gouderts wees en stawe silwer vir jou.</span> <span class="verse"><a name="26">26</a>Want dan sal jy in die Almagtige jou verlustig en jou aangesig tot God ophef.</span> <span class="verse"><a name="27">27</a>Jy sal tot Hom bid, en Hy sal jou verhoor; en jy sal jou geloftes betaal.</span> <span class="verse"><a name="28">28</a>Besluit jy iets, dan kom dit tot stand; en oor jou weë skyn 'n lig.</span> <span class="verse"><a name="29">29</a>As die afdraand loop, dan sê jy: Boontoe! En hom wat neerslagtig is, verlos Hy.</span> <span class="verse"><a name="30">30</a>Hy red selfs hom wat nie onskuldig is nie: ja, hy word gered deur die reinheid van jou hande.</span> </p></div</div></div></body></html>