<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/job/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/job">Job</a> &gt <strong>Chapter 4</strong></div><p><span class="verse"><a name="1">1</a>Toe antwoord Âlifas, die Temaniet, en sê:</span> <span class="verse"><a name="2">2</a>As 'n mens dit met 'n woord by jou waag, sal jy ontstemd wees? Maar woorde inhou -- wie kan dit?</span> <span class="verse"><a name="3">3</a>Kyk, jy het baie mense tereggewys en slap hande versterk.</span> <span class="verse"><a name="4">4</a>Jou woorde het opgerig die wat struikel, en jy het knikkende knieë versterk.</span> <span class="verse"><a name="5">5</a>Maar nou dat dit jou oorkom, is jy moedverlore; nou dat dit jou tref, is jy verslae!</span> <span class="verse"><a name="6">6</a>Is jou Godsvrees nie jou hoop, jou vrome wandel nie jou verwagting nie?</span> <span class="verse"><a name="7">7</a>Bedink tog, wie het ooit onskuldig omgekom, en waar is opregtes verdelg?</span> <span class="verse"><a name="8">8</a>Volgens ek gesien het: Die wat onreg ploeg en moeite saai, die maai dit.</span> <span class="verse"><a name="9">9</a>Deur die asem van God kom hulle om, en deur die geblaas van sy toorn word hulle vernietig.</span> <span class="verse"><a name="10">10</a>Die gebrul van die leeu en die stem van die bruller -- ja, die tande van die jong leeus word uitgebreek.</span> <span class="verse"><a name="11">11</a>Die leeu kom om by gebrek aan prooi, en die kleintjies van die leeuin word verstrooi.</span> <span class="verse"><a name="12">12</a>Verder is 'n woord op geheimsinnige wyse na my gebring, en my oor het 'n gefluister daarvan opgevang,</span> <span class="verse"><a name="13">13</a>by die gedagtespel, uit naggesigte gebore, wanneer diepe slaap op die mense val.</span> <span class="verse"><a name="14">14</a>Skrik het oor my gekom en siddering en het my hele gebeente laat bewe.</span> <span class="verse"><a name="15">15</a>Toe skuif daar 'n gees voor my verby; die hare van my vlees het opgerys.</span> <span class="verse"><a name="16">16</a>Hy bly staan, maar ek kon sy gedaante nie herken nie -- 'n verskyning voor my oë! Ek hoor die gefluister van 'n stem wat sê:</span> <span class="verse"><a name="17">17</a>Sou 'n sterfling regverdig wees voor God? Of 'n man rein wees voor sy Maker?</span> <span class="verse"><a name="18">18</a>Kyk, in sy dienaars stel Hy geen vertroue nie, en by sy engele ontdek Hy dwaling.</span> <span class="verse"><a name="19">19</a>Hoeveel meer by hulle wat kleihuise bewoon, van wie die grondslag in die stof is, wat fyngedruk word soos 'n mot.</span> <span class="verse"><a name="20">20</a>Tussen môre en aand word hulle verpletter; hulle kom vir ewig om sonder dat iemand daar ag op gee.</span> <span class="verse"><a name="21">21</a>Word hulle tentlyn nie losgeruk in hulle nie? Hulle sterwe, en dit sonder wysheid.</span> </p></div</div></div></body></html>