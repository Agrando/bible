<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/job/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/job">Job</a> &gt <strong>Chapter 34</strong></div><p><span class="verse"><a name="1">1</a>Verder het El¡hu aangehef en gesê:</span> <span class="verse"><a name="2">2</a>Hoor my woorde, o wyse manne! En luister na my, u wat kennis het!</span> <span class="verse"><a name="3">3</a>Want die oor toets woorde soos die verhemelte die spys proe.</span> <span class="verse"><a name="4">4</a>Laat ons vir onsself uitmaak wat reg is, en onder mekaar uitvind wat goed is.</span> <span class="verse"><a name="5">5</a>Want Job het gesê: Ek is regverdig, en God het my my reg ontneem.</span> <span class="verse"><a name="6">6</a>Ondanks my reg staan ek as leuenaar; ongeneeslik is my pylwond, en dit sonder oortreding!</span> <span class="verse"><a name="7">7</a>Waar is 'n man soos Job wat godslastering drink soos water?</span> <span class="verse"><a name="8">8</a>Wat in die geselskap loop van die werkers van ongeregtigheid en wandel saam met goddelose mense?</span> <span class="verse"><a name="9">9</a>Want hy het gesê: Dit baat 'n man niks dat hy 'n welgevalle aan God het nie.</span> <span class="verse"><a name="10">10</a>Daarom, manne van verstand, luister na my: Ver is God van goddeloosheid en die Almagtige van onreg!</span> <span class="verse"><a name="11">11</a>Veelmeer vergeld Hy die mens na sy werk, en volgens 'n man se wandel laat Hy hom ondervind.</span> <span class="verse"><a name="12">12</a>Ja waarlik, God handel nie onregverdig nie, en die Almagtige verdraai nie die reg nie.</span> <span class="verse"><a name="13">13</a>Wie het aan Hom die aarde toevertrou, en wie het die hele wêreld gegrond?</span> <span class="verse"><a name="14">14</a>As Hy op Homself ag sou gee, sy Gees en sy asem na Hom sou terugtrek,</span> <span class="verse"><a name="15">15</a>dan sou alle vlees tesame die asem uitblaas en die mens sou tot stof terugkeer.</span> <span class="verse"><a name="16">16</a>As daar dan verstand by u is, hoor dit; luister na die stem van my woorde.</span> <span class="verse"><a name="17">17</a>Kan ook een wat die reg haat, heers? Of durf u die Regverdige, die Geweldige, veroordeel?</span> <span class="verse"><a name="18">18</a>Durf iemand aan 'n koning sê: Jou deugniet! Aan die edeles: Jou goddelose!</span> <span class="verse"><a name="19">19</a>Hoeveel minder aan Hom wat die vorste nie voortrek nie en op die vername nie meer ag gee as op die arme nie; want hulle almal is die werk van sy hande.</span> <span class="verse"><a name="20">20</a>In 'n oomblik sterf hulle, en in die middel van die nag word 'n volk in beroering gebring en hulle gaan onder, en die magtige word weggedryf -- nie deur 'n hand nie.</span> <span class="verse"><a name="21">21</a>Want sy oë is op die weë van die mens, en Hy sien al sy voetstappe.</span> <span class="verse"><a name="22">22</a>Daar is geen duisternis en daar is geen diepe donkerheid waarin die werkers van ongeregtigheid hulle kan wegsteek nie.</span> <span class="verse"><a name="23">23</a>Want Hy hoef nie lank op 'n mens ag te gee, dat hy voor God in die gereg sou gaan nie.</span> <span class="verse"><a name="24">24</a>Hy verpletter die geweldiges sonder ondersoek en sit ander in hulle plek.</span> <span class="verse"><a name="25">25</a>So ken Hy dan hulle werke en werp hulle omver in die nag, sodat hulle verbrysel word.</span> <span class="verse"><a name="26">26</a>Hy straf hulle soos goddelose op die plek waar almal dit sien,</span> <span class="verse"><a name="27">27</a>omdat hulle van Hom afgewyk en op geeneen van sy weë ag gegee het nie --</span> <span class="verse"><a name="28">28</a>om die geroep van die arme na Hom te laat kom, en dat Hy die geroep van die ellendiges sou hoor.</span> <span class="verse"><a name="29">29</a>En gee Hy rus, wie durf Hom dan veroordeel? En verberg Hy die aangesig, wie kan Hom dan aanskou? -- of dit al 'n nasie betref of 'n mens, almal saam;</span> <span class="verse"><a name="30">30</a>sodat die goddelose mense nie sal regeer, sodat hulle geen strikke vir die volk sal wees nie.</span> <span class="verse"><a name="31">31</a>Want sê iemand wel tot God: Ek boet sonder dat ek sleg handel;</span> <span class="verse"><a name="32">32</a>wat ek nie insien nie, leer U my dit;  s ek onreg gedoen het, ek sal dit nie meer doen nie --</span> <span class="verse"><a name="33">33</a>moet Hy volgens u mening tog vergelding doen? U is mos ontevrede, sodat u moet sê wat beter is, en nie ek nie! Wat u dan weet -- spreek dit uit!</span> <span class="verse"><a name="34">34</a>Manne van verstand sal vir my sê, en 'n wyse man wat my aanhoor:</span> <span class="verse"><a name="35">35</a>Job spreek sonder kennis, en sy woorde is sonder verstand.</span> <span class="verse"><a name="36">36</a>Ag, mag Job getoets word tot die einde toe weens die antwoorde in die trant van kwaaddoeners.</span> <span class="verse"><a name="37">37</a>Want hy voeg 'n oortreding by sy sonde; onder ons spreek hy smadelik en vermenigvuldig sy woorde teen God.</span> </p></div</div></div></body></html>