<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/job/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/job">Job</a> &gt <strong>Chapter 42</strong></div><p><span class="verse"><a name="1">1</a>Toe het Job die HERE geantwoord en gesê:</span> <span class="verse"><a name="2">2</a>Ek weet dat U alles kan doen en geen plan vir U onuitvoerbaar is nie.</span> <span class="verse"><a name="3">3</a>Wie verberg die raadsbesluit daar sonder kennis? So het ek dan gespreek sonder om te verstaan, dinge te wonderbaar vir my, wat ek nie begryp nie.</span> <span class="verse"><a name="4">4</a>Hoor tog, en ,k sal spreek; ek sal U ondervra en onderrig U my!</span> <span class="verse"><a name="5">5</a>Volgens hoorsê het ek van U gehoor; maar nou het my oog U gesien.</span> <span class="verse"><a name="6">6</a>Daarom herroep ek en het berou in stof en as.</span> <span class="verse"><a name="7">7</a>En nadat die HERE Job toegespreek het met hierdie woorde, sê die HERE aan Âlifas, die Temaniet: My toorn het ontvlam teen jou en jou twee vriende; want julle het nie reg van My gespreek soos my kneg Job nie.</span> <span class="verse"><a name="8">8</a>Neem dan nou vir julle sewe bulle en sewe ramme, en gaan na my kneg Job en bring 'n brandoffer vir julle, en laat my kneg Job vir julle bid; want hom alleen sal Ek in guns aanneem, sodat Ek aan julle nie die dwaasheid laat vergelde nie; want julle het nie reg van My gespreek soos my kneg Job nie.</span> <span class="verse"><a name="9">9</a>Toe het Âlifas, die Temaniet, en Bildad, die Suhiet, en Sofar, die Na„matiet, heengegaan en gedoen soos die HERE aan hulle gesê het; en die HERE het Job in guns aangeneem.</span> <span class="verse"><a name="10">10</a>En die HERE het die lot van Job verander toe hy vir sy vriende gebid het; en die HERE het Job se besittings vermeerder tot dubbel soveel as voorheen.</span> <span class="verse"><a name="11">11</a>Ook het al sy broers en al sy susters en al sy bekendes van vroeër na hom gekom en met hom saam brood geëet in sy huis; en hulle het met hom medelyde gehad en hom vertroos oor al die onheil wat die HERE oor hom gebring het. En hulle het hom elkeen 'n geldstuk gegee en elkeen 'n goue ring.</span> <span class="verse"><a name="12">12</a>En die HERE het die einde van Job meer geseënas sy begin; en hy het veertien duisend stuks kleinvee en ses duisend kamele en duisend paar beeste en duisend eselinne gehad.</span> <span class="verse"><a name="13">13</a>Daarby het hy sewe seuns en drie dogters gehad.</span> <span class="verse"><a name="14">14</a>En hy het die eerste genoem Jem¡ma en die tweede Kes¡a en die derde Kerenhappug.</span> <span class="verse"><a name="15">15</a>En in die hele land is geen vroue gevind so mooi soos die dogters van Job nie; en hulle vader het hulle 'n erfdeel gegee onder hulle broers.</span> <span class="verse"><a name="16">16</a>En Job het daarna honderd en veertig jaar lank gelewe; en hy het sy kinders en kindskinders gesien, vier geslagte.</span> <span class="verse"><a name="17">17</a>En Job het gesterwe, oud en afgeleef.</span> </p></div</div></div></body></html>