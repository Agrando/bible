<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/job/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/job">Job</a> &gt <strong>Chapter 8</strong></div><p><span class="verse"><a name="1">1</a>Toe het Bildad, die Suhiet, geantwoord en gesê:</span> <span class="verse"><a name="2">2</a>Hoe lank sal jy hierdie dinge spreek en die woorde van jou mond 'n geweldige wind wees?</span> <span class="verse"><a name="3">3</a>Sou God die reg verdraai, of die Almagtige die geregtigheid krenk?</span> <span class="verse"><a name="4">4</a>As jou kinders teen Hom gesondig het, het Hy hulle aan hul oortreding oorgegee.</span> <span class="verse"><a name="5">5</a>As jy na God soek en die Almagtige om genade smeek,</span> <span class="verse"><a name="6">6</a>as jy rein en opreg is, ja, dan sal Hy oor jou opwaak en jou woning herstel ooreenkomstig jou geregtigheid;</span> <span class="verse"><a name="7">7</a>dan sal jou begin gering wees, maar jou einde baie groot.</span> <span class="verse"><a name="8">8</a>Want doen tog navraag by die vorige geslag, en gee ag op wat hulle vaders nagespeur het;</span> <span class="verse"><a name="9">9</a>sal hulle jou nie leer, jou dit nie sê en woorde uit hul hart voortbring nie?</span> <span class="verse"><a name="10">10</a>Skiet die biesie op waar geen moeras is nie? Groei die riet sonder water?</span> <span class="verse"><a name="11">11</a>Nog is dit in sy volle groei -- sonder dat dit afgepluk word -- dan verdor dit voor al die ander gras.</span> <span class="verse"><a name="12">12</a>So gaan dit met almal wat God vergeet, en so vergaan die verwagting van die goddelose;</span> <span class="verse"><a name="13">13</a>sy hoop is afgesny en die voorwerp van sy vertroue is 'n spinnerak.</span> <span class="verse"><a name="14">14</a>Hy steun op sy huis, maar dit bly nie staan nie; hy klem hom daaraan vas, maar dit hou geen stand nie.</span> <span class="verse"><a name="15">15</a>Vol sap staan hy in die son, en sy ranke sprei uit oor sy tuin.</span> <span class="verse"><a name="16">16</a>Sy wortels is gevleg oor 'n hoop klippe heen, 'n kliphuis deurboor hy.</span> <span class="verse"><a name="17">17</a>As Hy hom vernietig uit sy plek, sal dit hom verloën en sê: Ek het jou nie gesien nie.</span> <span class="verse"><a name="18">18</a>Kyk, dit is die vreugde van sy lewensweg, en uit die stof spruit daar ander uit!</span> <span class="verse"><a name="19">19</a>Kyk, God verwerp die vrome nie, en Hy vat die kwaaddoeners nie aan die hand nie.</span> <span class="verse"><a name="20">20</a>Terwyl Hy jou mond met gelag vervul en jou lippe met gejuig,</span> <span class="verse"><a name="21">21</a>sal jou haters met skaamte beklee word, en die tent van die goddelose -- weg is dit!</span> </p></div</div></div></body></html>