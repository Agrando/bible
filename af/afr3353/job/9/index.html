<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/job/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/job">Job</a> &gt <strong>Chapter 9</strong></div><p><span class="verse"><a name="1">1</a>Maar Job het geantwoord en gesê:</span> <span class="verse"><a name="2">2</a>Waarlik, ek weet dat dit so is; en hoe kan 'n mens regverdig wees by God?</span> <span class="verse"><a name="3">3</a>As hy sou begeer om met Hom te twis, nie een uit duisend sal hy Hom kan antwoord nie.</span> <span class="verse"><a name="4">4</a>Hy is wys van hart en sterk van krag; wie was hardnekkig teen Hom en het ongestraf gebly?</span> <span class="verse"><a name="5">5</a>Hy wat berge versit sonder dat hulle dit merk; wat hulle omkeer in sy toorn;</span> <span class="verse"><a name="6">6</a>wat die aarde laat sidder uit sy plek, sodat sy pilare dril;</span> <span class="verse"><a name="7">7</a>wat bevel gee aan die son, en hy gaan nie op nie, en die sterre agter 'n seël wegsluit;</span> <span class="verse"><a name="8">8</a>wat alleen die hemel uitspan en stap op die golwe van die see;</span> <span class="verse"><a name="9">9</a>wat die Beer gemaak het, die Or¡on en die Sewe-ster en die Kamers van die Suide;</span> <span class="verse"><a name="10">10</a>wat groot, ondeurgrondelike dinge doen en wonders sonder getal.</span> <span class="verse"><a name="11">11</a>Gaan Hy by my langs, dan sien ek Hom nie, en Hy skuif verby sonder dat ek Hom bemerk.</span> <span class="verse"><a name="12">12</a>Sleep Hy weg -- wie sal Hom teëhou? Wie vir Hom sê: Wat maak U?</span> <span class="verse"><a name="13">13</a>God wend sy toorn nie af nie; onder Hom moet die helpers van Rahab kruip.</span> <span class="verse"><a name="14">14</a>Hoeveel minder sal ,k Hom kan antwoord, sal ek my woorde kan kies teenoor Hom;</span> <span class="verse"><a name="15">15</a>Hom wat ek nie kan antwoord nie, al was ek regverdig: ek kan my regter net om genade smeek!</span> <span class="verse"><a name="16">16</a>As ek dagvaar en Hy my antwoord, glo ek nie dat Hy na my stem sal luister nie.</span> <span class="verse"><a name="17">17</a>Hy wat my deur 'n stormwind sou vernietig en my wonde sonder oorsaak sou vermeerder;</span> <span class="verse"><a name="18">18</a>my nie sou toelaat om asem te skep nie, maar my sou versadig met bitterhede.</span> <span class="verse"><a name="19">19</a>Kom dit aan op die krag van die sterkste -- hier is Ek! En kom dit op reg aan -- wie kan My dagvaar?</span> <span class="verse"><a name="20">20</a>Al was ek regverdig, my eie mond sou my veroordeel; al was ek onskuldig, Hy sou my as 'n verkeerde reken.</span> <span class="verse"><a name="21">21</a>Vroom is ek! Ek gee niks om myself nie: ek verfoei my lewe!</span> <span class="verse"><a name="22">22</a>Dit is net eenders -- daarom sê ek: Die vrome en die goddelose vernietig Hy.</span> <span class="verse"><a name="23">23</a>As die g,sel skielik doodmaak, spot Hy met die vertwyfeling van die onskuldiges.</span> <span class="verse"><a name="24">24</a>Die aarde is aan die mag van die goddelose oorgelewer, die gesig van die regters bind Hy toe. Is dit nie Hy nie, wie dan anders?</span> <span class="verse"><a name="25">25</a>Ja my dae was gouer as 'n hardloper; hulle het weggevlug sonder om voorspoed te sien.</span> <span class="verse"><a name="26">26</a>Hulle het verbygegly soos skepe van biesies, soos 'n arend wat neerskiet op sy prooi.</span> <span class="verse"><a name="27">27</a>As ek sê: Ek wil my geklaag vergeet, my droewige gesig laat vaar en vrolik word,</span> <span class="verse"><a name="28">28</a>dan is ek al bang vir al my smarte: ek weet dat U my nie sal vryspreek nie.</span> <span class="verse"><a name="29">29</a>Ek sal tog skuldig wees -- waarom sal ek my dan tevergeefs afmat?</span> <span class="verse"><a name="30">30</a>Al was ek my met sneeu en reinig ek my hande met loog,</span> <span class="verse"><a name="31">31</a>dan sou U my in 'n poel indompel, sodat my klere van my 'n afsku kry.</span> <span class="verse"><a name="32">32</a>Want Hy is nie 'n man soos ek, dat ek Hom sou kan antwoord, dat ons saam na die gereg sou kan gaan nie.</span> <span class="verse"><a name="33">33</a>Daar is geen skeidsregter tussen ons wat sy hand op ons twee kan lê nie.</span> <span class="verse"><a name="34">34</a>Laat Hy sy roede van my wegneem, en laat sy verskrikking my nie beangstig nie;</span> <span class="verse"><a name="35">35</a>dan wil ek spreek sonder dat ek vir Hom bevrees is; want so is dit met my nie gesteld nie.</span> </p></div</div></div></body></html>