<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/job/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/job">Job</a> &gt <strong>Chapter 26</strong></div><p><span class="verse"><a name="1">1</a>Maar Job het geantwoord en gesê:</span> <span class="verse"><a name="2">2</a>Hoe goed het jy die onmagtige bygestaan, die kragtelose arm gehelp!</span> <span class="verse"><a name="3">3</a>Hoe mooi het jy die onwyse raad gegee en beleid in oorvloed bekend gemaak!</span> <span class="verse"><a name="4">4</a>Aan wie het jy woorde te kenne gegee, en wie se gees het uit jou uitgegaan?</span> <span class="verse"><a name="5">5</a>Die skimme is beangs onder die waters en onder die bewoners daarvan.</span> <span class="verse"><a name="6">6</a>Naak lê die doderyk voor Hom, en die plek van vertering het geen bedekking nie --</span> <span class="verse"><a name="7">7</a>voor Hom wat die noorde uitspan oor die chaos, wat die aarde ophang oor 'n niks;</span> <span class="verse"><a name="8">8</a>wat die waters saambind in sy wolke sonder dat die wolkgevaarte daaronder skeur;</span> <span class="verse"><a name="9">9</a>wat die gesig van die troon toehou deurdat Hy sy wolk daaroor uitsprei.</span> <span class="verse"><a name="10">10</a>Hy het 'n kring afgetrek oor die watervlakte tot waar lig in duisternis eindig.</span> <span class="verse"><a name="11">11</a>Die pilare van die hemel wankel en staan verstom weens sy dreiging.</span> <span class="verse"><a name="12">12</a>Deur sy krag bring Hy die see in beroering, en deur sy verstand verpletter Hy Rahab.</span> <span class="verse"><a name="13">13</a>Deur sy asem word die hemel helder; sy hand het die vinnige slang deurboor.</span> <span class="verse"><a name="14">14</a>Kyk, dit is maar die uitlopers van sy weë, en wat 'n fluisterwoord hoor ons maar van Hom! Wie sou dan die donder van sy magtige dade verstaan?</span> </p></div</div></div></body></html>