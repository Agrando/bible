<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/job/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/job">Job</a> &gt <strong>Chapter 10</strong></div><p><span class="verse"><a name="1">1</a>Ek walg van my lewe; ek wil my geklaag die vrye loop gee; ek wil spreek in die bitterheid van my siel.</span> <span class="verse"><a name="2">2</a>Ek sê tot God: Veroordeel my nie; laat my weet waarom U met my twis.</span> <span class="verse"><a name="3">3</a>Is dit voordeel vir U dat U verdruk; dat U die arbeid van u hande verwerp, terwyl U oor die planne van die goddelose lig laat skyn?</span> <span class="verse"><a name="4">4</a>Het U vleeslike oë? Of sien U soos 'n mens sien?</span> <span class="verse"><a name="5">5</a>Is u dae soos die dae van 'n mens, of u jare soos die dae van 'n man?</span> <span class="verse"><a name="6">6</a>dat U soek na my ongeregtigheid en vra na my sonde,</span> <span class="verse"><a name="7">7</a>ofskoon U weet dat ek nie skuldig is nie en dat daar niemand is wat uit u hand kan red nie?</span> <span class="verse"><a name="8">8</a>U hande het my geformeer en my gemaak, heeltemal rondom; en U vernietig my!</span> <span class="verse"><a name="9">9</a>Bedink tog dat U my soos klei gevorm het, en wil U my tot stof laat terugkeer?</span> <span class="verse"><a name="10">10</a>Het U my nie soos melk uitgegiet en my soos kaas laat dik word nie?</span> <span class="verse"><a name="11">11</a>Met vel en vlees het U my beklee, en met beendere en senings het U my deurvleg.</span> <span class="verse"><a name="12">12</a>Die lewe, ja, guns het U aan my bewys, en u sorg het my gees bewaak.</span> <span class="verse"><a name="13">13</a>Maar daarby het U d¡t verberg in u hart, ek weet dat d¡t u toeleg was:</span> <span class="verse"><a name="14">14</a>As ek gesondig het, sou U my waarneem en my nie vryspreek van my ongeregtigheid nie.</span> <span class="verse"><a name="15">15</a>Was ek skuldig -- wee my! En was ek regverdig, ek sou my hoof nie kon ophef nie, sat van skande en bewus van my ellende.</span> <span class="verse"><a name="16">16</a>En as my hoof hom ophef, sou U my jaag soos 'n leeu en U opnuut wonderbaarlik teenoor my gedra.</span> <span class="verse"><a name="17">17</a>U sou altyd nuwe getuies teen my bring en u grimmigheid teen my vermeerder -- altyd nuwe leërafdelings teen my!</span> <span class="verse"><a name="18">18</a>Waarom tog het U my uit die moederskoot laat uitgaan? Ek moes gesterf het sonder dat 'n oog my gesien het.</span> <span class="verse"><a name="19">19</a>Ek moes gewees het of ek daar nie was nie; van die moederskoot af moes ek na die graf gedra gewees het.</span> <span class="verse"><a name="20">20</a>Is my dae nie min nie? Laat Hy ophou, my laat staan, dat ek 'n bietjie vrolik kan wees,</span> <span class="verse"><a name="21">21</a>voordat ek heengaan -- en nie terugkom nie -- na die land van duisternis en doodskaduwee,</span> <span class="verse"><a name="22">22</a>'n land van donkerheid, soos middernag, van doodskaduwee en wanorde, en dit gee 'n skynsel -- soos middernag!</span> </p></div</div></div></body></html>