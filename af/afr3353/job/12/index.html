<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/job/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/job">Job</a> &gt <strong>Chapter 12</strong></div><p><span class="verse"><a name="1">1</a>Maar Job het geantwoord en gesê:</span> <span class="verse"><a name="2">2</a>Waarlik, ja, julle is die regte mense, en saam met julle sterf die wysheid uit!</span> <span class="verse"><a name="3">3</a>Ook ek het verstand soos julle; ek staan nie vir julle terug nie; en wie weet sulke dinge nie?</span> <span class="verse"><a name="4">4</a>Ek moet 'n belagging wees vir my vriend, ek wat God aangeroep en verhoring gevind het -- 'n belagging is die regverdige, die opregte!</span> <span class="verse"><a name="5">5</a>Vir die ongeluk is daar veragting volgens die gedagte van hom wat lekker lewe; dit staan klaar vir hulle wie se voet wankel.</span> <span class="verse"><a name="6">6</a>Rustig staan die tente van die verwoesters, en sekerheid is die deel van hulle wat God vertoorn, van hom wat sy god in sy hand dra.</span> <span class="verse"><a name="7">7</a>Maar vra tog vir die diere, dat hulle jou leer; en die voëls van die hemel, dat hulle jou te kenne gee;</span> <span class="verse"><a name="8">8</a>of spreek die aarde aan, dat dit jou leer, en laat die visse van die see jou vertel.</span> <span class="verse"><a name="9">9</a>Wie weet nie deur al hierdie dinge dat die hand van die HERE dit gemaak het nie?</span> <span class="verse"><a name="10">10</a>In wie se hand die siel is van alles wat leef, en die gees van alle menslike vlees.</span> <span class="verse"><a name="11">11</a>Moet die oor nie woorde toets soos die verhemelte spys proe nie?</span> <span class="verse"><a name="12">12</a>By die grysaards is wysheid, en in lengte van dae is verstand.</span> <span class="verse"><a name="13">13</a>By Hom is wysheid en mag; Hy het raad en verstand.</span> <span class="verse"><a name="14">14</a>Kyk, Hy breek af, en daar word nie opgebou nie; Hy sluit 'n man as gevangene op, en daar word nie oopgemaak nie.</span> <span class="verse"><a name="15">15</a>Kyk, Hy hou die waters terug, en hulle verdroog; ook laat Hy hulle los, en hulle keer die aarde om.</span> <span class="verse"><a name="16">16</a>By Hom is krag en beleid; syne is die verdwaalde en hy wat laat dwaal.</span> <span class="verse"><a name="17">17</a>Hy voer raadsmanne uitgeplunder weg, en regters maak Hy tot dwase.</span> <span class="verse"><a name="18">18</a>Hy maak die band los waar konings mee bind, en bind 'n lyfdoek om hulle heupe.</span> <span class="verse"><a name="19">19</a>Hy voer priesters uitgeplunder weg en bring wie vasstaan, tot 'n val.</span> <span class="verse"><a name="20">20</a>Hy neem die spraak van die betroubare mense weg en beroof die ou mense van hul oordeel.</span> <span class="verse"><a name="21">21</a>Hy stort veragting uit oor die edeles en maak die gordel van die magtiges slap.</span> <span class="verse"><a name="22">22</a>Hy openbaar dieptes uit die duisternis uit, en doodskaduwee bring Hy uit in die lig.</span> <span class="verse"><a name="23">23</a>Hy maak nasies groot en laat hulle omkom; Hy brei nasies uit en voer hulle weg.</span> <span class="verse"><a name="24">24</a>Hy neem die verstand weg van die volkshoofde van die land en laat hulle ronddwaal in 'n wildernis, sonder pad.</span> <span class="verse"><a name="25">25</a>Hulle tas in die duisternis, sonder lig; en Hy laat hulle ronddwaal soos 'n dronk man.</span> </p></div</div></div></body></html>