<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/job/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/job">Job</a> &gt <strong>Chapter 16</strong></div><p><span class="verse"><a name="1">1</a>Maar Job het geantwoord en gesê:</span> <span class="verse"><a name="2">2</a>Dergelike dinge het ek al baie gehoor: treurige vertroosters is julle almal.</span> <span class="verse"><a name="3">3</a>Kom daar nou 'n einde aan winderige woorde? Of wat prikkel jou dat jy antwoord?</span> <span class="verse"><a name="4">4</a>Ek sou ook kon spreek soos julle as julle siel in die plek van my siel was; ek sou woorde aanmekaar kon koppel teen julle en my hoof oor julle skud;</span> <span class="verse"><a name="5">5</a>ek sou julle kon versterk met my mond, en die troos van my lippe sou versagting aanbring!</span> <span class="verse"><a name="6">6</a>As ek sou spreek, my smart word nie versag nie; en as ek ophou -- watter verligting bring dit my?</span> <span class="verse"><a name="7">7</a>Maar nou het Hy my uitgeput; U het my hele huishouding verwoes.</span> <span class="verse"><a name="8">8</a>En U het my gegryp -- 'n getuie het dit teen my geword; en my siekte staan teen my op, dit getuig openlik teen my.</span> <span class="verse"><a name="9">9</a>Sy toorn het verskeur en my as vyand behandel; Hy het teen my gekners met sy tande; as my teëstander kyk Hy my met skerp oë aan.</span> <span class="verse"><a name="10">10</a>Hulle het hul mond teen my oopgespalk; smadelik het hulle my op die kakebeen geslaan; soos een man versamel hulle hul teen my.</span> <span class="verse"><a name="11">11</a>God gee my oor aan slegte mense en werp my in die hande van die goddelose.</span> <span class="verse"><a name="12">12</a>Ek het rustig gelewe; toe het Hy my verbrysel en my aan die nek gegryp en my verpletter; en Hy het my vir Hom as teiken opgestel.</span> <span class="verse"><a name="13">13</a>Sy pyle gons om my heen; Hy splits my niere sonder verskoning; Hy werp my gal op die grond uit.</span> <span class="verse"><a name="14">14</a>Bres op bres breek Hy in my; Hy loop my storm soos 'n held.</span> <span class="verse"><a name="15">15</a>'n Roukleed het ek oor my vel vasgewerk en my horing in die stof gesteek.</span> <span class="verse"><a name="16">16</a>My gesig het rooi geword van geween, en oor my ooglede is daar 'n doodskaduwee;</span> <span class="verse"><a name="17">17</a>alhoewel daar geen gewelddaad in my hande is nie en my gebed rein is.</span> <span class="verse"><a name="18">18</a>o Aarde, moenie my bloed bedek nie, en laat daar geen rusplek vir my geroep wees nie.</span> <span class="verse"><a name="19">19</a>Selfs nou, kyk, in die hemel is my Getuie; en Hy wat saam met my getuig, is in die hoogtes.</span> <span class="verse"><a name="20">20</a>My vriende spot met my; uit my oog drup trane tot God --</span> <span class="verse"><a name="21">21</a>dat Hy kan pleit vir 'n man by God en as Menseseun vir sy naaste.</span> <span class="verse"><a name="22">22</a>Want maar min jare kom -- dan bewandel ek 'n pad waarlangs ek nie terugkeer nie.</span> </p></div</div></div></body></html>