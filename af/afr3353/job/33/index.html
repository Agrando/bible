<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/job/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/job">Job</a> &gt <strong>Chapter 33</strong></div><p><span class="verse"><a name="1">1</a>Maar hoor tog, o Job, na my rede, en luister na al my woorde.</span> <span class="verse"><a name="2">2</a>Kyk, ek het my mond oopgemaak; my tong spreek in my verhemelte.</span> <span class="verse"><a name="3">3</a>My woorde kom uit die opregtheid van my hart, en wat my lippe weet, spreek hulle suiwer uit.</span> <span class="verse"><a name="4">4</a>Die Gees van God het my geskape, en die asem van die Almagtige maak my lewend.</span> <span class="verse"><a name="5">5</a>As u kan, antwoord my; maak klaar teen my; staan gereed!</span> <span class="verse"><a name="6">6</a>Kyk, teenoor God staan ek in dieselfde verhouding as u: van klei is ek ook afgeknyp.</span> <span class="verse"><a name="7">7</a>Kyk, vrees vir my hoef u nie te beangstig nie, en my las sal op u nie swaar wees nie.</span> <span class="verse"><a name="8">8</a>Sekerlik, u het voor my ore gesê, ek het die geluid van die woorde gehoor:</span> <span class="verse"><a name="9">9</a>Rein is ek, sonder oortreding; suiwer is ek, en daar is geen skuld by my nie.</span> <span class="verse"><a name="10">10</a>Kyk, Hy soek aanleidinge vir vyandskap teen my; Hy hou my vir 'n vyand van Hom.</span> <span class="verse"><a name="11">11</a>Hy sit my voete in die blok; Hy bewaak al my paaie.</span> <span class="verse"><a name="12">12</a>Kyk, daarin het u nie reg nie antwoord ek u, want groter is God as 'n mens.</span> <span class="verse"><a name="13">13</a>Waarom het u teen Hom getwis, dat Hy op al die woorde van 'n mens nie antwoord nie?</span> <span class="verse"><a name="14">14</a>Want God spreek op een, ja, op twee maniere; maar die mens let daar nie op nie.</span> <span class="verse"><a name="15">15</a>In die droom, in 'n naggesig, as diepe slaap op die mense val, tydens sluimeringe op die bed,</span> <span class="verse"><a name="16">16</a>dan open Hy die oor van die mense, en Hy druk die seël op die waarskuwing aan hulle;</span> <span class="verse"><a name="17">17</a>om die mens terug te hou van sy onderneming en trotsheid vir die man te verberg;</span> <span class="verse"><a name="18">18</a>sodat Hy sy siel kan red uit die kuil; en sy lewe, dat dit nie omkom deur die spies nie.</span> <span class="verse"><a name="19">19</a>Ook word hy getugtig met smart op sy bed en aanhoudende stryd in sy gebeente,</span> <span class="verse"><a name="20">20</a>sodat sy lewe hom laat walg van brood en sy siel van lieflingspys.</span> <span class="verse"><a name="21">21</a>Sy vlees verdwyn, weg uit die gesig; en sy gebeente, wat onsigbaar was, steek uit.</span> <span class="verse"><a name="22">22</a>Ja, sy siel kom nader by die kuil en sy lewe by die dodende magte.</span> <span class="verse"><a name="23">23</a>Is daar dan vir hom 'n gesant, 'n tolk, een uit duisend, om die mens sy plig te kenne te gee;</span> <span class="verse"><a name="24">24</a>en is Hy hom genadig en sê: Verlos hom, dat hy in die kuil nie afdaal nie: Ek het 'n losprys gevind --</span> <span class="verse"><a name="25">25</a>dan word sy vlees fris van jeugdige krag, hy keer terug na die dae van sy jonkheid.</span> <span class="verse"><a name="26">26</a>Hy bid tot God, en Hy het 'n welbehae in hom, sodat hy sy aangesig sien met gejuig: so vergeld Hy dan aan die mens sy geregtigheid.</span> <span class="verse"><a name="27">27</a>Hy sing voor die mense en sê: Ek het gesondig en verdraai wat reg is, maar dit is my nie na verdienste vergeld nie.</span> <span class="verse"><a name="28">28</a>Hy het my siel verlos, dat dit nie in die kuil ingegaan het nie, en my lewe mag hom verlustig in die lig.</span> <span class="verse"><a name="29">29</a>Kyk, dit alles doen God, twee keer, ja, drie keer met 'n mens</span> <span class="verse"><a name="30">30</a>om sy siel terug te bring van die kuil, sodat hy bestraal word met die lig van die lewe.</span> <span class="verse"><a name="31">31</a>Let op, o Job! Luister na my; swyg, en ,k sal spreek.</span> <span class="verse"><a name="32">32</a>As u woorde het, antwoord my; spreek, want ek wil u graag gelyk gee.</span> <span class="verse"><a name="33">33</a>So nie, luister u dan na my; swyg, en ek sal u wysheid leer.</span> </p></div</div></div></body></html>