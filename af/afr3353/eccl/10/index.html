<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/eccl/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/eccl">Ecclesiastes</a> &gt <strong>Chapter 10</strong></div><p><span class="verse"><a name="1">1</a>Dooie vlieë laat die salf van die apteker stink en bederwe; 'n bietjie dwaasheid weeg swaarder as wysheid, as eer.</span> <span class="verse"><a name="2">2</a>Die hart van die wyse is na regs, maar die hart van 'n dwaas is na links.</span> <span class="verse"><a name="3">3</a>Ja, ook as die dwaas op die weg wandel, ontbreek sy verstand; en hy sê aan elkeen dat hy 'n dwaas is.</span> <span class="verse"><a name="4">4</a>As die toorn van die heerser teen jou opkom, verlaat nie jou pos nie, want bedaardheid voorkom groot foute.</span> <span class="verse"><a name="5">5</a>Daar is 'n verkeerdheid wat ek onder die son gesien het, 'n dwaling wat van die maghebber uitgaan:</span> <span class="verse"><a name="6">6</a>die dwaasheid word op groot hoogtes gestel, en die rykes moet in die vernedering sit.</span> <span class="verse"><a name="7">7</a>Ek het slawe te perd gesien en vorste wat soos slawe op die grond loop.</span> <span class="verse"><a name="8">8</a>Wie 'n kuil grawe, kan daarin val; en een wat 'n muur afbreek, 'n slang kan hom byt.</span> <span class="verse"><a name="9">9</a>Wie klippe uitbreek, kan hom daarmee seermaak; wie hout klowe, kan daardeur in gevaar kom.</span> <span class="verse"><a name="10">10</a>As die yster stomp geword het, en 'n mens die snykant nie geslyp het nie, moet hy die kragte meer inspan; maar wysheid is voordelig om iets te laat beantwoord.</span> <span class="verse"><a name="11">11</a>As die slang byt voor die beswering, baat die besweerder nie.</span> <span class="verse"><a name="12">12</a>Die woorde uit die mond van 'n wyse is aangenaam, maar die lippe van 'n dwaas verslind homself.</span> <span class="verse"><a name="13">13</a>Die begin van die woorde van sy mond is dwaasheid, en die einde van sy mond is skadelike onverstandigheid.</span> <span class="verse"><a name="14">14</a>En die dwaas gebruik baie woorde; maar die mens weet nie wat daar sal gebeur nie; en wat n  hom sal wees, wie kan hom dit te kenne gee?</span> <span class="verse"><a name="15">15</a>Die inspanning van die dwaas vermoei hom, omdat hy nie eens weet om na die stad te gaan nie.</span> <span class="verse"><a name="16">16</a>Wee jou, o land, as jou koning 'n kind is, en as jou vorste in die môre vroeg maaltyd hou.</span> <span class="verse"><a name="17">17</a>Gelukkig is jy, o land, as jou koning 'n edele is, en as jou vorste op die regte tyd maaltyd hou soos manne en nie soos drinkers nie.</span> <span class="verse"><a name="18">18</a>Deur allerhande luiheid versak die balkwerk, en deur slapheid van die hande lek die huis.</span> <span class="verse"><a name="19">19</a>Vir plesier maak hulle maaltye klaar, en die wyn maak die lewe vrolik, en die geld verskaf alles.</span> <span class="verse"><a name="20">20</a>Vloek die koning selfs in jou gedagte nie, en vloek in jou slaapkamer die ryke nie; want die voëls van die hemel sou die geluid kon wegvoer, en die gevleueldes die woord te kenne gee.</span> </p></div</div></div></body></html>