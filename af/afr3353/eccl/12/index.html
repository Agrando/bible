<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/eccl/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/eccl">Ecclesiastes</a> &gt <strong>Chapter 12</strong></div><p><span class="verse"><a name="1">1</a>En dink aan jou Skepper in die dae van jou jonkheid voordat die ongelukkige dae kom en die jare aanbreek waarvan jy sal sê: Ek het daar geen behae in nie --</span> <span class="verse"><a name="2">2</a>voordat die son en die lig en die maan en die sterre verduister word en die wolke terugkom n  die reën,</span> <span class="verse"><a name="3">3</a>die dag wanneer die wagters van die huis sal bewe en die sterk manne krom word en die malers die werk staak, omdat hulle te min geword het, en die wat deur die vensters kyk, verduister word,</span> <span class="verse"><a name="4">4</a>en die deure na die straat gesluit word, terwyl die geruis van die meul verswak; en hy opstaan as die voëltjies begin sing en al die tone van die lied dof sal word.</span> <span class="verse"><a name="5">5</a>Ook sal hy bang wees vir 'n hoogte, en verskriklike dinge sal op die pad wees! En die amandelboom sal in bloei staan, en die sprinkaan sal homself met moeite voortsleep, en die kapperkruid nutteloos wees; want die mens gaan na sy ewige huis, en die rouklaers sal op die straat rondgaan.</span> <span class="verse"><a name="6">6</a>Voordat die silwerdraad verwyder word en die goue oliekruik stukkend val en die kruik by die fontein gebreek word en die wiel stukkend in die put val</span> <span class="verse"><a name="7">7</a>en die stof na die aarde terugkeer soos dit gewees het, en die gees na God terugkeer wat dit gegee het.</span> <span class="verse"><a name="8">8</a>Alles tevergeefs, sê die Prediker, dit is alles tevergeefs.</span> <span class="verse"><a name="9">9</a>En behalwe dat die Prediker 'n wyse was, het hy die volk nog kennis geleer en het oorweeg en ondersoek; hy het baie spreuke opgestel.</span> <span class="verse"><a name="10">10</a>Die Prediker het gesoek om welgevallige woorde te vind en wat reg geskrywe is -- woorde van waarheid.</span> <span class="verse"><a name="11">11</a>Die woorde van die wyse manne is soos prikkels; en soos spykers, diep ingeslaan, is die versamelde spreuke; hulle is deur die enige Herder gegee.</span> <span class="verse"><a name="12">12</a>En buitendien, my seun, wees gewaarsku; aan baie boeke maak kom geen einde nie, en baie studie is vermoeiing van die vlees.</span> <span class="verse"><a name="13">13</a>Die hoofsaak van alles wat gehoor is, is: Vrees God en hou sy gebooie; want dit geld vir alle mense.</span> <span class="verse"><a name="14">14</a>Want God sal elke werk bring in die gerig wat kom oor al die verborge dinge, goed of sleg.</span> </p></div</div></div></body></html>