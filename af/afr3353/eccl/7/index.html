<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/eccl/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/eccl">Ecclesiastes</a> &gt <strong>Chapter 7</strong></div><p><span class="verse"><a name="1">1</a>'n Goeie naam is beter as goeie olie, en die sterfdag beter as die geboortedag.</span> <span class="verse"><a name="2">2</a>Dit is beter om te gaan na 'n klaaghuis as om te gaan na 'n huis van maaltyd; want die eerste is die einde van al die mense, en die lewende kan dit ter harte neem.</span> <span class="verse"><a name="3">3</a>Om verdrietig te wees, is beter as om te lag; want as die gesig droewig is, gaan dit goed met die hart.</span> <span class="verse"><a name="4">4</a>Die hart van die wyse manne is in die klaaghuis, maar die hart van die dwase in die huis van vreugde.</span> <span class="verse"><a name="5">5</a>Dit is beter om te luister na die bestraffing van 'n wyse as dat 'n mens luister na die lied van die dwase.</span> <span class="verse"><a name="6">6</a>Want soos die geknetter van doringtakke onder 'n pot, so is die gelag van 'n dwaas. Dit is dan ook tevergeefs.</span> <span class="verse"><a name="7">7</a>Sekerlik, afpersing maak 'n wyse dwaas, en 'n geskenk bederwe die hart.</span> <span class="verse"><a name="8">8</a>Die einde van 'n saak is beter as sy begin; 'n lankmoedige is beter as 'n hoogmoedige.</span> <span class="verse"><a name="9">9</a>Wees nie haastig in jou gees om jou te vererg nie, want ergernis rus in die boesem van die dwase.</span> <span class="verse"><a name="10">10</a>Moenie sê nie: Hoe kom dit dat die vorige dae beter was as die teenswoordige? want nie uit wysheid vra jy hierna nie.</span> <span class="verse"><a name="11">11</a>Wysheid is net so goed as 'n erfdeel en 'n voordeel vir die wat die son sien.</span> <span class="verse"><a name="12">12</a>Want wysheid is 'n beskutting, geld is 'n beskutting; maar die voordeel van kennis is: die wysheid hou die besitter daarvan in die lewe.</span> <span class="verse"><a name="13">13</a>Aanskou die werk van God, want wie kan reguit maak wat Hy krom gemaak het?</span> <span class="verse"><a name="14">14</a>Wees goedsmoeds op die dag van voorspoed, en op die dag van onheil, bedink dan: Ook hierdie dag het God gemaak net soos daardie, daarom dat die mens n  sy dood niks meer sal ontdek nie.</span> <span class="verse"><a name="15">15</a>Alles het ek gesien in die dae van my nietigheid: daar is 'n regverdige wat ondanks sy regverdigheid omkom, en daar is 'n goddelose wat ondanks sy goddeloosheid lank lewe.</span> <span class="verse"><a name="16">16</a>Wees nie alte regverdig en hou jou nie buitengewoon wys nie: waarom sou jy jouself te gronde rig?</span> <span class="verse"><a name="17">17</a>Wees nie alte goddeloos, en wees nie dwaas nie: waarom sou jy sterwe voor jou tyd?</span> <span class="verse"><a name="18">18</a>Dit is goed dat jy aan die een vashou en ook van die ander jou hand nie aftrek nie; want die wat God vrees, ontkom aan dit alles.</span> <span class="verse"><a name="19">19</a>Die wysheid versterk die wyse meer as tien maghebbers wat in die stad is;</span> <span class="verse"><a name="20">20</a>want daar is geen regverdige mens op die aarde wat goed doen sonder om te sondig nie.</span> <span class="verse"><a name="21">21</a>Jy moet ook nie let op al die woorde wat die mense spreek nie, sodat jy nie hoor dat jou dienaar jou vloek nie.</span> <span class="verse"><a name="22">22</a>Want jou eie hart weet ook van baie gevalle dat jy self ook ander gevloek het.</span> <span class="verse"><a name="23">23</a>Dit alles het ek met wysheid op die proef gestel; ek het gesê: Ek wil wys word, maar dit het ver van my gebly.</span> <span class="verse"><a name="24">24</a>Wat bestaan, is ver en baie diep; wie kan dit begryp?</span> <span class="verse"><a name="25">25</a>Ek het my daartoe gewend en my hart gerig om te weet en na te speur, en wysheid en 'n slotsom te soek, en om so die goddeloosheid as dwaasheid en die dwaasheid as onverstandigheid te leer ken.</span> <span class="verse"><a name="26">26</a>En ek het iets uitgevind bitterder as die dood: die vrou wat strikke is, haar hart nette, haar hande boeie; hy wat goed is voor die aangesig van God, sal van haar vryraak, maar die sondaar word deur haar gevang.</span> <span class="verse"><a name="27">27</a>Kyk, dit het ek uitgevind, sê die Prediker, deur die een by die ander te voeg, om 'n slotsom te vind --</span> <span class="verse"><a name="28">28</a>wat my siel lank gesoek het, maar wat ek nie gevind het nie: een mens uit duisend het ek gevind, maar 'n vrou het ek onder soveel nie gevind nie.</span> <span class="verse"><a name="29">29</a>Kyk, net dit het ek uitgevind: dat God die mens reg gemaak het, maar hulle het baie slim planne gesoek.</span> </p></div</div></div></body></html>