<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/lev/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/lev">Leviticus</a> &gt <strong>Chapter 8</strong></div><p><span class="verse"><a name="1">1</a>Verder het die HERE met Moses gespreek en gesê:</span> <span class="verse"><a name="2">2</a>Neem A„ron en sy seuns saam met hom, en die klere en die salfolie en die sondofferbul en die twee ramme en die mandjie met ongesuurde koeke,</span> <span class="verse"><a name="3">3</a>en versamel die hele vergadering by die ingang van die tent van samekoms.</span> <span class="verse"><a name="4">4</a>En Moses het gedoen soos die HERE hom beveel het, en die vergadering het bymekaargekom by die ingang van die tent van samekoms.</span> <span class="verse"><a name="5">5</a>Toe sê Moses aan die vergadering: Dit is die saak wat die HERE beveel het om te doen.</span> <span class="verse"><a name="6">6</a>En Moses het A„ron en sy seuns laat nader kom en hulle met water gewas.</span> <span class="verse"><a name="7">7</a>Daarop het hy hom die rok aangetrek en hom met die gordel gegord en hom die mantel aangetrek; ook het hy hom die skouerkleed aangetrek en hom gegord met die band van die skouerkleed en daarmee hom die skouerkleed omgebind.</span> <span class="verse"><a name="8">8</a>Verder het hy hom die borstas aangeheg en in die borstas die Urim en die Tummim gesit.</span> <span class="verse"><a name="9">9</a>En hy het die tulband op sy hoof gesit en aan die tulband, aan die voorkant, die goue plaat, die heilige kroon, bevestig, soos die HERE Moses beveel het.</span> <span class="verse"><a name="10">10</a>Toe het Moses die salfolie geneem en die tabernakel en alles wat daarin was, gesalf en dit geheilig.</span> <span class="verse"><a name="11">11</a>En hy het daarvan sewe maal op die altaar gesprinkel en die altaar gesalf en al sy gereedskap, met die waskom en sy voetstuk, om dit te heilig.</span> <span class="verse"><a name="12">12</a>Daarna het hy van die salfolie op die hoof van A„ron gegiet en hom gesalf om hom te heilig.</span> <span class="verse"><a name="13">13</a>Ook het Moses die seuns van A„ron laat nader kom en hulle die rokke aangetrek en hulle gegord met 'n gordel en hulle die musse omgebind soos die HERE Moses beveel het.</span> <span class="verse"><a name="14">14</a>Daarop het hy die sondofferbul laat aankom, en A„ron en sy seuns het hulle hande op die kop van die sondofferbul gelê.</span> <span class="verse"><a name="15">15</a>En Moses het dit geslag en die bloed geneem en daarvan met sy vinger rondom aan die horings van die altaar gestryk en die altaar ontsondig; maar die orige bloed het hy aan die onderkant van die altaar uitgegooi. So het hy dit dan geheilig deur daar versoening voor te doen.</span> <span class="verse"><a name="16">16</a>Verder het hy al die vet wat aan die binnegoed was en die lap aan die lewer en die twee niere en hulle vet geneem, en Moses het dit op die altaar aan die brand gesteek.</span> <span class="verse"><a name="17">17</a>Maar die bul met sy vel en sy vleis en sy mis het hy buitekant die laer met vuur verbrand, soos die HERE Moses beveel het.</span> <span class="verse"><a name="18">18</a>Daarop het hy die brandofferram laat aankom, en A„ron en sy seuns het hulle hande op die kop van die ram gelê.</span> <span class="verse"><a name="19">19</a>En Moses het dit geslag en die bloed rondom teen die altaar uitgegooi.</span> <span class="verse"><a name="20">20</a>Hy het ook die ram in sy stukke verdeel, en Moses het die kop en die stukke en die vet aan die brand gesteek;</span> <span class="verse"><a name="21">21</a>maar die binnegoed en die pote het hy met water gewas, en Moses het die hele ram op die altaar aan die brand gesteek; dit was 'n brandoffer as lieflike geur, 'n vuuroffer was dit aan die HERE, soos die HERE Moses beveel het.</span> <span class="verse"><a name="22">22</a>Daarop het hy die ander ram, die wydingsram, laat aankom; en A„ron met sy seuns het hulle hande op die kop van die ram gelê.</span> <span class="verse"><a name="23">23</a>En Moses het dit geslag en van die bloed geneem en dit aan die regteroorlel van A„ron en aan die duim van sy regterhand en aan die groottoon van sy regtervoet gestryk.</span> <span class="verse"><a name="24">24</a>Moses het ook die seuns van A„ron laat nader kom en van die bloed aan hulle regteroorlel en aan die duim van hulle regterhand en aan die groottoon van hulle regtervoet gestryk; daarna het Moses die orige bloed rondom teen die altaar uitgegooi.</span> <span class="verse"><a name="25">25</a>En hy het die vet geneem met die vetstert en al die vet wat aan die binnegoed was, en die lap aan die lewer en die twee niere en hulle vet en die regterboud.</span> <span class="verse"><a name="26">26</a>Ook het hy uit die mandjie met ongesuurde koeke wat voor die aangesig van die HERE was, een ongesuurde koek geneem en een oliebrood koek en een platkoek; en hy het dit op die stukke vet en op die regterboud neergesit</span> <span class="verse"><a name="27">27</a>en dit alles op die hande van A„ron en die hande van sy seuns gelê; en hy het dit as beweegoffer voor die aangesig van die HERE beweeg.</span> <span class="verse"><a name="28">28</a>Daarop het Moses dit uit hulle hande geneem en dit op die altaar, bo op die brandoffer, aan die brand gesteek; 'n wydingsoffer was dit as lieflike geur, 'n vuuroffer aan die HERE.</span> <span class="verse"><a name="29">29</a>Verder het Moses die bors geneem en dit as beweegoffer voor die aangesig van die HERE beweeg; van die wydingsram het dit aan Moses as deel toegekom, soos die HERE Moses beveel het.</span> <span class="verse"><a name="30">30</a>Moses het ook van die salfolie en van die bloed wat aan die altaar was, geneem en dit op A„ron, op sy klere, sowel as op sy seuns en op die klere van sy seuns gesprinkel. So het hy dan A„ron, sy klere, sowel as sy seuns en die klere van sy seuns geheilig.</span> <span class="verse"><a name="31">31</a>Toe sê Moses vir A„ron en sy seuns: Kook die vleis by die ingang van die tent van samekoms en eet dit daar met die brood wat in die wydingsmandjie is, soos ek beveel en gesê het: A„ron en sy seuns moet dit eet.</span> <span class="verse"><a name="32">32</a>Maar wat van die vleis en die brood oorbly, moet julle met vuur verbrand.</span> <span class="verse"><a name="33">33</a>Ook mag julle sewe dae lank nie by die ingang van die tent van samekoms uitgaan nie tot op die dag dat die dae van julle wyding verby is; want sewe dae lank moet julle wyding duur.</span> <span class="verse"><a name="34">34</a>Soos vandag gedoen is, het die HERE beveel om verder te doen, om vir julle versoening te bewerk.</span> <span class="verse"><a name="35">35</a>Julle moet dan by die ingang van die tent van samekoms bly, dag en nag, sewe dae lank; en julle moet die ordening van die HERE hou, dat julle nie sterwe nie; want so is aan my bevel gegee.</span> <span class="verse"><a name="36">36</a>En A„ron en sy seuns het al die dinge gedoen wat die HERE deur die diens van Moses beveel het.</span> </p></div</div></div></body></html>