<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/lev/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/lev">Leviticus</a> &gt <strong>Chapter 23</strong></div><p><span class="verse"><a name="1">1</a>Verder het die HERE met Moses gespreek en gesê:</span> <span class="verse"><a name="2">2</a>Spreek met die kinders van Israel en sê vir hulle: Die feestye van die HERE wat julle moet uitroep as heilige samekomste dit is my feestye.</span> <span class="verse"><a name="3">3</a>Ses dae lank kan werk gedoen word, maar op die sewende dag is dit 'n dag van volkome rus, 'n heilige vierdag; g,,n werk mag julle doen nie dit is 'n sabbat van die HERE in al julle woonplekke.</span> <span class="verse"><a name="4">4</a>Dit is die feestye van die HERE, die heilige vierdae wat julle moet uitroep op hulle bepaalde tyd.</span> <span class="verse"><a name="5">5</a>In die eerste maand, op die veertiende van die maand, teen die aand, is die pasga van die HERE;</span> <span class="verse"><a name="6">6</a>en op die vyftiende dag van hierdie maand is die fees van die ongesuurde brode van die HERE; sewe dae lank moet julle ongesuurde brode eet.</span> <span class="verse"><a name="7">7</a>Op die eerste dag moet daar vir julle 'n heilige vierdag wees; g,,n beroepswerk mag julle doen nie.</span> <span class="verse"><a name="8">8</a>Maar julle moet sewe dae lank aan die HERE 'n vuuroffer bring. Op die sewende dag moet daar 'n heilige vierdag wees; g,,n beroepswerk mag julle doen nie.</span> <span class="verse"><a name="9">9</a>En die HERE het met Moses gespreek en gesê:</span> <span class="verse"><a name="10">10</a>Spreek met die kinders van Israel en sê aan hulle: As julle in die land kom wat Ek julle gee en sy opbrings oes, moet julle die eerstelingsgerf van julle oes na die priester bring.</span> <span class="verse"><a name="11">11</a>En hy moet die gerf voor die aangesig van die HERE beweeg, sodat julle welgevallig kan wees; die dag n  die sabbat moet die priester dit beweeg.</span> <span class="verse"><a name="12">12</a>Julle moet ook op die dag as julle die gerf beweeg, 'n jaaroud lam sonder gebrek as brandoffer aan die HERE berei,</span> <span class="verse"><a name="13">13</a>en die spysoffer wat daarby behoort, twee tiendes van 'n efa fynmeel met olie gemeng as vuuroffer aan die HERE, 'n lieflike geur, en daarby die drankoffer van wyn, 'n kwart hin.</span> <span class="verse"><a name="14">14</a>En julle mag geen brood of gebraaide koring of vars graan eet tot daardie selfde dag toe nie, totdat julle die offer van julle God bring. Dit is 'n ewige insetting vir julle geslagte in al julle woonplekke.</span> <span class="verse"><a name="15">15</a>Dan moet julle tel van die dag n  die sabbat, van die dag af as julle die beweegoffergerf bring sewe volle weke moet dit wees;</span> <span class="verse"><a name="16">16</a>tot die dag n  die sewende sabbat moet julle vyftig dae tel; dan moet julle 'n nuwe spysoffer aan die HERE bring.</span> <span class="verse"><a name="17">17</a>Julle moet uit jul woonplekke twee beweegbrode bring; dit moet van twee tiendes van 'n efa fynmeel wees; gesuurd moet dit gebak word as eerstelinge aan die HERE.</span> <span class="verse"><a name="18">18</a>Julle moet ook by die brood sewe jaaroud lammers sonder gebrek en een jong bul en twee ramme bring. Hulle moet 'n brandoffer aan die HERE wees saam met die spysoffer en die drankoffers wat daarby behoort as vuuroffer van lieflike geur aan die HERE.</span> <span class="verse"><a name="19">19</a>En julle moet een bokram as sondoffer berei. Ook twee jaaroud lammers as dankoffer,</span> <span class="verse"><a name="20">20</a>en die priester moet hulle saam met die eerstelingsbrood as beweegoffer voor die aangesig van die HERE beweeg saam met die twee lammers; die moet aan die HERE heilig wees, ten voordele van die priester.</span> <span class="verse"><a name="21">21</a>En julle moet op daardie selfde dag uitroep: 'n heilige vierdag moet dit vir julle wees; g,,n beroepswerk mag julle doen nie. Dit is 'n ewige insetting in al julle woonplekke vir julle geslagte.</span> <span class="verse"><a name="22">22</a>En as julle die opbrings van jul land oes, moet jy die kant van jou land as jy oes nie heeltemal afoes en die are wat val, nie versamel nie. Vir die arme en die vreemdeling moet jy dit laat oorbly. Ek is die HERE julle God.</span> <span class="verse"><a name="23">23</a>En die HERE het met Moses gespreek en gesê:</span> <span class="verse"><a name="24">24</a>Spreek met die kinders van Israel en sê: In die sewende maand, op die eerste van die maand, moet dit vir julle 'n rusdag wees, 'n gedenkdag deur basuingeklank, 'n heilige vierdag.</span> <span class="verse"><a name="25">25</a>G,,n beroepswerk mag julle doen nie; maar julle moet aan die HERE 'n vuuroffer bring.</span> <span class="verse"><a name="26">26</a>Verder het die HERE met Moses gespreek en gesê:</span> <span class="verse"><a name="27">27</a>Maar op die tiende van hierdie sewende maand is dit die versoendag. 'n Heilige vierdag moet dit vir julle wees; dan moet julle jul verootmoedig en aan die HERE 'n vuuroffer bring.</span> <span class="verse"><a name="28">28</a>En op daardie selfde dag mag julle g,,n werk doen nie, want dit is 'n versoendag om vir julle versoening te doen voor die aangesig van die HERE julle God.</span> <span class="verse"><a name="29">29</a>Want elkeen wat hom op daardie selfde dag nie verootmoedig nie, moet uit sy volksgenote uitgeroei word.</span> <span class="verse"><a name="30">30</a>Ook elkeen wat op daardie selfde dag enige werk doen, die siel sal Ek uitroei onder sy volk uit.</span> <span class="verse"><a name="31">31</a>Julle mag g,,n werk doen nie; dit is 'n ewige insetting vir julle geslagte in al julle woonplekke.</span> <span class="verse"><a name="32">32</a>'n Dag van volkome rus moet dit vir julle wees, en julle moet jul verootmoedig. Op die negende van die maand in die aand, van aand tot aand, moet julle jul sabbat hou.</span> <span class="verse"><a name="33">33</a>En die HERE het met Moses gespreek en gesê:</span> <span class="verse"><a name="34">34</a>Spreek met die kinders van Israel en sê: Op die vyftiende dag van hierdie sewende maand is dit sewe dae lank die huttefees vir die HERE.</span> <span class="verse"><a name="35">35</a>Op die eerste dag moet daar 'n heilige vierdag wees; g,,n beroepswerk mag julle doen nie.</span> <span class="verse"><a name="36">36</a>Sewe dae lank moet julle aan die HERE 'n vuuroffer bring. Op die agtste dag moet daar vir julle 'n heilige vierdag wees, en julle moet aan die HERE 'n vuuroffer bring. Dit is 'n feestyd; julle mag geen beroepswerk doen nie.</span> <span class="verse"><a name="37">37</a>Dit is die feestye van die HERE wat julle moet uitroep as heilige vierdae om aan die HERE 'n vuuroffer te bring: 'n brandoffer en spysoffer, 'n slagoffer en drankoffers soos vir elke dag voorgeskrywe;</span> <span class="verse"><a name="38">38</a>behalwe die sabbatte van die HERE en behalwe julle gawes en behalwe al julle geloftes en behalwe al julle vrywillige offers wat julle aan die HERE gee.</span> <span class="verse"><a name="39">39</a>Maar op die vyftiende dag van die sewende maand, as julle die opbrings van die land insamel, moet julle die fees van die HERE sewe dae lank vier; op die eerste dag is dit rusdag, en op die agtste dag is dit rusdag.</span> <span class="verse"><a name="40">40</a>En op die eerste dag moet julle vir julle vrugte neem van sierlike bome, met palmtakke en takke van digte bome en rivierwilgers, en sewe dae lank voor die aangesig van die HERE julle God vrolik wees.</span> <span class="verse"><a name="41">41</a>En julle moet dit as fees van die HERE sewe dae in die jaar vier. Dit is 'n ewige insetting vir julle geslagte. In die sewende maand moet julle dit vier.</span> <span class="verse"><a name="42">42</a>Sewe dae lank moet julle in hutte woon; almal wat in Israel gebore is, moet in hutte woon,</span> <span class="verse"><a name="43">43</a>sodat julle geslagte kan weet dat Ek die kinders van Israel in hutte laat woon het toe Ek hulle uit Egipteland uitgelei het. Ek is die HERE julle God.</span> <span class="verse"><a name="44">44</a>So het Moses dan die feestye van die HERE aan die kinders van Israel bekend gemaak.</span> </p></div</div></div></body></html>