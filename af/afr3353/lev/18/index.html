<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/lev/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/lev">Leviticus</a> &gt <strong>Chapter 18</strong></div><p><span class="verse"><a name="1">1</a>Verder het die HERE met Moses gespreek en gesê:</span> <span class="verse"><a name="2">2</a>Spreek met die kinders van Israel en sê vir hulle: Ek is die HERE julle God.</span> <span class="verse"><a name="3">3</a>Volgens die werke van die land van Egipte waar julle in gewoon het, mag julle nie doen nie; en volgens die werke van die land Kana„n waarheen Ek julle bring, mag julle nie doen nie, en julle mag in hulle insettinge nie wandel nie.</span> <span class="verse"><a name="4">4</a>My verordeninge moet julle doen en my insettinge hou om daarin te wandel. Ek is die HERE julle God.</span> <span class="verse"><a name="5">5</a>Hou dan my insettinge en my verordeninge wat die mens moet doen, dat hy daardeur kan lewe. Ek is die HERE.</span> <span class="verse"><a name="6">6</a>Niemand van julle mag naby sy naaste bloedverwant kom om die skaamte te ontbloot nie. Ek is die HERE.</span> <span class="verse"><a name="7">7</a>Jy mag die skaamte van jou vader en die skaamte van jou moeder nie ontbloot nie: sy is jou moeder jy mag haar skaamte nie ontbloot nie.</span> <span class="verse"><a name="8">8</a>Jy mag die skaamte van die vrou van jou vader nie ontbloot nie; dit is die skaamte van jou vader.</span> <span class="verse"><a name="9">9</a>Die skaamte van jou suster, die dogter van jou vader of die dogter van jou moeder, in die huis of buitekant gebore haar skaamte mag jy nie ontbloot nie.</span> <span class="verse"><a name="10">10</a>Die skaamte van jou seun se dogter of van jou dogter se dogter hulle skaamte mag jy nie ontbloot nie; want hulle is jou eie skaamte.</span> <span class="verse"><a name="11">11</a>Die skaamte van die dogter van jou vader se vrou, wat deur jou vader verwek is sy is jou suster, haar skaamte mag jy nie ontbloot nie.</span> <span class="verse"><a name="12">12</a>Jy mag die skaamte van jou vader se suster nie ontbloot nie; sy is jou vader se bloedverwant.</span> <span class="verse"><a name="13">13</a>Jy mag die skaamte van jou moeder se suster nie ontbloot nie, want sy is jou moeder se bloedverwant.</span> <span class="verse"><a name="14">14</a>Jy mag die skaamte van jou vader se broer nie ontbloot nie: jy mag nie naby sy vrou kom nie; sy is jou tante.</span> <span class="verse"><a name="15">15</a>Jy mag die skaamte van jou skoondogter nie ontbloot nie; sy is jou seun se vrou: jy mag haar skaamte nie ontbloot nie.</span> <span class="verse"><a name="16">16</a>Jy mag die skaamte van jou broer se vrou nie ontbloot nie; dit is die skaamte van jou broer.</span> <span class="verse"><a name="17">17</a>Jy mag die skaamte van 'n vrou en haar dogter nie ontbloot nie; haar seun se dogter en haar dogter se dogter mag jy nie neem om haar skaamte te ontbloot nie. Hulle is bloedverwante. Bloedskande is dit.</span> <span class="verse"><a name="18">18</a>Jy mag ook geen vrou by haar suster as mededingster byneem om haar skaamte gelyk met die ander een, terwyl die nog lewe, te ontbloot nie.</span> <span class="verse"><a name="19">19</a>Ook mag jy nie naby 'n vrou kom terwyl sy onrein is deur haar onreinheid, om haar skaamte te ontbloot nie.</span> <span class="verse"><a name="20">20</a>En jy mag geen vleeslike gemeenskap met jou naaste se vrou hê om jou met haar te verontreinig nie.</span> <span class="verse"><a name="21">21</a>En van jou kinders mag jy nie gee om vir Molog deur die vuur te laat deurgaan nie, dat jy die Naam van jou God nie ontheilig nie. Ek is die HERE.</span> <span class="verse"><a name="22">22</a>Met 'n manspersoon mag jy ook geen gemeenskap hê soos 'n mens met 'n vrou het nie. Dit is 'n gruwel.</span> <span class="verse"><a name="23">23</a>En jy mag met g,,n dier vleeslike gemeenskap hê om jou daardeur te verontreinig nie. 'n Vrou mag ook nie voor 'n dier gaan staan om daarmee te doen te hê nie. Dit is 'n gruwelike vermenging.</span> <span class="verse"><a name="24">24</a>Verontreinig julle nie deur al hierdie dinge nie, want deur al hierdie dinge is die heidene verontreinig wat Ek voor julle uit verdryf.</span> <span class="verse"><a name="25">25</a>So het die land dan onrein geword; en Ek besoek sy ongeregtigheid daaraan, sodat die land sy inwoners uitspuug.</span> <span class="verse"><a name="26">26</a>Maar julle moet my insettinge en my verordeninge onderhou en niks van al hierdie gruwels doen nie die kind van die land of die vreemdeling wat onder julle vertoef.</span> <span class="verse"><a name="27">27</a>Want die mense van die land, wat voor julle gewees het, het al hierdie gruwels gedoen, en die land het onrein geword.</span> <span class="verse"><a name="28">28</a>Laat die land julle dan nie uitspuug as julle dit verontreinig nie, soos dit die nasie uitgespuug het wat daar voor julle was.</span> <span class="verse"><a name="29">29</a>Want almal wat enigeen van hierdie gruwels doen die siele wat dit doen, moet uitgeroei word onder hulle volk uit.</span> <span class="verse"><a name="30">30</a>Daarom moet julle my ordening onderhou om niks te doen van die gruwelike insettinge wat voor julle gedoen is nie, dat julle jul nie daardeur verontreinig nie. Ek is die HERE julle God.</span> </p></div</div></div></body></html>