<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/lev/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/lev">Leviticus</a> &gt <strong>Chapter 14</strong></div><p><span class="verse"><a name="1">1</a>Verder het die HERE met Moses gespreek en gesê:</span> <span class="verse"><a name="2">2</a>Dit is die wet van die melaatse op die dag van sy reiniging. Hy moet na die priester gebring word,</span> <span class="verse"><a name="3">3</a>en die priester moet buitekant die laer gaan. As die priester sien dat die plaag van melaatsheid genees is, van die melaatse weg is,</span> <span class="verse"><a name="4">4</a>moet die priester bevel gee dat hulle vir hom wat gereinig moet word, twee lewendige rein voëls en sederhout en skarlakendraad en hisop moet bring.</span> <span class="verse"><a name="5">5</a>Die priester moet ook bevel gee dat hulle die een voël in 'n erdepot oor vars water slag.</span> <span class="verse"><a name="6">6</a>Die lewendige voël moet hy neem, sowel as die sederhout en die skarlakendraad en die hisop, en die en die lewendige voël insteek in die bloed van die voël wat oor die vars water geslag is.</span> <span class="verse"><a name="7">7</a>En hy moet op hom wat van die melaatsheid gereinig moet word, sewe maal sprinkel en hom reinig, en die lewendige voël moet hy oor die oop veld laat wegvlieg.</span> <span class="verse"><a name="8">8</a>Dan moet hy wat gereinig moet word, sy klere was en al sy hare afskeer en 'n bad neem; dan sal hy rein wees. En daarna kan hy in die laer kom, maar hy moet sewe dae lank buitekant sy tent bly.</span> <span class="verse"><a name="9">9</a>En op die sewende dag moet hy al sy hare afskeer, sy hoof en sy baard en sy winkbroue al sy hare moet hy afskeer; en hy moet sy klere was en sy liggaam in die water bad. Dan sal hy rein wees.</span> <span class="verse"><a name="10">10</a>En op die agtste dag moet hy twee lammers sonder gebrek neem en een jaaroud ooilam sonder gebrek en drie tiendes van 'n efa fynmeel as spysoffer, met olie gemeng, en een log olie.</span> <span class="verse"><a name="11">11</a>En die priester wat die reiniging bewerk, moet die man wat gereinig word, en die gawes voor die aangesig van die HERE by die ingang van die tent van samekoms stel.</span> <span class="verse"><a name="12">12</a>En die priester moet die een lam neem en dit saam met die log olie as skuldoffer aanbring en dit as beweegoffer voor die aangesig van die HERE beweeg.</span> <span class="verse"><a name="13">13</a>Dan moet hy die lam slag op die plek waar hulle die sondoffer en die brandoffer slag, in die heilige plek; want die skuldoffer net soos die sondoffer behoort aan die priester; hoogheilig is dit.</span> <span class="verse"><a name="14">14</a>En die priester moet van die bloed van die skuldoffer neem, en die priester moet dit stryk aan die regteroorlel van hom wat gereinig word, en aan die duim van sy regterhand en aan die groottoon van sy regtervoet.</span> <span class="verse"><a name="15">15</a>Die priester moet ook van die log olie neem en dit giet in die priester se linkerhand.</span> <span class="verse"><a name="16">16</a>Dan moet die priester sy regtervinger in die olie steek wat in sy linkerhand is, en met sy vinger van die olie sewe maal sprinkel voor die aangesig van die HERE.</span> <span class="verse"><a name="17">17</a>En van die orige olie wat in sy hand is, moet die priester stryk aan die regteroorlel van hom wat gereinig word, en aan die duim van sy regterhand en aan die groottoon van sy regtervoet, bo oor die bloed van die skuldoffer.</span> <span class="verse"><a name="18">18</a>Wat dan oor is van die olie wat in die priester se hand is, moet hy stryk op die hoof van hom wat gereinig word. So moet die priester dan vir hom versoening doen voor die aangesig van die HERE.</span> <span class="verse"><a name="19">19</a>Die priester moet ook die sondoffer berei en vir hom wat gereinig word, versoening doen weens sy onreinheid; en daarna moet hy die brandoffer slag.</span> <span class="verse"><a name="20">20</a>En die priester moet die brandoffer en die spysoffer op die altaar offer. So moet die priester dan vir hom versoening doen, en hy sal rein wees.</span> <span class="verse"><a name="21">21</a>Maar as hy arm is en dit nie kan bekostig nie, moet hy een lam as skuldoffer neem om beweeg te word, om vir hom versoening te doen; daarby een tiende van 'n efa fynmeel met olie gemeng as spysoffer, en 'n log olie;</span> <span class="verse"><a name="22">22</a>ook twee tortelduiwe of twee jong duiwe wat hy kan bekostig; en die een sal wees 'n sondoffer en die ander 'n brandoffer.</span> <span class="verse"><a name="23">23</a>Hy moet hulle dan op die agtste dag n  sy reiniging na die priester bring by die ingang van die tent van samekoms voor die aangesig van die HERE.</span> <span class="verse"><a name="24">24</a>En die priester moet die skuldofferlam en die log olie neem; en die priester moet dit as beweegoffer voor die aangesig van die HERE beweeg.</span> <span class="verse"><a name="25">25</a>Dan moet hy die skuldofferlam slag, en die priester moet van die bloed van die skuldoffer neem en dit stryk aan die regteroorlel van hom wat gereinig word, en aan die duim van sy regterhand en aan die groottoon van sy regtervoet.</span> <span class="verse"><a name="26">26</a>Ook moet die priester van die olie in die priester se linkerhand giet.</span> <span class="verse"><a name="27">27</a>Dan moet die priester met sy regtervinger van die olie wat in sy linkerhand is, sewe maal sprinkel voor die aangesig van die HERE.</span> <span class="verse"><a name="28">28</a>En die priester moet van die olie wat in sy hand is, stryk aan die regteroorlel van hom wat gereinig word, en aan die duim van sy regterhand en aan die groottoon van sy regtervoet, bo oor die plek van die bloed van die skuldoffer.</span> <span class="verse"><a name="29">29</a>Wat dan oor is van die olie wat in die priester se hand is, moet hy stryk op die hoof van hom wat gereinig word, om versoening vir hom te doen voor die aangesig van die HERE.</span> <span class="verse"><a name="30">30</a>Dan moet hy een van die tortelduiwe berei of van die jong duiwe wat hy kan bekostig</span> <span class="verse"><a name="31">31</a>die een as sondoffer en die ander as brandoffer, saam met die spysoffer. So moet die priester dan vir hom wat gereinig word, versoening doen voor die aangesig van die HERE.</span> <span class="verse"><a name="32">32</a>Dit is die wet vir hom op wie die plaag van melaatsheid was, wat by sy reiniging nie vermoënd is nie.</span> <span class="verse"><a name="33">33</a>Verder het die HERE met Moses en A„ron gespreek en gesê:</span> <span class="verse"><a name="34">34</a>As julle in die land Kana„n inkom wat Ek julle as besitting gee, en Ek die plaag van melaatsheid in 'n huis van die land van julle besitting laat kom,</span> <span class="verse"><a name="35">35</a>moet hy aan wie die huis behoort, kom en aan die priester te kenne gee en sê: Dit lyk my of daar 'n plaag in die huis is.</span> <span class="verse"><a name="36">36</a>En die priester moet bevel gee dat hulle die huis ontruim, voordat die priester die plaag kom bekyk, sodat alles wat in die huis is, nie onrein word nie; en daarna moet die priester kom om die huis te bekyk.</span> <span class="verse"><a name="37">37</a>As hy die plaag bekyk en sien dat die plaag aan die mure van die huis is soos liggroen of rooierige kuiltjies, en hulle dieper lyk as die muur,</span> <span class="verse"><a name="38">38</a>dan moet die priester uit die huis uitgaan na die deur van die huis en die huis sewe dae lank toesluit.</span> <span class="verse"><a name="39">39</a>Op die sewende dag moet die priester dan terugkom; sien hy dan dat die plaag hom uitgebrei het aan die mure van die huis,</span> <span class="verse"><a name="40">40</a>dan moet die priester bevel gee dat hulle die klippe uitbreek waaraan die plaag is, en dit buitekant die stad op 'n onrein plek gooi.</span> <span class="verse"><a name="41">41</a>En die huis moet hulle binnekant rondom afkrap en die klei wat hulle afgekrap het, buitekant die stad op 'n onrein plek weggooi.</span> <span class="verse"><a name="42">42</a>Dan moet hulle ander klippe neem en in die plek van daardie klippe insit, en hulle moet ander klei neem en die huis pleister.</span> <span class="verse"><a name="43">43</a>Maar as die plaag weer in die huis uitbreek nadat hulle die klippe uitgebreek en die huis afgekrap het en dit gepleister is,</span> <span class="verse"><a name="44">44</a>moet die priester kom; en as hy sien dat die plaag in die huis versprei het, dan is dit 'n kwaadaardige melaatsheid in die huis; dit is onrein.</span> <span class="verse"><a name="45">45</a>Daarom moet hulle die huis afbreek: sy klippe en sy hout en al die klei van die huis, en hulle moet dit buitekant die stad op 'n onrein plek uitbring.</span> <span class="verse"><a name="46">46</a>En hy wat in die huis kom, al die tyd dat hulle dit toegesluit hou, sal tot die aand toe onrein wees.</span> <span class="verse"><a name="47">47</a>En hy wat in die huis slaap, moet sy klere was; en hy wat in die huis eet, moet sy klere was.</span> <span class="verse"><a name="48">48</a>Maar as die priester kom en sien dat die plaag nie in die huis versprei het nadat die huis gepleister is nie, dan moet die priester die huis rein verklaar, want die aangetaste plek het gesond geword.</span> <span class="verse"><a name="49">49</a>Dan moet hy om die huis te ontsondig twee voëls neem en sederhout en skarlakendraad en hisop,</span> <span class="verse"><a name="50">50</a>en die een voël in 'n erdepot oor vars water slag.</span> <span class="verse"><a name="51">51</a>Dan moet hy die sederhout en die hisop en die skarlakendraad en die lewendige voël neem en dit in die bloed van die geslagte voël en in die vars water insteek; en hy moet die huis sewe maal besprinkel.</span> <span class="verse"><a name="52">52</a>So moet hy dan die huis ontsondig met die bloed van die voël sowel as met die vars water en die lewendige voël en die sederhout en die hisop en die skarlakendraad.</span> <span class="verse"><a name="53">53</a>Daarop moet hy die lewendige voël buitekant die stad oor die oop veld laat wegvlieg. So moet hy dan vir die huis versoening doen, en dit sal rein wees.</span> <span class="verse"><a name="54">54</a>Dit is die wet oor elke plaag van melaatsheid en oor skurfte</span> <span class="verse"><a name="55">55</a>en oor melaatsheid van klere en huise</span> <span class="verse"><a name="56">56</a>en oor swelsels en uitslag en ligte vlekke,</span> <span class="verse"><a name="57">57</a>om te onderrig wanneer iets onrein en wanneer iets rein is. Dit is die wet oor die melaatsheid.</span> </p></div</div></div></body></html>