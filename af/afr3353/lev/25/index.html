<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/lev/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/lev">Leviticus</a> &gt <strong>Chapter 25</strong></div><p><span class="verse"><a name="1">1</a>Verder het die HERE met Moses gespreek by die berg Sinai en gesê:</span> <span class="verse"><a name="2">2</a>Spreek met die kinders van Israel en sê vir hulle: As julle in die land inkom wat Ek julle gee, moet die land 'n sabbat hou vir die HERE.</span> <span class="verse"><a name="3">3</a>Ses jaar lank mag jy jou land saai en ses jaar lank jou wingerd snoei en die opbrings daarvan insamel;</span> <span class="verse"><a name="4">4</a>maar in die sewende jaar moet daar vir die land volkome rus wees, 'n sabbat vir die HERE; jou land mag jy nie saai en jou wingerd nie snoei nie.</span> <span class="verse"><a name="5">5</a>Wat van jou oes opslaan, moet jy nie afoes nie, en die druiwe van jou ongesnoeide wingerdstok nie afsny nie. Dit moet 'n jaar van rus vir die land wees.</span> <span class="verse"><a name="6">6</a>En die opbrings van die sabbat van die land sal julle voedsel wees; vir jou en jou slaaf en jou slavin en jou dagloner en jou bywoner wat by jou vertoef,</span> <span class="verse"><a name="7">7</a>en vir jou vee en die wild wat in jou land is, sal die hele opbrings daarvan wees om te eet.</span> <span class="verse"><a name="8">8</a>Jy moet ook sewe jaarweke tel, sewe maal sewe jaar, sodat die dae van die sewe jaarweke vir jou nege en veertig jaar is.</span> <span class="verse"><a name="9">9</a>Dan moet jy in die sewende maand, op die tiende van die maand, 'n basuingeklank laat deurgaan; op die versoendag moet julle die basuin deur julle hele land laat gaan.</span> <span class="verse"><a name="10">10</a>En julle moet die vyftigste jaar heilig en 'n vrylating in die land uitroep aan al sy bewoners. Dit moet vir julle 'n jubeljaar wees; dan moet julle elkeen na sy besitting en elkeen na sy geslag teruggaan.</span> <span class="verse"><a name="11">11</a>'n Jubeljaar moet dit, die vyftigste jaar, vir julle wees. Julle mag nie saai nie, ook nie afoes wat dan opslaan of die druiwe van die onbesnoeide wingerdstok dan afsny nie.</span> <span class="verse"><a name="12">12</a>Want dit is 'n jubeljaar, dit moet vir julle heilig wees: van die land af moet julle die opbrings daarvan eet.</span> <span class="verse"><a name="13">13</a>In hierdie jubeljaar moet julle elkeen na sy besitting teruggaan.</span> <span class="verse"><a name="14">14</a>Daarom, as jy iets aan jou naaste verkoop of van jou naaste koop, moet julle mekaar nie verdruk nie;</span> <span class="verse"><a name="15">15</a>volgens die getal jare n  die jubeljaar moet jy van jou naaste koop; volgens die getal jare dat daar 'n oes is, moet hy dit aan jou verkoop;</span> <span class="verse"><a name="16">16</a>volgens die groter aantal jare moet jy die koopprys daarvan vermeerder, en volgens die kleiner aantal jare moet jy die koopprys daarvan verminder, want hy verkoop aan jou die aantal oeste.</span> <span class="verse"><a name="17">17</a>Laat niemand dan sy naaste verdruk nie, en vrees jy jou God; want Ek is die HERE julle God.</span> <span class="verse"><a name="18">18</a>En doen my insettinge en onderhou my verordeninge en doen dit, dat julle veilig kan woon in die land.</span> <span class="verse"><a name="19">19</a>En die land sal sy vrug gee, en julle sal volop eet en veilig daarin woon.</span> <span class="verse"><a name="20">20</a>En as julle sê: Wat moet ons in die sewende jaar eet as ons nie mag saai nie en ons oes nie mag insamel nie?</span> <span class="verse"><a name="21">21</a>dan gebied Ek my seën vir julle in die sesde jaar, en dit sal die oes vir die drie jare oplewer.</span> <span class="verse"><a name="22">22</a>En in die agtste jaar moet julle saai en van die ou opbrings eet tot die negende jaar toe; totdat die opbrings hiervan inkom, moet julle die oue eet.</span> <span class="verse"><a name="23">23</a>Die grond moet ook nie vir altyd verkoop word nie; want die land is myne, omdat julle vreemdelinge en bywoners by My is.</span> <span class="verse"><a name="24">24</a>Daarom moet julle, in die hele land van julle besitting, lossing van die grond toelaat.</span> <span class="verse"><a name="25">25</a>As jou broer verarm en van sy besitting verkoop, moet sy losser wat sy nabestaande is, kom en hy moet los wat sy broer verkoop het.</span> <span class="verse"><a name="26">26</a>En as iemand geen losser het nie, maar dit kan bekostig en genoeg vind vir die lossing,</span> <span class="verse"><a name="27">27</a>moet hy die jare bereken dat dit verkoop is, en wat oorskiet, moet hy aan die man aan wie hy verkoop het, teruggee en dan na sy besitting teruggaan.</span> <span class="verse"><a name="28">28</a>Maar as hy nie genoeg vind om dit terug te koop nie, moet die verkoopte goed in die hand van die koper bly tot die jubeljaar toe; maar in die jubeljaar moet dit vry word, en hy moet na sy besitting teruggaan.</span> <span class="verse"><a name="29">29</a>En as iemand 'n woonhuis in 'n ommuurde stad verkoop, moet daar reg van lossing wees tot die end van die jaar dat dit verkoop is; 'n jaar lank moet daar reg van lossing wees.</span> <span class="verse"><a name="30">30</a>Maar as dit nie gelos word voordat 'n hele jaar verby is nie, moet die huis wat in die ommuurde stad is, vir altyd die eiendom van sy koper bly vir sy geslagte; in die jubeljaar sal dit nie vry word nie.</span> <span class="verse"><a name="31">31</a>Maar die huise van die dorpe wat rondom geen muur het nie, moet by die veld van die land gereken word; daar moet reg van lossing voor wees en in die jubeljaar moet dit vry word.</span> <span class="verse"><a name="32">32</a>Wat die stede van die Leviete aangaan, die huise in die stede wat in hulle besit is vir die Leviete moet daar 'n ewige reg van lossing wees.</span> <span class="verse"><a name="33">33</a>En as iemand van die Leviete dit sal los, moet die huis wat verkoop is, naamlik in die stad van sy besitting, in die jubeljaar vry word; want die huise in die stede van die Leviete is hulle besitting onder die kinders van Israel.</span> <span class="verse"><a name="34">34</a>En die weiveld om hulle stede mag nie verkoop word nie, want dit is 'n ewige besitting vir hulle.</span> <span class="verse"><a name="35">35</a>En as jou broer by jou verarm en agterraak, moet jy hom ondersteun, soos 'n vreemdeling en bywoner, dat hy by jou kan lewe.</span> <span class="verse"><a name="36">36</a>Jy moenie rente of wins van hom neem nie, maar jy moet jou God vrees, dat jou broer by jou kan lewe.</span> <span class="verse"><a name="37">37</a>Jou geld mag jy hom nie op rente gee nie, en jou eetware mag jy nie teen wins gee nie.</span> <span class="verse"><a name="38">38</a>Ek is die HERE julle God wat julle uit Egipteland uitgelei het om julle die land Kana„n te gee, om julle God te wees.</span> <span class="verse"><a name="39">39</a>En as jou broer by jou verarm en hom aan jou verkoop, mag jy hom nie as slaaf laat dien nie.</span> <span class="verse"><a name="40">40</a>Soos 'n dagloner, soos 'n bywoner moet hy by jou wees; tot die jubeljaar toe moet hy by jou dien;</span> <span class="verse"><a name="41">41</a>dan moet hy vry van jou af weggaan, hy en sy kinders saam met hom; en hy moet na sy geslag terugkeer en na die besitting van sy vaders teruggaan.</span> <span class="verse"><a name="42">42</a>Want hulle is my knegte wat Ek uit Egipteland uitgelei het; hulle mag nie verkoop word soos 'n mens 'n slaaf verkoop nie.</span> <span class="verse"><a name="43">43</a>Jy mag nie met hardheid oor hom heers nie, maar jy moet jou God vrees.</span> <span class="verse"><a name="44">44</a>Wat jou slaaf of jou slavin aangaan wat aan jou sal behoort van die nasies wat rondom julle is, van hulle mag julle 'n slaaf of slavin koop.</span> <span class="verse"><a name="45">45</a>En ook van die kinders van die bywoners wat by julle vertoef van hulle mag julle koop en van hulle geslag wat by julle is, wat hulle in julle land verwek het; en die sal vir julle 'n besitting wees.</span> <span class="verse"><a name="46">46</a>En julle mag die aan julle kinders n  julle nalaat as 'n erflike besitting; vir ewig mag julle hulle laat dien. Maar oor julle broers, die kinders van Israel, die een oor die ander oor hom mag jy nie met hardheid heers nie.</span> <span class="verse"><a name="47">47</a>En as 'n vreemdeling of bywoner by jou vermoënd word, en jou broer by hom verarm en hy homself aan 'n vreemdeling of bywoner by jou verkoop, of aan 'n familielid uit die geslag van 'n vreemdeling,</span> <span class="verse"><a name="48">48</a>dan moet daar vir hom, nadat hy hom verkoop het, reg van lossing wees; een van sy broers kan hom los,</span> <span class="verse"><a name="49">49</a>of sy oom of sy oom se seun kan hom los, of een van sy naaste bloedverwante uit sy geslag kan hom los, of as hy dit kan bekostig, kan hy homself los.</span> <span class="verse"><a name="50">50</a>En hy moet met sy koper reken van die jaar af dat hy hom aan hom verkoop het, tot die jubeljaar toe. En die prys waarvoor hy hom verkoop het, moet wees volgens die aantal jare; soos 'n dagloner sal hy dan die tyd by hom gewees het.</span> <span class="verse"><a name="51">51</a>As daar nog baie jare is, moet hy volgens hulle sy losprys uit die geld waarvoor hy gekoop is, teruggee;</span> <span class="verse"><a name="52">52</a>en as daar maar min jare tot die jubeljaar toe oor is, moet hy daarmee rekening hou; volgens die jare moet hy sy losprys teruggee.</span> <span class="verse"><a name="53">53</a>Soos een wat van jaar tot jaar loonarbeider is, moet hy by hom wees; hy mag nie met hardheid oor hom voor jou oë heers nie.</span> <span class="verse"><a name="54">54</a>En as hy nie op die wyse gelos word nie, moet hy in die jubeljaar vrygelaat word, hy en sy kinders saam met hom.</span> <span class="verse"><a name="55">55</a>Want die kinders van Israel is my knegte; my knegte is hulle wat Ek uit Egipteland uitgelei het. Ek is die HERE julle God.</span> </p></div</div></div></body></html>