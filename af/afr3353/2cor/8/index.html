<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/2cor/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/2cor">2 Corinthians</a> &gt <strong>Chapter 8</strong></div><p><span class="verse"><a name="1">1</a>En ons maak julle bekend, broeders, die genade van God wat aan die gemeentes van Macedonië geskenk is,</span> <span class="verse"><a name="2">2</a>dat onder baie beproewing deur verdrukking hulle oorvloedige blydskap by hulle diepe armoede oorvloedig was in hulle ryke milddadigheid.</span> <span class="verse"><a name="3">3</a>Want hulle was na vermoë -- ek betuig dit -- ja, bo vermoë gewillig,</span> <span class="verse"><a name="4">4</a>en het ons met groot aandrang gesmeek dat ons hulle gawe en hulle deel in die diensbetoning aan die heiliges moet ontvang;</span> <span class="verse"><a name="5">5</a>en het nie alleen gedoen soos ons verwag het nie, maar het hulself eers aan die Here gegee, en toe aan ons deur die wil van God,</span> <span class="verse"><a name="6">6</a>sodat ons Titus versoek het dat hy, net soos hy tevore begin het, so ook by julle nog hierdie liefdedaad moet volbring.</span> <span class="verse"><a name="7">7</a>Maar soos julle in alles oorvloedig is -- in geloof en woord en kennis en alle ywer en in julle liefde vir ons -- sorg dat julle ook in hierdie liefdedaad oorvloedig is.</span> <span class="verse"><a name="8">8</a>Ek sê dit nie as 'n bevel nie, maar om deur die ywer van ander ook die egtheid van julle liefde op die proef te stel.</span> <span class="verse"><a name="9">9</a>Want julle ken die genade van onse Here Jesus Christus, dat Hy, alhoewel Hy ryk was, ter wille van julle arm geword het, sodat julle deur sy armoede ryk kan word.</span> <span class="verse"><a name="10">10</a>En ek gee in hierdie saak my oordeel, want dit is voordelig vir julle, omdat julle alreeds 'n jaar gelede begin het, nie alleen om te doen nie, maar ook om te wil.</span> <span class="verse"><a name="11">11</a>Maar voltooi nou die daad ook, sodat, net soos die bereidheid om te wil daar was, so ook die voltooiing kan wees uit wat julle besit.</span> <span class="verse"><a name="12">12</a>Want as die bereidwilligheid daar is, is dit welgevallig volgens wat iemand besit, nie volgens wat hy nie besit nie.</span> <span class="verse"><a name="13">13</a>Want ek bedoel nie dat daar vir ander verligting moet wees en vir julle verdrukking nie,</span> <span class="verse"><a name="14">14</a>maar dat volgens gelykheid julle oorvloed in hierdie tyd hulle gebrek kan aanvul, sodat ook hulle oorvloed julle gebrek kan aanvul en daar gelykheid kan wees.</span> <span class="verse"><a name="15">15</a>Soos geskrywe is: Hy wat baie gehad het, het nie te veel gehad nie; en hy wat weinig gehad het, het nie te min gehad nie.</span> <span class="verse"><a name="16">16</a>Maar God sy dank, wat dieselfde ywer vir julle in die hart van Titus gegee het;</span> <span class="verse"><a name="17">17</a>want hy het my aansporing wel ontvang, maar omdat hy baie ywerig was, het hy uit eie beweging na julle toe vertrek.</span> <span class="verse"><a name="18">18</a>En ons het ook met hom die broeder saamgestuur wat lof het in die evangelie deur al die gemeentes.</span> <span class="verse"><a name="19">19</a>En dit nie alleen nie, maar hy is ook deur die gemeentes gekies as ons reisgenoot in verband met hierdie liefdewerk wat deur ons berei word, tot die heerlikheid van die Here self en as bewys van julle bereidwilligheid,</span> <span class="verse"><a name="20">20</a>om te voorkom dat iemand ons sou belaster in verband met hierdie groot bydrae wat deur ons berei word.</span> <span class="verse"><a name="21">21</a>Want ons bedink wat goed is nie alleen voor die Here nie, maar ook voor die mense.</span> <span class="verse"><a name="22">22</a>En ons het met hulle saamgestuur ons broeder wat ons dikwels in baie dinge beproef gevind het, dat hy ywerig is en nou baie yweriger deur sy groot vertroue in julle.</span> <span class="verse"><a name="23">23</a>Wat nou Titus betref, hy is my metgesel en medewerker by julle; of ons broeders, hulle is afgesante van die gemeentes, 'n eer vir Christus.</span> <span class="verse"><a name="24">24</a>Gee dan aan hulle die bewys van julle liefde en van ons roem oor julle, ook voor die gemeentes.</span> </p></div</div></div></body></html>