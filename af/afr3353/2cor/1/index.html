<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/2cor/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/2cor">2 Corinthians</a> &gt <strong>Chapter 1</strong></div><p><span class="verse"><a name="1">1</a>Paulus, 'n apostel van Jesus Christus deur die wil van God, en TimotheÂs, die broeder, aan die gemeente van God wat in Korinthe is, saam met al die heiliges wat in die hele Ach je is:</span> <span class="verse"><a name="2">2</a>Genade vir julle en vrede van God, onse Vader, en die Here Jesus Christus.</span> <span class="verse"><a name="3">3</a>Geseënd is die God en Vader van onse Here Jesus Christus, die Vader van ontferminge en die God van alle vertroosting,</span> <span class="verse"><a name="4">4</a>wat ons troos in al ons verdrukking, sodat ons die wat in allerhande verdrukking is, kan troos deur die vertroosting waarmee ons self deur God getroos word.</span> <span class="verse"><a name="5">5</a>Want soos die lyde van Christus oorvloedig is in ons, so is ons troos ook oorvloedig deur Christus.</span> <span class="verse"><a name="6">6</a>Maar of ons verdruk word, dit is julle tot troos en redding; en dit laat sy werking blyk deurdat julle dieselfde lyding verduur wat ons ook ondergaan; en of ons getroos word, dit is julle tot troos en redding.</span> <span class="verse"><a name="7">7</a>En ons hoop vir julle is vas, omdat ons weet dat net soos julle deelgenote is aan die lyding, so ook aan die troos.</span> <span class="verse"><a name="8">8</a>Want ons wil nie hê, broeders, dat julle onbekend moet wees met ons verdrukking wat oor ons in Asië gekom het nie, dat ons dit bo ons krag uitermate swaar gehad het, sodat ons selfs aan ons lewe gewanhoop het.</span> <span class="verse"><a name="9">9</a>Ja, ons het al self by onsself die doodvonnis oor ons gehad, sodat ons nie op onsself sou vertrou nie, maar op God wat die dode opwek;</span> <span class="verse"><a name="10">10</a>wat ons verlos het uit so 'n groot doodsgevaar en nog verlos; op wie ons hoop dat Hy ook nog sal verlos,</span> <span class="verse"><a name="11">11</a>terwyl julle ook vir ons saamwerk deur die gebed, sodat daar vir die genadegawe aan ons deur baie persone op baie maniere vir ons gedank mag word.</span> <span class="verse"><a name="12">12</a>Want ons roem is dit: die getuienis van ons gewete dat ons in eenvoudigheid en reinheid van God, nie in vleeslike wysheid nie, maar in die genade van God in die wêreld verkeer het, en veral by julle.</span> <span class="verse"><a name="13">13</a>Want ons skryf aan julle niks anders as wat julle lees of ook verstaan nie, en ek hoop dat julle dit ook tot die einde toe sal verstaan,</span> <span class="verse"><a name="14">14</a>soos julle ook gedeeltelik van ons verstaan het dat ons julle roem is, net soos julle ook ons roem is in die dag van die Here Jesus.</span> <span class="verse"><a name="15">15</a>En in hierdie vertroue wou ek vroeër na julle kom, dat julle 'n tweede genade kan ontvang,</span> <span class="verse"><a name="16">16</a>en by julle langs deurgaan na Macedonië, om weer van Macedonië af by julle te kom en deur julle voortgehelp te word na Jud,a.</span> <span class="verse"><a name="17">17</a>Het ek dan miskien ligsinnig gehandel toe ek my dit voorgeneem het? Of wat ek my voorneem, neem ek my dit voor na die vlees sodat by my tegelyk is: ja ja, en nee nee?</span> <span class="verse"><a name="18">18</a>So waar as God getrou is -- ons woord tot julle was nie ja en nee nie!</span> <span class="verse"><a name="19">19</a>Want die Seun van God, Jesus Christus, wat deur ons onder julle verkondig is, deur my en Silv nus en TimotheÂs, was nie ja en nee nie, maar was ja in Hom.</span> <span class="verse"><a name="20">20</a>Want hoeveel beloftes van God daar ook mag wees, in Hom is hulle ja en in Hom amen, tot heerlikheid van God deur ons.</span> <span class="verse"><a name="21">21</a>Maar Hy wat ons saam met julle bevestig in Christus en ons gesalf het, is God,</span> <span class="verse"><a name="22">22</a>wat ons ook verseël het en die Gees as onderpand in ons harte gegee het.</span> <span class="verse"><a name="23">23</a>Maar ek roep God as getuie aan oor my siel dat ek om julle te spaar nog nie na Korinthe gekom het nie --</span> <span class="verse"><a name="24">24</a>nie dat ons heers oor julle geloof nie, maar ons is medewerkers aan julle blydskap; want in die geloof staan julle vas.</span> </p></div</div></div></body></html>