<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/1pet/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/1pet">1 Peter</a> &gt <strong>Chapter 2</strong></div><p><span class="verse"><a name="1">1</a>Lê dan af alle boosheid en alle bedrog en geveinsdheid en afguns en alle kwaadpratery;</span> <span class="verse"><a name="2">2</a>en verlang sterk soos pasgebore kindertjies na die onvervalste melk van die woord, dat julle daardeur kan opgroei,</span> <span class="verse"><a name="3">3</a>as julle ten minste gesmaak het dat die Here goedertieren is.</span> <span class="verse"><a name="4">4</a>Kom na Hom toe, die lewende steen wat deur die mense wel verwerp is, maar by God uitverkore en kosbaar is;</span> <span class="verse"><a name="5">5</a>en laat julle ook soos lewende stene opbou, tot 'n geestelike huis, 'n heilige priesterdom, om geestelike offers te bring wat aan God welgevallig is deur Jesus Christus.</span> <span class="verse"><a name="6">6</a>Daarom staan dit ook in die Skrif: Kyk, Ek lê in Sion 'n uitverkore en kosbare hoeksteen, en die wat in Hom glo, sal nooit beskaam word nie.</span> <span class="verse"><a name="7">7</a>Vir julle dan wat glo, is Hy kosbaar; maar vir die ongelowiges geld die woord: Die steen wat die bouers verwerp het, dit het 'n hoeksteen geword; en: 'n Steen des aanstoots en 'n rots van struikeling --</span> <span class="verse"><a name="8">8</a>vir die wat hulle daarteen stamp, omdat hulle aan die woord ongehoorsaam is, waarvoor hulle ook bestem is.</span> <span class="verse"><a name="9">9</a>Maar julle is 'n uitverkore geslag, 'n koninklike priesterdom, 'n heilige volk, 'n volk as eiendom verkry, om te verkondig die deugde van Hom wat julle uit die duisternis geroep het tot sy wonderbare lig,</span> <span class="verse"><a name="10">10</a>julle wat vroeër geen volk was nie, maar nou die volk van God is; aan wie toe geen barmhartigheid bewys is nie, maar nou bewys is.</span> <span class="verse"><a name="11">11</a>Geliefdes, ek vermaan julle as bywoners en vreemdelinge om julle te onthou van vleeslike begeertes wat stryd voer teen die siel;</span> <span class="verse"><a name="12">12</a>en hou julle lewenswandel onder die heidene skoon, sodat as hulle van julle kwaad spreek soos van kwaaddoeners, hulle op grond van die goeie werke wat hulle aanskou, God kan verheerlik in die dag van besoeking.</span> <span class="verse"><a name="13">13</a>Wees dan onderdanig aan elke menslike verordening ter wille van die Here -- of dit die koning is as opperheer,</span> <span class="verse"><a name="14">14</a>of die goewerneurs as sy gesante, om wel kwaaddoeners te straf, maar die wat goed doen, te prys.</span> <span class="verse"><a name="15">15</a>Want so is dit die wil van God dat julle deur goed te doen die onkunde van die dwase mense tot swye sal bring,</span> <span class="verse"><a name="16">16</a>as vrymense en nie asof julle die vryheid het as 'n dekmantel vir die boosheid nie, maar as diensknegte van God.</span> <span class="verse"><a name="17">17</a>Julle moet almal eer, die broederskap liefhê, God vrees, die koning eer.</span> <span class="verse"><a name="18">18</a>Diensknegte, wees julle here onderdanig met alle vrees, nie alleen aan die wat goed en vriendelik is nie, maar ook aan die wat verkeerd is.</span> <span class="verse"><a name="19">19</a>Want dit is genade as iemand, ter wille van die gewete voor God, leed verdra deur onregverdig te ly.</span> <span class="verse"><a name="20">20</a>Want watter roem is daar as julle verdra wanneer julle sonde doen en geslaan word? Maar as julle verdra wanneer julle goed doen en ly -- dit is genade by God.</span> <span class="verse"><a name="21">21</a>Want hiertoe is julle geroep, omdat Christus ook vir julle gely het en julle 'n voorbeeld nagelaat het, sodat julle sy voetstappe kan navolg;</span> <span class="verse"><a name="22">22</a>Hy wat geen sonde gedoen het nie, en in wie se mond geen bedrog gevind is nie;</span> <span class="verse"><a name="23">23</a>wat, toe Hy uitgeskel is, nie terug uitgeskel het nie; toe Hy gely het, nie gedreig het nie, maar dit oorgegee het aan Hom wat regverdig oordeel;</span> <span class="verse"><a name="24">24</a>wat self ons sondes in sy liggaam op die kruishout gedra het, sodat ons die sondes kan afsterwe en vir die geregtigheid lewe; deur wie se wonde julle genees is.</span> <span class="verse"><a name="25">25</a>Want julle was soos dwalende skape, maar nou het julle teruggekeer na die Herder en Opsiener van julle siele.</span> </p></div</div></div></body></html>