<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/1pet/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/1pet">1 Peter</a> &gt <strong>Chapter 5</strong></div><p><span class="verse"><a name="1">1</a>Ek vermaan die ouderlinge onder julle, ek wat 'n mede-ouderling en getuie van die lyde van Christus is, wat ook 'n deelgenoot is van die heerlikheid wat geopenbaar sal word:</span> <span class="verse"><a name="2">2</a>Hou as herders toesig oor die kudde van God wat onder julle is, nie uit dwang nie, maar gewilliglik; nie om vuil gewin nie, maar met bereidwilligheid;</span> <span class="verse"><a name="3">3</a>ook nie as heersers oor die erfdeel nie, maar as voorbeelde vir die kudde.</span> <span class="verse"><a name="4">4</a>En wanneer die Opperherder verskyn, sal julle die onverwelklike kroon van heerlikheid ontvang.</span> <span class="verse"><a name="5">5</a>Net so moet julle, jongeres, aan die oueres onderdanig wees; en wees almal met ootmoed bekleed in onderdanigheid aan mekaar, want God weerstaan die hoogmoediges, maar aan die nederiges gee Hy genade.</span> <span class="verse"><a name="6">6</a>Verneder julle dan onder die kragtige hand van God, sodat Hy julle kan verhoog op die regte tyd.</span> <span class="verse"><a name="7">7</a>Werp al julle bekommernis op Hom, want Hy sorg vir julle.</span> <span class="verse"><a name="8">8</a>Wees nugter en waaksaam, want julle teëstander, die duiwel, loop rond soos 'n brullende leeu, en soek wie hy kan verslind.</span> <span class="verse"><a name="9">9</a>Hom moet julle teëstaan, standvastig in die geloof, omdat julle weet dat dieselfde lyding opgelê word aan julle broederskap wat in die wêreld is.</span> <span class="verse"><a name="10">10</a>En mag die God van alle genade self, wat ons geroep het tot sy ewige heerlikheid in Christus Jesus, nadat ons 'n kort tyd gely het, julle volmaak, bevestig, versterk en grondves!</span> <span class="verse"><a name="11">11</a>Aan Hom die heerlikheid en die krag tot in alle ewigheid! Amen.</span> <span class="verse"><a name="12">12</a>Deur Silv nus, die getroue broeder, soos ek meen, het ek kortliks aan julle geskrywe om julle te vermaan en om te betuig dat dit die ware genade van God is waarin julle staan.</span> <span class="verse"><a name="13">13</a>Die mede-uitverkorene in Babilon en Markus, my seun, groet julle.</span> <span class="verse"><a name="14">14</a>Groet mekaar met 'n kus van liefde. Vrede vir julle almal wat in Christus Jesus is! Amen.</span> </p></div</div></div></body></html>