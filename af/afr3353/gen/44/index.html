<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/gen/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/gen">Genesis</a> &gt <strong>Chapter 44</strong></div><p><span class="verse"><a name="1">1</a>Toe gee hy bevel aan die opsigter oor sy huis en sê: Maak die sakke van die manne vol met lewensmiddele soveel as hulle kan vervoer, en sit elkeen se geld bo in sy sak;</span> <span class="verse"><a name="2">2</a>en my beker, die silwerbeker, moet jy bo in die jongste se sak sit saam met die geld vir sy koring. En hy het gehandel volgens die woord wat Josef gespreek het.</span> <span class="verse"><a name="3">3</a>Toe dit die môre lig word, het hulle die manne laat trek, hulle met hul esels.</span> <span class="verse"><a name="4">4</a>Hulle het uit die stad uitgetrek, hulle was nog nie ver nie toe Josef aan die opsigter oor sy huis sê: Maak jou klaar en jaag die manne agterna; en as jy hulle inhaal, vra hulle dan: Waarom het julle kwaad vir goed vergelde?</span> <span class="verse"><a name="5">5</a>Is dit nie die ding waaruit my heer drink en waarmee hy altyd waarneem nie? Julle het verkeerd gehandel met wat julle gedoen het.</span> <span class="verse"><a name="6">6</a>En hy het hulle ingehaal en hierdie woorde aan hulle meegedeel.</span> <span class="verse"><a name="7">7</a>Toe sê hulle vir hom: Waarom spreek my heer sulke woorde? Dit is ver van u dienaars om so iets te doen.</span> <span class="verse"><a name="8">8</a>Kyk, geld wat ons bo in ons sakke gevind het, het ons uit die land Kana„n aan u teruggebring hoe sou ons dan silwer of goud uit die huis van u heer kan steel?</span> <span class="verse"><a name="9">9</a>Di, een van u dienaars by wie dit gevind word, moet sterwe; en ons sal ook my heer se slawe wees.</span> <span class="verse"><a name="10">10</a>Toe sê hy: Nou goed, laat dit wees soos julle gesê het. Di, een by wie dit gevind word, is my slaaf. Maar julle sal vry wees.</span> <span class="verse"><a name="11">11</a>Daarop het hulle gou elkeen sy sak op die grond neergesit en elkeen sy sak oopgemaak.</span> <span class="verse"><a name="12">12</a>En hy het gesoek; hy het begin by die oudste en opgehou by die jongste; en die beker is in Benjamin se sak gevind.</span> <span class="verse"><a name="13">13</a>Toe skeur hulle hul klere, en elkeen laai sy esel, en hulle gaan na die stad terug.</span> <span class="verse"><a name="14">14</a>En Juda het saam met sy broers in die huis van Josef gekom, terwyl hy nog daar was, en hulle het voor hom neergeval op die grond.</span> <span class="verse"><a name="15">15</a>Daarop sê Josef vir hulle: Wat is dit nou wat julle gedoen het? Weet julle nie dat 'n man soos ek dit ongetwyfeld moet waarneem nie?</span> <span class="verse"><a name="16">16</a>En Juda antwoord: Wat kan ons aan my heer sê? Wat kan ons spreek? En waarmee kan ons ons regverdig? God het die ongeregtigheid van u dienaars uitgevind. Kyk, ons is my heer se slawe, ons sowel as hy by wie die beker gevind is.</span> <span class="verse"><a name="17">17</a>Maar hy sê: Dit is ver van my om dit te doen; die man by wie die beker gevind is, die sal my slaaf wees. Maar trek julle in vrede op na julle vader.</span> <span class="verse"><a name="18">18</a>Toe kom Juda nader na hom en sê: Ag, my heer, mag u dienaar tog 'n woord spreek voor die ore van my heer, en laat u toorn nie teen u dienaar ontvlam nie, want u staan gelyk met Farao.</span> <span class="verse"><a name="19">19</a>My heer het sy dienaars gevra en gesê: Het julle 'n vader of broer?</span> <span class="verse"><a name="20">20</a>En ons het my heer geantwoord: Ons het 'n ou vader; en daar is 'n jong seun, 'n kind van die ouderdom, maar sy broer is dood; en hy het alleen oorgebly van sy moeder, en sy vader het hom lief.</span> <span class="verse"><a name="21">21</a>Toe het u aan u dienaars gesê: Bring hom af na my toe, dat ek my oog op hom kan rig.</span> <span class="verse"><a name="22">22</a>En ons het my heer geantwoord: Die seun kan sy vader nie verlaat nie, want sy vader sal sterwe as hy hom verlaat.</span> <span class="verse"><a name="23">23</a>Daarop het u aan u dienaars gesê: As julle jongste broer nie saam met julle afkom nie, sal julle my aangesig nie weer sien nie.</span> <span class="verse"><a name="24">24</a>En toe ons na u dienaar, my vader, opgetrek het en hom die woorde van my heer te kenne gegee het,</span> <span class="verse"><a name="25">25</a>het ons vader gesê: Gaan koop weer vir ons 'n bietjie voedsel.</span> <span class="verse"><a name="26">26</a>Maar ons het gesê: Ons kan nie aftrek nie. As ons jongste broer by ons is, sal ons aftrek; want ons mag die aangesig van die man nie sien as ons jongste broer nie by ons is nie.</span> <span class="verse"><a name="27">27</a>En u dienaar, my vader, het aan ons gesê: Julle weet dat my vrou vir my twee gebaar het --</span> <span class="verse"><a name="28">28</a>die een het van my af weggegaan, en ek het gesê: Voorwaar, hy is verskeur, verskeur! En ek het hom tot hiertoe nie gesien nie.</span> <span class="verse"><a name="29">29</a>As julle nou hierdie een ook van my af wegneem en hom 'n ongeluk oorkom, dan sal julle my grys hare met droefenis in die doderyk laat afdaal.</span> <span class="verse"><a name="30">30</a>As ek dan nou by u dienaar, my vader, kom en die seun nie by ons is nie -- terwyl sy siel innig aan hom verkleef is --</span> <span class="verse"><a name="31">31</a>sal hy sterwe as hy sien dat die seun daar nie is nie; en u dienaars sal die grys hare van u dienaar, ons vader, met kommer in die doderyk laat afdaal.</span> <span class="verse"><a name="32">32</a>Want u dienaar het die seun deur borgskap van my vader verkry deurdat hy gesê het: As ek hom nie na u bring nie, sal ek lewenslank teenoor my vader skuldig staan.</span> <span class="verse"><a name="33">33</a>Laat u dienaar dan nou tog in die plek van die seun my heer se slaaf bly, en laat die seun saam met sy broers optrek.</span> <span class="verse"><a name="34">34</a>Want hoe kan ek na my vader optrek as die seun nie by my is nie? Mag ek maar net die ellende nie aansien wat my vader sal tref nie!</span> </p></div</div></div></body></html>