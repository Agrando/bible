<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/gen/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/gen">Genesis</a> &gt <strong>Chapter 13</strong></div><p><span class="verse"><a name="1">1</a>So het Abram dan uit Egipte na die Suidland opgetrek, hy met sy vrou en sy hele besitting, en Lot saam met hom.</span> <span class="verse"><a name="2">2</a>En Abram was baie ryk aan vee, aan silwer en goud.</span> <span class="verse"><a name="3">3</a>En hy het van plek tot plek uit die Suidland getrek tot by Bet-el, na die plek waar sy tent in die begin gestaan het, tussen Bet-el en Ai,</span> <span class="verse"><a name="4">4</a>na die plek van die altaar wat hy vroeër daar gebou het. En Abram het daar die Naam van die HERE aangeroep.</span> <span class="verse"><a name="5">5</a>En Lot, wat saam met Abram getrek het, het ook kleinvee en beeste en tente gehad.</span> <span class="verse"><a name="6">6</a>En die land kon hulle nie dra om saam te woon nie, want hulle besittings was groot, sodat hulle nie saam kon woon nie.</span> <span class="verse"><a name="7">7</a>En daar het twis ontstaan tussen die veewagters van Abram en die veewagters van Lot. Ook het die Kana„niete en Feresiete destyds in die land gewoon.</span> <span class="verse"><a name="8">8</a>Toe sê Abram vir Lot: Laat daar tog geen twis wees tussen my en jou, en tussen my wagters en jou wagters nie; ons is mos broers.</span> <span class="verse"><a name="9">9</a>Lê die hele land nie voor jou oop nie? Skei jou tog van my af; gaan jy links, dan sal ek regs gaan, en gaan jy regs, dan sal ek links gaan.</span> <span class="verse"><a name="10">10</a>Toe slaan Lot sy oë op en sien dat die hele Jordaanstreek oral volop water het; voordat die HERE Sodom en Gomorra verwoes het, was dit in die rigting van Soar soos die tuin van die HERE, soos Egipteland.</span> <span class="verse"><a name="11">11</a>En Lot het vir hom die hele Jordaanstreek gekies, en Lot het na die ooste weggetrek. So het hulle dan die een van die ander geskei.</span> <span class="verse"><a name="12">12</a>Abram het bly woon in die land Kana„n, en Lot het gaan woon in die stede van die Jordaanstreek en sy tente tot by Sodom opgeslaan.</span> <span class="verse"><a name="13">13</a>En die manne van Sodom was sleg en groot sondaars voor die HERE.</span> <span class="verse"><a name="14">14</a>En die HERE sê vir Abram nadat Lot van hom geskei het: Slaan tog jou oë op en kyk van die plek waar jy staan, na die noorde en suide, na die ooste en weste;</span> <span class="verse"><a name="15">15</a>want die hele land wat jy sien, sal Ek aan jou gee en aan jou nageslag tot in ewigheid.</span> <span class="verse"><a name="16">16</a>En Ek sal jou nageslag maak soos die stof van die aarde, sodat as iemand die stof van die aarde kan tel, jou nageslag ook getel kan word.</span> <span class="verse"><a name="17">17</a>Maak jou klaar, trek die land deur in sy lengte en sy breedte, want Ek sal dit aan jou gee.</span> <span class="verse"><a name="18">18</a>Toe het Abram al verder tente opgeslaan en gaan woon by die terpentynbome van Mamre wat by Hebron is; en hy het daar vir die HERE 'n altaar gebou.</span> </p></div</div></div></body></html>