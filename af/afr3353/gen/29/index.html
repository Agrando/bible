<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/gen/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/gen">Genesis</a> &gt <strong>Chapter 29</strong></div><p><span class="verse"><a name="1">1</a>Toe lig Jakob sy voete op en gaan na die land van die kinders van die Ooste.</span> <span class="verse"><a name="2">2</a>En meteens sien hy 'n put in die veld en drie troppe kleinvee wat daarby lê, want uit die put het hulle die vee laat drink; en daar was 'n groot klip op die opening van die put.</span> <span class="verse"><a name="3">3</a>En as al die troppe daar bymekaarkom, rol hulle die klip weg van die opening van die put en laat die vee drink; daarna sit hulle die klip weer op die opening van die put op sy plek.</span> <span class="verse"><a name="4">4</a>Toe sê Jakob vir hulle: My broers, waar is julle vandaan? En hulle antwoord: Ons kom van Haran.</span> <span class="verse"><a name="5">5</a>En hy vra hulle: Ken julle vir Laban, die seun van Nahor? En hulle antwoord: Ons ken hom.</span> <span class="verse"><a name="6">6</a>Verder sê hy vir hulle: Gaan dit goed met hom? En hulle antwoord: Dit gaan goed; en daar kom sy dogter Ragel aan met die vee.</span> <span class="verse"><a name="7">7</a>En hy sê: Kyk, die dag is nog lank; dit is nie tyd om die vee bymekaar te maak nie. Laat die vee drink, en gaan heen, laat hulle wei.</span> <span class="verse"><a name="8">8</a>Toe antwoord hulle: Ons kan nie voordat al die troppe bymekaar is nie; dan rol hulle die klip weg van die opening van die put, en ons laat die vee drink.</span> <span class="verse"><a name="9">9</a>Terwyl hy nog met hulle praat, kom Ragel met die kleinvee van haar vader aan, want sy het hulle opgepas.</span> <span class="verse"><a name="10">10</a>Toe Jakob Ragel sien, die dogter van Laban, sy moeder se broer, en die vee van Laban, sy moeder se broer, loop Jakob nader en rol die klip weg van die opening van die put, en hy laat die vee drink van Laban, sy moeder se broer.</span> <span class="verse"><a name="11">11</a>En Jakob het Ragel gesoen en sy stem verhef en geween.</span> <span class="verse"><a name="12">12</a>En Jakob het Ragel vertel dat hy haar vader se broer en die seun van Rebekka was. Daarop het sy geloop en dit aan haar vader vertel.</span> <span class="verse"><a name="13">13</a>Toe Laban die tyding hoor van Jakob, die seun van sy suster, loop hy hom tegemoet en omhels hom en soen hom en bring hom in sy huis. En hy het aan Laban al hierdie dinge vertel.</span> <span class="verse"><a name="14">14</a>Toe sê Laban vir hom: Waarlik, jy is my been en my vlees. En hy het by hom 'n volle maand gebly.</span> <span class="verse"><a name="15">15</a>Daarop het Laban aan Jakob gevra: Sou jy my verniet dien, omdat jy my broer is? Sê my wat jou loon moet wees.</span> <span class="verse"><a name="16">16</a>En Laban het twee dogters gehad -- die naam van die oudste was Lea, en die naam van die jongste Ragel.</span> <span class="verse"><a name="17">17</a>En Lea het dowwe oë gehad, maar Ragel was skoon van gestalte en mooi van aansien.</span> <span class="verse"><a name="18">18</a>En Jakob het Ragel liefgehad, daarom het hy gesê: Ek sal u sewe jaar dien vir Ragel, u jongste dogter.</span> <span class="verse"><a name="19">19</a>Toe antwoord Laban: Dit is beter dat ek haar aan jou gee as dat ek haar aan 'n ander man gee. Bly by my.</span> <span class="verse"><a name="20">20</a>So het Jakob dan sewe jaar gedien vir Ragel; en hulle was in sy oë soos 'n paar dae, omdat hy haar liefgehad het.</span> <span class="verse"><a name="21">21</a>Toe sê Jakob vir Laban: Gee tog my vrou, want my dienstyd is om, dat ek by haar kan ingaan.</span> <span class="verse"><a name="22">22</a>Daarop het Laban al die manne van die plek versamel en 'n maaltyd berei.</span> <span class="verse"><a name="23">23</a>Maar in die aand het hy sy dogter Lea geneem en haar na hom gebring; en hy het by haar ingegaan.</span> <span class="verse"><a name="24">24</a>En Laban het aan haar sy slavin Silpa gegee, naamlik aan sy dogter Lea, as slavin.</span> <span class="verse"><a name="25">25</a>En die anderdagmôre -- daar was dit Lea! Daarom het hy aan Laban gesê: Wat het u my nou aangedoen? Was ek nie vir Ragel by u in diens nie? Waarom het u my dan bedrieg?</span> <span class="verse"><a name="26">26</a>En Laban antwoord: Dit is hier by ons nie die gewoonte om die jongste voor die oudste weg te gee nie.</span> <span class="verse"><a name="27">27</a>Hou die volle bruilofsweek met haar; dan sal ons jou die ander een ook gee vir die diens wat jy nog sewe jaar by my moet volbring.</span> <span class="verse"><a name="28">28</a>En Jakob het so gedoen: hy het die volle bruilofsweek met haar gehou. Toe gee hy sy dogter Ragel aan hom as vrou.</span> <span class="verse"><a name="29">29</a>En Laban het aan sy dogter Ragel sy slavin Bilha gegee as slavin vir haar.</span> <span class="verse"><a name="30">30</a>En hy het ook by Ragel ingegaan en Ragel ook meer liefgehad as Lea. En hy was by hom nog sewe jaar in diens.</span> <span class="verse"><a name="31">31</a>En toe die HERE sien dat Lea die nie-geliefde was, het Hy haar skoot geopen; maar Ragel was onvrugbaar.</span> <span class="verse"><a name="32">32</a>En Lea het bevrug geword en 'n seun gebaar en hom Ruben genoem; want sy het gesê: Gewis, die HERE het my ellende aangesien, want nou sal my man my liefhê.</span> <span class="verse"><a name="33">33</a>En sy het weer bevrug geword en 'n seun gebaar en gesê: Gewis, die HERE het gehoor dat ek die nie-geliefde is en my hierdie een ook gegee. En sy het hom S¡meon genoem.</span> <span class="verse"><a name="34">34</a>En sy het weer bevrug geword en 'n seun gebaar en gesê: Nou eindelik sal my man aan my geheg wees, omdat ek vir hom drie seuns gebaar het. Daarom het sy hom Levi genoem.</span> <span class="verse"><a name="35">35</a>En sy het weer bevrug geword en 'n seun gebaar en gesê: Di, keer sal ek die HERE loof. Daarom het sy hom Juda genoem. En sy het opgehou met baar.</span> </p></div</div></div></body></html>