<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/gen/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/gen">Genesis</a> &gt <strong>Chapter 30</strong></div><p><span class="verse"><a name="1">1</a>En toe Ragel sien dat sy vir Jakob geen kinders baar nie, het Ragel jaloers geword op haar suster en aan Jakob gesê: Gee vir my kinders of anders sterf ek.</span> <span class="verse"><a name="2">2</a>Toe het Jakob kwaad geword vir Ragel en gevra: Is ek dan in die plek van God wat die vrug van die skoot aan jou onthou het?</span> <span class="verse"><a name="3">3</a>En sy antwoord: Daar is my slavin Bilha; gaan by haar in, dat sy op my knieë kan baar en ek ook uit haar gebou kan word.</span> <span class="verse"><a name="4">4</a>Daarop het sy aan hom haar slavin Bilha as vrou gegee, en Jakob het by haar ingegaan.</span> <span class="verse"><a name="5">5</a>En Bilha het swanger geword en vir Jakob 'n seun gebaar.</span> <span class="verse"><a name="6">6</a>Toe sê Ragel: God het aan my reg verskaf en my ook verhoor en my 'n seun gegee. Daarom het sy hom Dan genoem.</span> <span class="verse"><a name="7">7</a>En Bilha, die slavin van Ragel, het weer bevrug geword en vir Jakob 'n tweede seun gebaar.</span> <span class="verse"><a name="8">8</a>Toe sê Ragel: Ek het bomenslike worstelinge met my suster geworstel en ook oorwin. En sy het hom N ftali genoem.</span> <span class="verse"><a name="9">9</a>En toe Lea sien dat sy opgehou het met baar, neem sy haar slavin Silpa en gee haar aan Jakob as vrou.</span> <span class="verse"><a name="10">10</a>En Silpa, die slavin van Lea, het vir Jakob 'n seun gebaar.</span> <span class="verse"><a name="11">11</a>Toe sê Lea: Gelukkig! En sy het hom Gad genoem.</span> <span class="verse"><a name="12">12</a>Daarna het Silpa, die slavin van Lea, vir Jakob 'n tweede seun gebaar.</span> <span class="verse"><a name="13">13</a>Toe sê Lea: Ek, gelukkige! want die dogters sal my gelukkig prys. En sy het hom Aser genoem.</span> <span class="verse"><a name="14">14</a>En Ruben het in die dae van die koringoes gegaan en in die veld liefdesappels gevind en die na sy moeder Lea gebring. Toe sê Ragel vir Lea: Gee my tog van jou seun se liefdesappels.</span> <span class="verse"><a name="15">15</a>Maar sy antwoord haar: Is dit nie genoeg dat jy my man geneem het nie, dat jy ook my seun se liefdesappels wil neem? En Ragel sê: Daarom mag hy vir jou seun se liefdesappels vannag by jou slaap.</span> <span class="verse"><a name="16">16</a>Toe Jakob dan die aand uit die veld kom, gaan Lea hom tegemoet met die woorde: Jy moet na my kom, want ek het jou eerlik gehuur vir my seun se liefdesappels. En hy het die nag by haar geslaap.</span> <span class="verse"><a name="17">17</a>En God het Lea verhoor: sy het bevrug geword en vir Jakob 'n vyfde seun gebaar.</span> <span class="verse"><a name="18">18</a>Toe sê Lea: God het my loon gegee, omdat ek my slavin aan my man gegee het. En sy het hom Issaskar genoem.</span> <span class="verse"><a name="19">19</a>En Lea het weer bevrug geword en vir Jakob 'n sesde seun gebaar.</span> <span class="verse"><a name="20">20</a>Toe sê Lea: God het my 'n mooi geskenk gegee; nou sal my man eindelik by my woon, want ek het vir hom ses seuns gebaar. En sy het hom S,bulon genoem.</span> <span class="verse"><a name="21">21</a>En daarna het sy 'n dogter gebaar en haar Dina genoem.</span> <span class="verse"><a name="22">22</a>En God het aan Ragel gedink, en God het haar verhoor en haar skoot geopen:</span> <span class="verse"><a name="23">23</a>sy het bevrug geword en 'n seun gebaar. Toe sê sy: God het my smaad weggeneem.</span> <span class="verse"><a name="24">24</a>En sy het hom Josef genoem en gesê: Mag die HERE vir my 'n ander seun daar byvoeg!</span> <span class="verse"><a name="25">25</a>En nadat Ragel Josef gebaar het, sê Jakob vir Laban: Laat my trek, dat ek na my woonplek en my land kan gaan.</span> <span class="verse"><a name="26">26</a>Gee my vroue en my kinders waarvoor ek u gedien het, dat ek kan gaan; want u weet self hoe ek u gedien het.</span> <span class="verse"><a name="27">27</a>Daarop antwoord Laban hom: As ek nou guns in jou oë gevind het -- ek het waargeneem dat die HERE my om jou ontwil geseënhet.</span> <span class="verse"><a name="28">28</a>Verder sê hy: Bepaal vir my jou loon, en ek sal dit gee.</span> <span class="verse"><a name="29">29</a>Toe antwoord hy hom: U weet self hoe ek u gedien het en wat u vee by my geword het.</span> <span class="verse"><a name="30">30</a>Want min was dit wat u voor my koms gehad het, en dit het sterk vermeerder; en die HERE het u geseënop my voetspoor. Wanneer sal ek dan nou ook vir my huis werk?</span> <span class="verse"><a name="31">31</a>En hy vra: Wat moet ek jou gee? Toe antwoord Jakob: U hoef my niks te gee nie. As u hierdie ding vir my wil doen, wil ek weer u kleinvee oppas, ja, versorg --</span> <span class="verse"><a name="32">32</a>ek sal vandag deur al u kleinvee deurgaan en daaruit al die gestippelde en bont vee uitkeer; al die vee onder die skaaplammers wat swart is, en die bontes en gestippeldes onder die bokke, dit moet my loon wees.</span> <span class="verse"><a name="33">33</a>En my regverdigheid sal later vir my getuig: as u kom om my loon na te gaan, sal alles wat nie gestippel of bont is onder die bokke, en wat nie swart is onder die skaaplammers nie, gesteelde goed by my wees.</span> <span class="verse"><a name="34">34</a>Toe antwoord Laban: Goed, laat dit wees volgens jou woord!</span> <span class="verse"><a name="35">35</a>En hy het dieselfde dag uitgekeer die gestreepte en bont bokke en al die gestippelde en bont bokooie, almal wat wit aan hulle gehad het, en almal wat swart was onder die skaaplammers, en die aan sy seuns afgegee.</span> <span class="verse"><a name="36">36</a>En hy het 'n afstand van drie dae bepaal tussen hom en Jakob; en Jakob het die orige kleinvee van Laban opgepas.</span> <span class="verse"><a name="37">37</a>Toe neem Jakob vir hom groen latte van populier--, amandel-- en plataanhout, en hy skil daarin wit strepe, sodat die wit van die latte uitkom;</span> <span class="verse"><a name="38">38</a>en hy sit die latte wat hy geskil het, vlak voor die vee in die trogge, in die drinkbakke waar die vee kom drink het; en hulle het verhit geword as hulle kom drink.</span> <span class="verse"><a name="39">39</a>En die vee het verhit geword by die latte, en die vee het gelam gestreeptes, gestippeldes en bontes.</span> <span class="verse"><a name="40">40</a>Toe skei Jakob die lammers, en hy draai die koppe van die vee na die gestreeptes en almal wat swart was onder Laban se vee. En hy het vir hom afsonderlike troppe gemaak en die nie onder Laban se vee gesit nie.</span> <span class="verse"><a name="41">41</a>En elke keer as die sterkste diere verhit word, sit Jakob die latte voor die oë van die vee in die trogge, sodat hulle verhit sou word by die latte.</span> <span class="verse"><a name="42">42</a>Maar as die vee swakkerig was, het hy dit nie ingesit nie; so was dan die swakkes vir Laban en die sterkes vir Jakob.</span> <span class="verse"><a name="43">43</a>En die man het buitengewoon uitgebrei en baie kleinvee en slavinne en slawe en kamele en esels gehad.</span> </p></div</div></div></body></html>