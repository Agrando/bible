<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/gen/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/gen">Genesis</a> &gt <strong>Chapter 7</strong></div><p><span class="verse"><a name="1">1</a>Daarna het die HERE aan Noag gesê: Gaan in die ark, jy en jou hele huisgesin, want jou het Ek regverdig bevind voor my aangesig in hierdie geslag.</span> <span class="verse"><a name="2">2</a>Van al die rein diere moet jy vir jou telkens sewe paar neem, die mannetjie met sy wyfie; maar van die diere wat nie rein is nie, twee, die mannetjie met sy wyfie.</span> <span class="verse"><a name="3">3</a>Ook van die voëls van die hemel telkens sewe paar, die mannetjie met die wyfie, om die geslag in die lewe te hou op die hele aarde.</span> <span class="verse"><a name="4">4</a>Want oor nog sewe dae sal Ek laat reën op die aarde, veertig dae en veertig nagte, en al die lewende wesens wat Ek gemaak het, van die aarde verdelg.</span> <span class="verse"><a name="5">5</a>En Noag het gedoen net soos die HERE hom beveel het.</span> <span class="verse"><a name="6">6</a>En Noag was ses honderd jaar oud toe die watervloed oor die aarde gekom het.</span> <span class="verse"><a name="7">7</a>En Noag en sy seuns en sy vrou en die vroue van sy seuns saam met hom het in die ark gegaan vanweë die waters van die vloed.</span> <span class="verse"><a name="8">8</a>Van die rein diere en van die diere wat nie rein is nie, en van die voëls en van alles wat op die aarde kruip,</span> <span class="verse"><a name="9">9</a>het daar twee-twee na Noag in die ark gegaan, 'n mannetjie en 'n wyfie, soos God Noag beveel het.</span> <span class="verse"><a name="10">10</a>N  die sewe dae kom toe die waters van die vloed op die aarde.</span> <span class="verse"><a name="11">11</a>In die ses honderdste jaar van die lewe van Noag, in die tweede maand, op die sewentiende dag van die maand, op dieselfde dag, is al die fonteine van die groot watervloed oopgebreek, en die sluise van die hemel is geopen;</span> <span class="verse"><a name="12">12</a>en die stortreën was op die aarde veertig dae en veertig nagte lank.</span> <span class="verse"><a name="13">13</a>Op daardie selfde dag het Noag en Sem en Gam en Jafet, die seuns van Noag, sowel as die vrou van Noag en die drie vroue van sy seuns saam met hulle in die ark gegaan.</span> <span class="verse"><a name="14">14</a>Hulle en al die wilde diere volgens hulle soorte en al die vee volgens hulle soorte en al die diere wat op die aarde kruip, volgens hulle soorte en al die voëls volgens hulle soorte, voëls van allerhande vere --</span> <span class="verse"><a name="15">15</a>van al die vlees waar 'n lewensgees in was, het twee-twee na Noag in die ark gegaan.</span> <span class="verse"><a name="16">16</a>En die wat ingaan, het gegaan as mannetjie en wyfie van alle vlees soos God hom beveel het. En die HERE het agter hom toegesluit.</span> <span class="verse"><a name="17">17</a>En die vloed was veertig dae lank op die aarde: die waters het vermeerder en die ark opgehef, sodat dit opgerys het bo die aarde.</span> <span class="verse"><a name="18">18</a>En die waters het die oorhand gekry en grootliks vermeerder op die aarde, terwyl die ark op die waters drywe.</span> <span class="verse"><a name="19">19</a>En die waters het heeltemal die oorhand gekry op die aarde, sodat al die hoë berge onder die ganse hemel bedek was.</span> <span class="verse"><a name="20">20</a>Vyftien el bo hulle het die waters die oorhand gekry, sodat die berge bedek was.</span> <span class="verse"><a name="21">21</a>En alle vlees wat op die aarde beweeg, het weggesterwe: die voëls en die vee en die wilde diere en al die gedierte wat op die aarde wemel, en al die mense.</span> <span class="verse"><a name="22">22</a>Alles wat die asem van die lewensgees in sy neusgate gehad het, alles wat op die droë grond was, het doodgegaan.</span> <span class="verse"><a name="23">23</a>So is dan al die lewende wesens verdelg wat op die aarde was, die mens sowel as die vee en die kruipende diere en die voëls van die hemel; hulle is verdelg van die aarde af. En net Noag het oorgebly en wat by hom in die ark was.</span> <span class="verse"><a name="24">24</a>En die waters het die oorhand behou oor die aarde honderd en vyftig dae lank.</span> </p></div</div></div></body></html>