<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/gen/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/gen">Genesis</a> &gt <strong>Chapter 26</strong></div><p><span class="verse"><a name="1">1</a>En daar was hongersnood in die land, buiten die eerste hongersnood wat in die dae van Abraham gewees het. Daarom het Isak getrek na Abim,leg, die koning van die Filistyne, na Gerar.</span> <span class="verse"><a name="2">2</a>En die HERE het aan hom verskyn en gesê: Moenie aftrek na Egipte nie; woon in die land wat Ek jou sal aanwys.</span> <span class="verse"><a name="3">3</a>Vertoef as vreemdeling in hierdie land, en Ek sal met jou wees en jou seën; want aan jou en jou nageslag sal Ek al hierdie lande gee: Ek sal die eed bevestig wat Ek vir jou vader Abraham gesweer het.</span> <span class="verse"><a name="4">4</a>En Ek sal jou nageslag vermeerder soos die sterre van die hemel en aan jou nageslag al hierdie lande gee, en in jou nageslag sal al die nasies van die aarde geseënword;</span> <span class="verse"><a name="5">5</a>omdat Abraham na my stem geluister en my ordening, my gebooie, my insettinge en my wette onderhou het.</span> <span class="verse"><a name="6">6</a>So het Isak dan in Gerar gebly.</span> <span class="verse"><a name="7">7</a>En toe die manne van die plek hom na sy vrou vra, antwoord hy: Sy is my suster. Want hy was bang om te sê: My vrou -- anders sal die manne van die plek, so het hy gedink, my miskien doodmaak ter wille van Rebekka; want sy was mooi van aansien.</span> <span class="verse"><a name="8">8</a>En toe hy al 'n lang tyd daar was, kyk Abim,leg, die koning van die Filistyne, deur die venster uit en sien hoe Isak speel met Rebekka, sy vrou.</span> <span class="verse"><a name="9">9</a>En Abim,leg het Isak geroep en gesê: Kyk, sy is dan tog jou vrou! Hoe kon jy dan verklaar: Sy is my suster? En Isak antwoord hom: Ja, ek het gedink ek kan miskien om haar ontwil my lewe verloor!</span> <span class="verse"><a name="10">10</a>En Abim,leg sê: Wat het jy ons nou aangedoen? Hoe maklik kon een van die mense met jou vrou gemeenskap gehad en jy 'n skuld oor ons gebring het!</span> <span class="verse"><a name="11">11</a>Daarop gee Abim,leg bevel aan die hele volk en sê: Wie hierdie man of sy vrou aanraak, sal sekerlik gedood word.</span> <span class="verse"><a name="12">12</a>Isak het toe in die land gesaai en daardie jaar honderdvoudig gewen, want die HERE het hom geseën.</span> <span class="verse"><a name="13">13</a>En die man het groot geword en altyddeur groter geword totdat hy baie groot was:</span> <span class="verse"><a name="14">14</a>hy het troppe kleinvee en beeste gehad en baie bediendes, sodat die Filistyne hom beny het.</span> <span class="verse"><a name="15">15</a>En al die putte wat die dienaars van sy vader in die dae van sy vader Abraham gegrawe het, die het die Filistyne toegestop en met grond opgevul.</span> <span class="verse"><a name="16">16</a>Toe sê Abim,leg vir Isak: Trek weg van ons, want jy het vir ons veels te magtig geword.</span> <span class="verse"><a name="17">17</a>Daarop het Isak vandaar weggetrek en laer opgeslaan in die dal by Gerar en daar bly woon.</span> <span class="verse"><a name="18">18</a>En Isak het die putte weer oopgegrawe wat hulle in die dae van sy vader Abraham gegrawe het, en wat die Filistyne n  die dood van Abraham toegestop het, en dit genoem na die name wat sy vader daaraan gegee het.</span> <span class="verse"><a name="19">19</a>En terwyl die dienaars van Isak in die dal grawe, vind hulle daar 'n put met lewendige water.</span> <span class="verse"><a name="20">20</a>En die herders van Gerar het getwis met die herders van Isak en gesê: Dit is ons water. Daarom het hy die put Esek genoem, omdat hulle met hom onenigheid gehad het.</span> <span class="verse"><a name="21">21</a>Daarop grawe hulle 'n ander put, en daaroor het hulle ook getwis. Daarom het hy dit Sitna genoem.</span> <span class="verse"><a name="22">22</a>Toe het hy vandaar versit en 'n ander put gegrawe, en daaroor is nie getwis nie. Daarom het hy dit R,hobot genoem en gesê: Ja, nou het die HERE vir ons ruimte gemaak en kan ons vrugbaar wees in die land.</span> <span class="verse"><a name="23">23</a>Daarna het hy vandaar opgetrek na Bers,ba.</span> <span class="verse"><a name="24">24</a>En die HERE het aan hom in dieselfde nag verskyn en gesê: Ek is die God van Abraham, jou vader. Moenie bang wees nie, want Ek is met jou; en Ek sal jou seën en jou nageslag vermeerder ter wille van Abraham, my kneg.</span> <span class="verse"><a name="25">25</a>Toe bou hy daar 'n altaar, en hy het die Naam van die HERE aangeroep en daar sy tent opgeslaan; en die dienaars van Isak het daar 'n put gegrawe.</span> <span class="verse"><a name="26">26</a>Daarop kom Abim,leg na hom van Gerar af, saam met Ahussat, sy vriend, en Pigol, sy leërowerste.</span> <span class="verse"><a name="27">27</a>En Isak het hulle gevra: Waarom het julle na my gekom terwyl julle my haat en my van julle af weggestuur het?</span> <span class="verse"><a name="28">28</a>Toe antwoord hulle: Ons het duidelik gesien dat die HERE met jou is. Daarom het ons gedink: Laat daar tog 'n eed tussen ons wees, tussen ons en jou; en laat ons 'n verbond met jou sluit:</span> <span class="verse"><a name="29">29</a>jy moet ons geen kwaad doen nie, net soos ons jou nie aangeraak en aan jou niks as goed gedoen het nie en jou in vrede weggestuur het. Jy is nou eenmaal die geseënde van die HERE.</span> <span class="verse"><a name="30">30</a>Toe berei hy vir hulle 'n maaltyd, en hulle het geëet en gedrink.</span> <span class="verse"><a name="31">31</a>En hulle is die môre vroeg op en het vir mekaar 'n eed gesweer. Daarop het Isak hulle laat gaan, en hulle het in vrede van hom af weggetrek.</span> <span class="verse"><a name="32">32</a>Dieselfde dag kom toe die dienaars van Isak en vertel hom van die put wat hulle gegrawe het, en sê vir hom: Ons het water gekry.</span> <span class="verse"><a name="33">33</a>En hy het dit Seba genoem. Daarom is die naam van die stad Bers,ba tot vandag toe.</span> <span class="verse"><a name="34">34</a>Toe Esau veertig jaar oud was, het hy Judit, die dogter van Beëri, die Hetiet, vir hom as vrou geneem, en Basmat, die dogter van Elon, die Hetiet.</span> <span class="verse"><a name="35">35</a>En hulle was vir Isak en Rebekka 'n bitter verdriet.</span> </p></div</div></div></body></html>