<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/gen/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/gen">Genesis</a> &gt <strong>Chapter 3</strong></div><p><span class="verse"><a name="1">1</a>Maar die slang was listiger as al die diere van die veld wat die HERE God gemaak het. En hy sê vir die vrou: Is dit ook so dat God gesê het: Julle mag nie eet van al die bome van die tuin nie?</span> <span class="verse"><a name="2">2</a>En die vrou antwoord die slang: Van die vrugte van die bome in die tuin mag ons eet,</span> <span class="verse"><a name="3">3</a>maar van die vrugte van die boom wat in die middel van die tuin is, het God gesê: Julle mag daarvan nie eet nie en dit nie aanroer nie, anders sal julle sterwe.</span> <span class="verse"><a name="4">4</a>Toe sê die slang vir die vrou: Julle sal gewis nie sterwe nie;</span> <span class="verse"><a name="5">5</a>maar God weet dat as julle daarvan eet, julle oë sal oopgaan, sodat julle soos God sal wees deur goed en kwaad te ken.</span> <span class="verse"><a name="6">6</a>Toe sien die vrou dat die boom goed was om van te eet en dat hy 'n lus was vir die oë, ja, 'n boom wat 'n mens kan begeer om verstand te verkry; en sy neem van sy vrugte en eet en gee ook aan haar man by haar, en hy het geëet.</span> <span class="verse"><a name="7">7</a>Toe gaan altwee se oë oop, en hulle word gewaar dat hulle naak is; en hulle het vyeblare aanmekaargewerk en vir hulle skorte gemaak.</span> <span class="verse"><a name="8">8</a>En hulle het die stem van die HERE God gehoor terwyl Hy wandel in die tuin in die aandwindjie; en die mens en sy vrou het hulle verberg vir die aangesig van die HERE God tussen die bome van die tuin.</span> <span class="verse"><a name="9">9</a>Toe roep die HERE God na die mens en sê vir hom: Waar is jy?</span> <span class="verse"><a name="10">10</a>En hy antwoord: Ek het u geruis gehoor in die tuin en gevrees, want ek is naak; daarom het ek my verberg.</span> <span class="verse"><a name="11">11</a>En Hy sê: Wie het jou te kenne gegee dat jy naak is? Het jy geëet van die boom waarvan Ek jou beveel het om nie te eet nie?</span> <span class="verse"><a name="12">12</a>En die mens antwoord: Die vrou wat U gegee het om by my te wees, sy het my van die boom gegee, en ek het geëet.</span> <span class="verse"><a name="13">13</a>Daarop sê die HERE God aan die vrou: Wat het jy nou gedoen? En die vrou antwoord: Die slang het my bedrieg, en ek het geëet.</span> <span class="verse"><a name="14">14</a>Toe sê die HERE God aan die slang: Omdat jy dit gedoen het, is jy vervloek onder al die vee en al die diere van die veld. Op jou buik moet jy seil, en stof moet jy eet al die dae van jou lewe.</span> <span class="verse"><a name="15">15</a>En Ek sal vyandskap stel tussen jou en die vrou, en tussen jou saad en haar saad. Hy sal jou die kop vermorsel, en jy sal hom in die hakskeen byt.</span> <span class="verse"><a name="16">16</a>Aan die vrou het Hy gesê: Ek sal grootliks vermeerder jou moeite en jou swangerskap; met smart sal jy kinders baar; en na jou man sal jou begeerte wees, en hy sal oor jou heers.</span> <span class="verse"><a name="17">17</a>En aan die mens het Hy gesê: Omdat jy geluister het na die stem van jou vrou en van die boom geëet het waarvan Ek jou beveel het om nie te eet nie -- vervloek is die aarde om jou ontwil; met moeite sal jy daarvan eet al die dae van jou lewe.</span> <span class="verse"><a name="18">18</a>Ook sal dit vir jou dorings en distels voortbring; en jy sal die plante van die veld eet.</span> <span class="verse"><a name="19">19</a>In die sweet van jou aangesig sal jy brood eet totdat jy terugkeer na die aarde, want daaruit is jy geneem. Want stof is jy, en tot stof sal jy terugkeer.</span> <span class="verse"><a name="20">20</a>En die mens het sy vrou Eva genoem, omdat sy moeder geword het van alles wat lewe.</span> <span class="verse"><a name="21">21</a>En die HERE God het vir die mens en sy vrou rokke van vel gemaak en hulle dit aangetrek.</span> <span class="verse"><a name="22">22</a>Toe sê die HERE God: Nou het die mens geword soos een van Ons deur goed en kwaad te ken. As hy nou maar nie sy hand uitsteek en ook van die boom van die lewe neem en eet en lewe in ewigheid nie!</span> <span class="verse"><a name="23">23</a>Toe stuur die HERE God hom weg uit die tuin van Eden om die grond te bewerk waaruit hy geneem is.</span> <span class="verse"><a name="24">24</a>So het Hy dan die mens weggedrywe en g,rubs aan die oostekant van die tuin van Eden laat woon, met die swaard wat vlam en flikker, om die toegang tot die boom van die lewe te bewaak.</span> </p></div</div></div></body></html>