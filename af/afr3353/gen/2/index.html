<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/gen/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/gen">Genesis</a> &gt <strong>Chapter 2</strong></div><p><span class="verse"><a name="1">1</a>So is dan voltooi die hemel en die aarde met hulle ganse leërmag.</span> <span class="verse"><a name="2">2</a>En God het op die sewende dag sy werk voltooi wat Hy gemaak het, en op die sewende dag gerus van al sy werk wat Hy gemaak het.</span> <span class="verse"><a name="3">3</a>En God het die sewende dag geseënen dit geheilig, omdat Hy daarop gerus het van al sy werk wat God geskape het deur dit te maak.</span> <span class="verse"><a name="4">4</a>Dit is die geskiedenis van die hemel en die aarde toe hulle geskape is. Die dag toe die HERE God die aarde en die hemel gemaak het,</span> <span class="verse"><a name="5">5</a>was daar nog geen struike in die veld op die aarde nie, en geen plante van die veld het nog uitgespruit nie; want die HERE God het nog nie laat reën op die aarde nie, en daar was geen mens om die grond te bewerk nie.</span> <span class="verse"><a name="6">6</a>Maar 'n mis het opgetrek uit die aarde en die hele aardbodem bevogtig.</span> <span class="verse"><a name="7">7</a>En die HERE God het die mens geformeer uit die stof van die aarde en in sy neus die asem van die lewe geblaas. So het dan die mens 'n lewende siel geword.</span> <span class="verse"><a name="8">8</a>Ook het die HERE God 'n tuin geplant in Eden, in die Ooste, en daar aan die mens wat Hy geformeer het, 'n plek gegee.</span> <span class="verse"><a name="9">9</a>En die HERE God het allerhande bome uit die grond laat uitspruit, begeerlik om te sien en goed om van te eet; ook die boom van die lewe in die middel van die tuin, en die boom van die kennis van goed en kwaad.</span> <span class="verse"><a name="10">10</a>En daar het 'n rivier uit Eden uitgegaan om die tuin nat te maak; en daarvandaan is dit verdeel en het vier lope geword.</span> <span class="verse"><a name="11">11</a>Die naam van die eerste is die Pison. Dit is hy wat om die hele land H wila loop waar die goud is.</span> <span class="verse"><a name="12">12</a>En die goud van die land is goed. Daar is ook balsemgom en onikssteen.</span> <span class="verse"><a name="13">13</a>En die naam van die tweede rivier is die Gihon. Dit is hy wat om die hele land Kus loop.</span> <span class="verse"><a name="14">14</a>En die naam van die derde rivier is die Hidd,kel. Dit is hy wat oos van Assur loop. En die vierde rivier is die Frat.</span> <span class="verse"><a name="15">15</a>Toe het die HERE God die mens geneem en hom in die tuin van Eden gestel om dit te bewerk en te bewaak.</span> <span class="verse"><a name="16">16</a>En die HERE God het aan die mens bevel gegee en gesê: Van al die bome van die tuin mag jy vry eet,</span> <span class="verse"><a name="17">17</a>maar van die boom van die kennis van goed en kwaad, daarvan mag jy nie eet nie; want die dag as jy daarvan eet, sal jy sekerlik sterwe.</span> <span class="verse"><a name="18">18</a>Ook het die HERE God gesê: Dit is nie goed dat die mens alleen is nie. Ek sal vir hom 'n hulp maak wat by hom pas.</span> <span class="verse"><a name="19">19</a>En die HERE God het uit die aarde geformeer al die diere van die veld en al die voëls van die hemel en hulle na die mens gebring om te sien hoe hy hulle sou noem. En net soos die mens al die lewende wesens genoem het, so moes hulle naam wees.</span> <span class="verse"><a name="20">20</a>So het die mens dan name gegee aan al die vee en aan die voëls van die hemel en aan al die wilde diere van die veld, maar vir die mens het hy geen hulp gevind wat by hom pas nie.</span> <span class="verse"><a name="21">21</a>Toe het die HERE God 'n diepe slaap op die mens laat val; en terwyl hy slaap, het Hy een van sy ribbebene geneem en die plek daarvan met vlees toegemaak.</span> <span class="verse"><a name="22">22</a>En die HERE God bou die rib wat Hy van die mens geneem het, tot 'n vrou en bring haar na die mens.</span> <span class="verse"><a name="23">23</a>Toe sê die mens: Dit is nou eindelik been van my gebeente en vlees van my vlees. Sy sal mannin genoem word, want sy is uit die man geneem.</span> <span class="verse"><a name="24">24</a>Daarom sal die man sy vader en moeder verlaat en sy vrou aankleef. En hulle sal een vlees wees.</span> <span class="verse"><a name="25">25</a>En hulle was altwee naak, die mens en sy vrou, maar hulle het hul nie geskaam nie.</span> </p></div</div></div></body></html>