<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/gen/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/gen">Genesis</a> &gt <strong>Chapter 33</strong></div><p><span class="verse"><a name="1">1</a>En Jakob het sy oë opgeslaan, en toe hy meteens Esau sien aankom en vier honderd man saam met hom, het hy die kinders onder Lea en Ragel en onder die twee slavinne verdeel.</span> <span class="verse"><a name="2">2</a>En hy het die slavinne met hulle kinders eerste, en Lea met haar kinders daaragter, en Ragel en Josef laaste opgestel;</span> <span class="verse"><a name="3">3</a>maar hy self het voor hulle uit gegaan en hom sewe maal na die aarde gebuig, totdat hy by sy broer gekom het.</span> <span class="verse"><a name="4">4</a>Toe loop Esau hom tegemoet en omhels hom en val hom om die hals en soen hom; en hulle het geween.</span> <span class="verse"><a name="5">5</a>Daarna het hy sy oë opgeslaan en die vroue en kinders gesien en gesê: Wie het jy daar by jou? En hy antwoord: Die kinders wat God uit genade aan u dienaar geskenk het.</span> <span class="verse"><a name="6">6</a>En die slavinne het nader gekom, hulle en hulle kinders, en hul neergebuig.</span> <span class="verse"><a name="7">7</a>En Lea het ook nader gekom met haar kinders en hul neergebuig; en daarna het Josef nader gekom en Ragel en hul neergebuig.</span> <span class="verse"><a name="8">8</a>Daarop sê hy: Wat is jou bedoeling met daardie hele laer wat ek teëgekom het? En hy antwoord: Om guns te vind in die oë van my heer.</span> <span class="verse"><a name="9">9</a>Maar Esau sê: Ek het baie, my broer! Wat joue is, laat dit joue bly!</span> <span class="verse"><a name="10">10</a>Toe antwoord Jakob: Ag nee, as ek nou guns in u oë gevind het, neem dan my geskenk uit my hand aan. Want juis daarom het ek u aangesig te sien gekry soos 'n mens die aangesig van God sien, en u het behae in my gehad.</span> <span class="verse"><a name="11">11</a>Neem tog my begroetingsgeskenk wat u aangebied is, want God het my genade bewys, en ek het volop. En hy het by hom aangehou, sodat hy dit aangeneem het.</span> <span class="verse"><a name="12">12</a>Daarop sê hy: Laat ons opbreek en verder trek, en ek sal langs jou trek.</span> <span class="verse"><a name="13">13</a>Maar hy antwoord hom: My heer weet dat die kinders swak is, en dat ek lammerooie en melkkoeie by my het; as 'n mens hulle net een dag ooreis, dan sterf al die kleinvee.</span> <span class="verse"><a name="14">14</a>My heer moet maar voor sy dienaar uit trek, en ,k sal op my gemak trek na die gang van die vee wat voor my uit gaan, en na die gang van die kinders, tot ek by my heer in Se‹r aankom.</span> <span class="verse"><a name="15">15</a>Toe sê Esau: Laat my tog van die manskappe wat by my is, by jou laat staan. En hy antwoord: Waarvoor dan? Laat my guns in die oë van my heer vind!</span> <span class="verse"><a name="16">16</a>So het Esau dan die dag teruggegaan padlangs na Se‹r toe.</span> <span class="verse"><a name="17">17</a>Maar Jakob het na Sukkot weggetrek en vir hom 'n huis gebou en takkrale vir sy vee gemaak. Daarom het hy die plek genoem Sukkot.</span> <span class="verse"><a name="18">18</a>En Jakob het behoue aangekom by die stad Sigem wat in die land Kana„n is, toe hy van Paddan-Aram gekom het -- hy het sy laer voor die stad opgeslaan</span> <span class="verse"><a name="19">19</a>en die stuk grond gekoop waar hy sy tent opgeslaan het, van die seuns van Hemor, die vader van Sigem, vir honderd geldstukke.</span> <span class="verse"><a name="20">20</a>Daar het hy ook 'n altaar opgerig en dit genoem: Die God van Israel is God.</span> </p></div</div></div></body></html>