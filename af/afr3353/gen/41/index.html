<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/gen/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/gen">Genesis</a> &gt <strong>Chapter 41</strong></div><p><span class="verse"><a name="1">1</a>N  verloop van twee volle jare het Farao gedroom dat hy by die Nyl staan;</span> <span class="verse"><a name="2">2</a>en kyk, daar kom sewe koeie uit die Nyl uit op wat mooi van aansien en vet van vleis was, en hulle het gaan wei in die rietgras.</span> <span class="verse"><a name="3">3</a>En kyk, n  hulle kom daar nog sewe koeie uit die Nyl uit op wat lelik van aansien en maer van vleis was, en hulle het by die ander koeie op die wal van die Nyl gaan staan.</span> <span class="verse"><a name="4">4</a>En die koeie wat lelik van aansien en maer van vleis was, het die sewe koeie wat mooi van aansien en vet was, opgeëet. Toe het Farao wakker geword.</span> <span class="verse"><a name="5">5</a>En hy het weer aan die slaap geraak en nog 'n keer gedroom; en kyk, sewe vet en mooi are skiet op aan een steel;</span> <span class="verse"><a name="6">6</a>en n  hulle spruit daar sewe are uit wat maer en deur die oostewind verskroei was;</span> <span class="verse"><a name="7">7</a>en die maer are het die sewe vet en vol are verslind. Toe het Farao wakker geword en kyk, dit was 'n droom!</span> <span class="verse"><a name="8">8</a>Di, môre was sy gees onrustig, en hy het al die towenaars en al die wyse manne van Egipte laat roep; en Farao het aan hulle sy droom vertel, maar niemand kon dit aan Farao uitlê nie.</span> <span class="verse"><a name="9">9</a>Toe het die voorman van die skinkers met Farao gespreek en gesê: Ek moet vandag my sondes in gedagtenis bring.</span> <span class="verse"><a name="10">10</a>Farao was baie kwaad vir sy dienaars en het my in bewaring gegee in die huis van die owerste van die lyfwag, my en die voorman van die bakkers.</span> <span class="verse"><a name="11">11</a>En ons het in dieselfde nag 'n droom gehad, ek en hy; ons het gedroom, elkeen 'n droom met besondere betekenis.</span> <span class="verse"><a name="12">12</a>En daar was by ons 'n Hebreeuse jongman, 'n kneg van die owerste van die lyfwag -- aan hom het ons dit vertel, en hy het ons drome vir ons uitgelê; aan elkeen het hy die uitlegging volgens sy droom gegee.</span> <span class="verse"><a name="13">13</a>En soos hy ons dit uitgelê het, so het dit gebeur -- my het hy in my rang herstel, maar hom opgehang.</span> <span class="verse"><a name="14">14</a>Toe laat Farao Josef roep, en hulle het hom gou uit die gevangenis uitgehaal, en hy het hom geskeer en ander klere aangetrek; en hy het by Farao gekom.</span> <span class="verse"><a name="15">15</a>Toe sê Farao vir Josef: Ek het 'n droom gehad, en daar is niemand wat dit kan uitlê nie; maar ek het van jou hoor verklaar dat jy 'n droom net hoef te hoor om dit uit te lê.</span> <span class="verse"><a name="16">16</a>En Josef het Farao geantwoord en gesê: Niks vir my nie! God sal Farao 'n gunstige antwoord gee.</span> <span class="verse"><a name="17">17</a>Toe sê Farao vir Josef: Kyk, ek het in my droom gestaan op die wal van die Nyl,</span> <span class="verse"><a name="18">18</a>en sewe koeie het uit die Nyl uit opgekom wat vet van vleis en mooi van uiterlik was, en hulle het gaan wei in die rietgras.</span> <span class="verse"><a name="19">19</a>En kyk, n  hulle kom daar nog sewe koeie op, skraal en baie lelik van uiterlik en maer van vleis; ek het soos hulle so lelik in die ganse Egipteland nie gesien nie.</span> <span class="verse"><a name="20">20</a>En die maer en lelike koeie het die sewe eerste vet koeie opgeëet:</span> <span class="verse"><a name="21">21</a>die het in hulle maag ingegaan, maar 'n mens kon nie merk dat hulle in hul maag ingegaan het nie; want hulle aansien was lelik soos in die begin. Toe het ek wakker geword.</span> <span class="verse"><a name="22">22</a>Daarna het ek in my droom gesien, en kyk, sewe vol en mooi are skiet op aan een steel.</span> <span class="verse"><a name="23">23</a>En n  hulle spruit daar sewe are uit wat dor, maer en deur die oostewind verskroei was;</span> <span class="verse"><a name="24">24</a>en die sewe maer are het die sewe mooi are verslind. En ek het dit aan die towenaars meegedeel, maar niemand kon my inligting gee nie.</span> <span class="verse"><a name="25">25</a>Toe sê Josef vir Farao: Die droom van Farao is een en dieselfde. Wat God van plan is om te doen, het Hy aan Farao te kenne gegee.</span> <span class="verse"><a name="26">26</a>Die sewe mooi koeie is sewe jare; en die sewe mooi are is sewe jare; die droom is een en dieselfde.</span> <span class="verse"><a name="27">27</a>En die sewe maer en lelike koeie wat n  hulle opgekom het, is sewe jare; en die sewe maer, deur die oostewind verskroeide are sal sewe jare van hongersnood wees.</span> <span class="verse"><a name="28">28</a>Dit is die woord wat ek tot Farao gespreek het: wat God van plan is om te doen, het Hy Farao laat sien.</span> <span class="verse"><a name="29">29</a>Kyk, daar kom sewe jare van groot oorvloed in die hele Egipteland;</span> <span class="verse"><a name="30">30</a>maar daarna sal sewe jare van hongersnood aanbreek, en al die oorvloed sal in Egipteland vergeet word, en die hongersnood sal die land verteer.</span> <span class="verse"><a name="31">31</a>En van die oorvloed sal in die land niks gemerk word weens die hongersnood wat daarna sal wees nie; want dit sal baie swaar wees.</span> <span class="verse"><a name="32">32</a>En wat dit betref dat die droom twee maal vir Farao herhaal is -- dit is omdat die saak deur God vas besluit is en God dit gou sal doen.</span> <span class="verse"><a name="33">33</a>Laat Farao dan nou uitkyk na 'n verstandige en wyse man en hom aanstel oor Egipteland.</span> <span class="verse"><a name="34">34</a>Farao moet so maak en opsigters oor die land aanstel en in die sewe jare van oorvloed die vyfde deel hef van die opbrings van Egipteland.</span> <span class="verse"><a name="35">35</a>En hulle moet al die voedsel van hierdie goeie jare wat kom, versamel en onder leiding van Farao koring ophoop as voedsel in die stede en dit wegbêre.</span> <span class="verse"><a name="36">36</a>So sal dan die voedsel 'n voorraad wees vir die land vir die sewe jare van hongersnood wat in Egipteland sal kom, sodat die land nie deur die hongersnood te gronde gaan nie.</span> <span class="verse"><a name="37">37</a>En die woord was goed in die oë van Farao en van al sy dienaars.</span> <span class="verse"><a name="38">38</a>Daarop het Farao aan sy dienaars gesê: Kan ons wel iemand vind soos hierdie man in wie die Gees van God is?</span> <span class="verse"><a name="39">39</a>En Farao sê vir Josef: Aangesien God dit alles aan jou bekend gemaak het, is daar niemand verstandig en wys soos jy nie.</span> <span class="verse"><a name="40">40</a>Jy moet oor my huis wees, en na jou bevel moet my hele volk hulle skik; alleen deur die troon sal ek groter wees as jy.</span> <span class="verse"><a name="41">41</a>Verder het Farao vir Josef gesê: Kyk, ek stel jou aan oor die hele Egipteland.</span> <span class="verse"><a name="42">42</a>Toe trek Farao sy seëlring van sy hand af en sit dit aan die hand van Josef; en hy het hom fyn linneklere laat aantrek en die goue ketting om sy hals gehang</span> <span class="verse"><a name="43">43</a>en hom laat ry op sy tweede rytuig; en hulle het voor hom uitgeroep: Pas op! So het hy hom dan oor die hele Egipteland aangestel.</span> <span class="verse"><a name="44">44</a>En Farao sê vir Josef: Ek is Farao, maar sonder jou mag niemand sy hand of voet in die hele Egipteland verroer nie.</span> <span class="verse"><a name="45">45</a>En Farao het Josef genoem S fenat-Pan,ag en aan hom Asenat, die dogter van Potif,ra, die priester van On, as vrou gegee. En Josef het uitgetrek oor Egipteland.</span> <span class="verse"><a name="46">46</a>En Josef was dertig jaar oud toe hy voor Farao, die koning van Egipte, gestaan het; en Josef het van Farao af weggegaan en die hele Egipteland deurgetrek.</span> <span class="verse"><a name="47">47</a>En die land het met handvolle opgelewer in die sewe jare van oorvloed.</span> <span class="verse"><a name="48">48</a>Toe het hy al die voedsel van die sewe jare versamel wat in Egipteland gekom het, en voedsel in die stede weggesit -- die voedsel van die land wat rondom elke stad was, het hy daarin weggesit.</span> <span class="verse"><a name="49">49</a>So het Josef dan 'n baie groot hoeveelheid koring opgehoop soos die sand van die see, totdat hulle opgehou het om te tel, want dit was ontelbaar.</span> <span class="verse"><a name="50">50</a>En vir Josef is twee seuns gebore -- voordat die jaar van hongersnood gekom het -- wat Asenat, die dogter van Potif,ra, die priester van On, vir hom gebaar het.</span> <span class="verse"><a name="51">51</a>En Josef het die eersgeborene Manasse genoem; want, het hy gesê, God het my al my moeite laat vergeet en ook die hele huis van my vader.</span> <span class="verse"><a name="52">52</a>En die tweede het hy Efraim genoem; want, het hy gesê, God het my vrugbaar gemaak in die land van my ellende.</span> <span class="verse"><a name="53">53</a>Toe het die sewe jare van oorvloed wat daar in Egipteland was, ten einde gekom,</span> <span class="verse"><a name="54">54</a>en die sewe jare van hongersnood het begin aankom soos Josef voorspel het. En daar was hongersnood in al die lande, maar in die hele Egipteland was daar brood.</span> <span class="verse"><a name="55">55</a>En toe die hele Egipteland honger gely en die volk na Farao geroep het om brood, sê Farao aan al die Egiptenaars: Gaan na Josef, doen wat hy julle sê.</span> <span class="verse"><a name="56">56</a>En die hongersnood was oor die hele oppervlakte van die aarde, en Josef het alles waarin iets was, oopgemaak en aan die Egiptenaars verkoop; en die hongersnood was swaar in Egipteland.</span> <span class="verse"><a name="57">57</a>En die hele wêreld het na Josef in Egipte gekom om koring te koop, want die hongersnood was swaar op die hele aarde.</span> </p></div</div></div></body></html>