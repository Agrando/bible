<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/gen/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/gen">Genesis</a> &gt <strong>Chapter 21</strong></div><p><span class="verse"><a name="1">1</a>En die HERE het Sara besoek soos Hy beloof het; en die HERE het aan Sara gedoen soos Hy gespreek het:</span> <span class="verse"><a name="2">2</a>Sara het bevrug geword en vir Abraham in sy ouderdom 'n seun gebaar op die bepaalde tyd wat God genoem het.</span> <span class="verse"><a name="3">3</a>En Abraham het sy seun wat vir hom gebore is, wat Sara vir hom gebaar het, Isak genoem.</span> <span class="verse"><a name="4">4</a>En Abraham het sy seun Isak besny toe hy agt dae oud was, soos God hom beveel het.</span> <span class="verse"><a name="5">5</a>En Abraham was honderd jaar oud toe sy seun Isak vir hom gebore is.</span> <span class="verse"><a name="6">6</a>En Sara het gesê: 'n Gelag het God my berei: elkeen wat dit hoor, sal oor my lag.</span> <span class="verse"><a name="7">7</a>Verder sê sy: Wie kon ooit aan Abraham voorspel het: Sara soog kinders? Want ek het 'n seun gebaar in sy ouderdom.</span> <span class="verse"><a name="8">8</a>En die kind het opgegroei en is gespeen. En Abraham het 'n groot maaltyd berei op die dag toe Isak gespeen is.</span> <span class="verse"><a name="9">9</a>Toe sien Sara hoe die seun van Hagar, die Egiptiese slavin, wat sy vir Abraham gebaar het, spot;</span> <span class="verse"><a name="10">10</a>en sy sê aan Abraham: Jaag hierdie slavin en haar seun weg, want die seun van hierdie slavin mag nie saam met my seun Isak erwe nie.</span> <span class="verse"><a name="11">11</a>En die woord was baie verkeerd in die oë van Abraham vanweë sy seun.</span> <span class="verse"><a name="12">12</a>Maar God het aan Abraham gesê: Laat dit nie verkeerd wees in jou oë ter wille van die seun en van jou slavin nie. Luister na Sara in alles wat sy van jou verlang, want deur Isak sal daar vir jou 'n nageslag genoem word.</span> <span class="verse"><a name="13">13</a>Maar Ek sal ook die seun van die slavin tot 'n nasie maak, omdat hy jou kind is.</span> <span class="verse"><a name="14">14</a>Toe is Abraham die môre vroeg op, en hy het brood en 'n sak met water geneem en dit aan Hagar gegee deur dit op haar skouer te sit, en ook die kind, en haar weggestuur. Sy het toe weggegaan en rondgedwaal in die woestyn van Bers,ba.</span> <span class="verse"><a name="15">15</a>En toe die water in die sak op was, het sy die kind onder een van die bosse neergewerp</span> <span class="verse"><a name="16">16</a>en geloop en op 'n afstand gaan sit so ver as 'n boog kan skiet; want sy het gesê: Ek wil die dood van die kind nie aansien nie. En sy het op 'n afstand gaan sit en haar stem verhef en geween.</span> <span class="verse"><a name="17">17</a>Toe hoor God die stem van die seun, en die Engel van God het na Hagar geroep uit die hemel en haar gevra: Wat is dit met jou, Hagar? Wees nie bevrees nie, want God het na die stem van die seun geluister op die plek waar hy is.</span> <span class="verse"><a name="18">18</a>Staan op, tel die seun op en hou hom vas met jou hand, want Ek sal hom 'n groot nasie maak.</span> <span class="verse"><a name="19">19</a>Daarop het God haar oë geopen, en sy sien 'n put! En sy het geloop en die sak vol water gemaak en die seun laat drink.</span> <span class="verse"><a name="20">20</a>En God was met die seun; en hy het opgegroei en in die woestyn gewoon en 'n boogskutter geword:</span> <span class="verse"><a name="21">21</a>hy het in die woestyn Paran gewoon; en sy moeder het vir hom 'n vrou uit Egipteland geneem.</span> <span class="verse"><a name="22">22</a>In die tyd het Abim,leg en Pigol, sy leërowerste, met Abraham gespreek en gesê: God is met jou in alles wat jy doen.</span> <span class="verse"><a name="23">23</a>Sweer dan nou vir my hier by God dat jy met my en my kroos en my nageslag nie vals sal handel nie; dieselfde guns wat ek jou bewys het, moet jy aan my bewys en aan die land waarin jy as vreemdeling vertoef.</span> <span class="verse"><a name="24">24</a>En Abraham antwoord: Ek sweer.</span> <span class="verse"><a name="25">25</a>Maar Abraham het Abim,leg aangespreek oor 'n put wat die dienaars van Abim,leg met geweld geneem het.</span> <span class="verse"><a name="26">26</a>Daarop antwoord Abim,leg: Ek weet nie wie dit gedoen het nie, en jy het my dit ook nie meegedeel nie, en ek het daar ook niks van gehoor nie as net vandag.</span> <span class="verse"><a name="27">27</a>Toe neem Abraham kleinvee en beeste en gee dit aan Abim,leg; en hulle twee het 'n verbond gesluit;</span> <span class="verse"><a name="28">28</a>Abraham het naamlik die sewe ooilammers van die kleinvee eenkant uitgekeer.</span> <span class="verse"><a name="29">29</a>Toe sê Abim,leg vir Abraham: Wat beteken hierdie sewe ooilammers wat jy uitgekeer het?</span> <span class="verse"><a name="30">30</a>En hy antwoord: Die sewe ooilammers moet jy uit my hand aanneem, sodat dit vir my 'n getuienis kan wees dat ek hierdie put gegrawe het.</span> <span class="verse"><a name="31">31</a>Daarom noem hulle die plek Bers,ba, omdat hulle twee daar gesweer het.</span> <span class="verse"><a name="32">32</a>So het hulle dan 'n verbond gesluit in Bers,ba. Daarna het Abim,leg en Pigol, sy leërowerste, klaargemaak en na die land van die Filistyne teruggegaan.</span> <span class="verse"><a name="33">33</a>En hy het 'n tamarisk in Bers,ba geplant en daar die Naam van die HERE, die ewige God, aangeroep.</span> <span class="verse"><a name="34">34</a>En Abraham het baie dae as vreemdeling in die land van die Filistyne vertoef.</span> </p></div</div></div></body></html>