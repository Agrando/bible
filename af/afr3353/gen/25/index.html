<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/gen/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/gen">Genesis</a> &gt <strong>Chapter 25</strong></div><p><span class="verse"><a name="1">1</a>En Abraham het weer 'n vrou geneem met die naam van Ketura.</span> <span class="verse"><a name="2">2</a>En sy het vir hom Simran en Joksan en Medan en M¡dian en Jisbak en Suag gebaar.</span> <span class="verse"><a name="3">3</a>En Joksan was die vader van Skeba en Dedan; en die kinders van Dedan was die Assuriete, Letusiete en LeÂmmiete.</span> <span class="verse"><a name="4">4</a>En die seuns van M¡dian was: Efa en Efer en Henog en Ab¡da en Elda„. Hulle almal was seuns van Ketura.</span> <span class="verse"><a name="5">5</a>En Abraham het aan Isak alles gegee wat hy besit het,</span> <span class="verse"><a name="6">6</a>maar aan die seuns van die byvroue van Abraham het Abraham geskenke gegee en hulle, nog by sy lewe, van sy seun Isak af oos laat wegtrek, na die Oosland.</span> <span class="verse"><a name="7">7</a>En dit is die dae van die lewensjare van Abraham wat hy geleef het: honderd vyf en sewentig jaar.</span> <span class="verse"><a name="8">8</a>Abraham het die asem uitgeblaas en in goeie ouderdom gesterwe, oud en afgeleef. En hy is by sy volksgenote versamel.</span> <span class="verse"><a name="9">9</a>En sy seuns Isak en Ismael het hom begrawe in die spelonk van Magp,la, in die stuk grond van Efron, die seun van Sohar, die Hetiet, wat oos van Mamre lê,</span> <span class="verse"><a name="10">10</a>die stuk grond wat Abraham van die seuns van Het gekoop het. Daar is Abraham begrawe en sy vrou Sara.</span> <span class="verse"><a name="11">11</a>N  die dood van Abraham het God sy seun Isak geseën; en Isak het gewoon by die put Lagai-Ro‹.</span> <span class="verse"><a name="12">12</a>En dit is die stamboom van Ismael, die seun van Abraham, wat Hagar, die Egiptiese, die slavin van Sara, vir Abraham gebaar het --</span> <span class="verse"><a name="13">13</a>dit is die name van die seuns van Ismael, hulle name volgens hulle afstamming: die eersgeborene van Ismael, N,bajot; dan Kedar en Adbeël en Mibsam</span> <span class="verse"><a name="14">14</a>en Misma en Duma en Massa,</span> <span class="verse"><a name="15">15</a>Hadad en Tema, Jetur, Nafis en Kedma.</span> <span class="verse"><a name="16">16</a>Dit is die seuns van Ismael, en dit hulle name, in hulle dorpe en laers, twaalf vorste volgens hulle volkstamme.</span> <span class="verse"><a name="17">17</a>En dit is die lewensjare van Ismael: honderd sewe en dertig jaar; en hy het die asem uitgeblaas en gesterwe, en hy is versamel by sy volksgenote.</span> <span class="verse"><a name="18">18</a>En hulle het gewoon van H wila tot by Sur wat oos van Egipte lê in die rigting van Assur. Teenoor al sy broers het hy hom gevestig.</span> <span class="verse"><a name="19">19</a>En dit is die geskiedenis van Isak, die seun van Abraham: Abraham was die vader van Isak.</span> <span class="verse"><a name="20">20</a>En Isak was veertig jaar oud toe hy Rebekka, die dogter van B,tuel, die Arameër uit Paddan-Aram, die suster van Laban, die Arameër, vir hom as vrou geneem het.</span> <span class="verse"><a name="21">21</a>En Isak het die HERE gesmeek met die oog op sy vrou, want sy was onvrugbaar; en die HERE het hom verhoor, sodat sy vrou Rebekka swanger geword het.</span> <span class="verse"><a name="22">22</a>En die kinders het teen mekaar gestoot binne-in haar. Toe sê sy: As dit so gaan, waarvoor leef ek dan? Daarop het sy gegaan om die HERE te raadpleeg.</span> <span class="verse"><a name="23">23</a>En die HERE het haar geantwoord: Twee nasies is in jou skoot, en twee volke sal van mekaar gaan uit jou liggaam; en die een volk sal sterker wees as die ander volk; en die oudste sal die jongste dien.</span> <span class="verse"><a name="24">24</a>En toe haar dae vervul is dat sy moes baar, was daar 'n tweeling in haar skoot.</span> <span class="verse"><a name="25">25</a>En die eerste is gebore -- rooi, geheel en al soos 'n mantel van hare. Daarom het hulle hom Esau genoem.</span> <span class="verse"><a name="26">26</a>En daarna is sy broer gebore, terwyl sy hand die hakskeen van Esau vashou. Daarom het hulle hom Jakob genoem. En Isak was sestig jaar oud by hulle geboorte.</span> <span class="verse"><a name="27">27</a>En die seuns het opgegroei: Esau het 'n ervare jagter geword, 'n man van die veld; maar Jakob was 'n vredeliewende man wat in tente gewoon het.</span> <span class="verse"><a name="28">28</a>En Isak het Esau liefgehad, want wildsvleis was na sy smaak; maar Rebekka het Jakob liefgehad.</span> <span class="verse"><a name="29">29</a>En Jakob het 'n kooksel klaargemaak en Esau het moeg uit die veld gekom.</span> <span class="verse"><a name="30">30</a>Toe sê Esau vir Jakob: Laat my tog sluk van die rooigoed daar, want ek is moeg. Daarom het hulle hom Edom genoem.</span> <span class="verse"><a name="31">31</a>En Jakob antwoord: Verkoop eers jou eersgeboortereg aan my.</span> <span class="verse"><a name="32">32</a>En Esau sê: Kyk, ek gaan sterwe, en wat baat die eersgeboortereg my dan?</span> <span class="verse"><a name="33">33</a>Toe antwoord Jakob: Sweer eers vir my. En hy het vir hom gesweer en sy eersgeboortereg aan Jakob verkoop.</span> <span class="verse"><a name="34">34</a>En Jakob het aan Esau brood en die kooksel lensies gegee; en hy het geëet en gedrink en opgestaan en weggegaan. So het Esau dan sy eersgeboortereg verag.</span> </p></div</div></div></body></html>