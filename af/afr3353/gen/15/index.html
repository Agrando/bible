<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/gen/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/gen">Genesis</a> &gt <strong>Chapter 15</strong></div><p><span class="verse"><a name="1">1</a>N  hierdie dinge het die woord van die HERE tot Abram gekom in 'n gesig en gesê: Vrees nie, Abram, Ek is vir jou 'n skild en jou loon is baie groot.</span> <span class="verse"><a name="2">2</a>Toe vra Abram: Here HERE, wat sal U my gee, aangesien ek sonder kinders heengaan en die erfgenaam van my huis die Damask,ner Eliëser is?</span> <span class="verse"><a name="3">3</a>Verder het Abram gesê: Aan my het U geen nageslag gegee nie; so sal dan die bediende van my huis my erfgenaam wees.</span> <span class="verse"><a name="4">4</a>Toe kom die woord van die HERE tot hom en sê: Hierdie een sal jou erfgenaam nie wees nie, maar die een wat uit jou liggaam sal voortkom, hy sal jou erfgenaam wees.</span> <span class="verse"><a name="5">5</a>Daarop lei Hy hom uit na buite met die woorde: Kyk nou op na die hemel en tel die sterre as jy hulle kan tel. En Hy sê vir hom: So sal jou nageslag wees.</span> <span class="verse"><a name="6">6</a>En hy het in die HERE geglo; en Hy het hom dit tot geregtigheid gereken.</span> <span class="verse"><a name="7">7</a>Verder het Hy vir hom gesê: Ek is die HERE wat jou uitgelei het uit Ur van die Chaldeërs om jou hierdie land in besit te gee.</span> <span class="verse"><a name="8">8</a>En hy sê: Here HERE, waaraan sal ek weet dat ek dit in besit sal neem?</span> <span class="verse"><a name="9">9</a>En Hy antwoord hom: Neem vir My 'n driejaaroud vers en 'n driejaaroud bokooi en 'n driejaaroud ram en 'n tortelduif en 'n jong duif.</span> <span class="verse"><a name="10">10</a>En hy het dit alles vir Hom gebring en dit middeldeur gedeel en die helftes teenoor mekaar gelê; maar die voëls het hy nie verdeel nie.</span> <span class="verse"><a name="11">11</a>Toe kom daar roofvoëls op die dooie diere af, maar Abram het hulle weggejaag.</span> <span class="verse"><a name="12">12</a>En toe die son wou ondergaan, val daar 'n diepe slaap op Abram, en kyk, skrik en groot duisternis het hom oorval.</span> <span class="verse"><a name="13">13</a>Daarop sê Hy vir Abram: Weet verseker dat jou nageslag vreemdelinge sal wees in 'n land wat aan hulle nie behoort nie; daar sal hulle diensbaar wees en verdruk word vier honderd jaar lank.</span> <span class="verse"><a name="14">14</a>Maar Ek sal ook die nasie oordeel aan wie hulle diensbaar moet wees, en daarna sal hulle uittrek met baie goed.</span> <span class="verse"><a name="15">15</a>Maar jy sal na jou vaders gaan in vrede, jy sal in goeie ouderdom begrawe word.</span> <span class="verse"><a name="16">16</a>En die vierde geslag sal hierheen terugkom, want die ongeregtigheid van die Amoriete is tot nog toe nie vol nie.</span> <span class="verse"><a name="17">17</a>En n  sononder, toe dit heeltemal donker was, gaan daar 'n rokende oond en vurige fakkel tussen die stukke vleis deur.</span> <span class="verse"><a name="18">18</a>Op die dag het die HERE met Abram 'n verbond gesluit en gesê: Aan jou nageslag gee Ek hierdie land, van die rivier van Egipte af tot by die groot rivier, die Eufraatrivier:</span> <span class="verse"><a name="19">19</a>die Keniete en Kenissiete en Kadmoniete</span> <span class="verse"><a name="20">20</a>en Hetiete en Feresiete en Refa‹ete</span> <span class="verse"><a name="21">21</a>en Amoriete en Kana„niete en Girgasiete en Jebusiete.</span> </p></div</div></div></body></html>