<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/gen/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/gen">Genesis</a> &gt <strong>Chapter 6</strong></div><p><span class="verse"><a name="1">1</a>Toe die mense op die aarde begin vermeerder en daar vir hulle dogters gebore is,</span> <span class="verse"><a name="2">2</a>sien die seuns van God dat die dogters van die mense mooi was, en hulle het vir hulle as vroue geneem almal wat hulle verkies het.</span> <span class="verse"><a name="3">3</a>Toe sê die HERE: My Gees sal nie vir ewig in die mens heers nie, omdat hy ook vlees is; maar sy dae sal wees honderd en twintig jaar.</span> <span class="verse"><a name="4">4</a>In die dae was die reuse op die aarde, en ook daarna, toe die seuns van God by die dogters van die mense ingegaan en die vir hulle kinders gebaar het. Dit is die geweldiges uit die ou tyd, die manne van naam.</span> <span class="verse"><a name="5">5</a>Toe die HERE sien dat die boosheid van die mens op die aarde groot was en al die versinsels wat hy in sy hart bedink, altyddeur net sleg was,</span> <span class="verse"><a name="6">6</a>het dit die HERE berou dat Hy die mens op die aarde gemaak het, en daar was smart in Sy hart.</span> <span class="verse"><a name="7">7</a>En die HERE sê: Ek sal die mens wat Ek geskape het, van die aarde verdelg, die mens sowel as die vee en die kruipende diere en die voëls van die hemel; want dit berou My dat Ek hulle gemaak het.</span> <span class="verse"><a name="8">8</a>Maar Noag het genade gevind in die oë van die HERE.</span> <span class="verse"><a name="9">9</a>Dit is die geskiedenis van Noag. Noag was 'n regverdige, opregte man onder sy tydgenote. Noag het met God gewandel.</span> <span class="verse"><a name="10">10</a>En Noag het drie seuns gehad: Sem, Gam en Jafet.</span> <span class="verse"><a name="11">11</a>Maar die aarde was verdorwe voor die aangesig van God, en die aarde was vol geweld.</span> <span class="verse"><a name="12">12</a>Toe sien God die aarde aan, en -- dit was verdorwe, want alle vlees het sy wandel op die aarde verderwe.</span> <span class="verse"><a name="13">13</a>En God sê vir Noag: Die einde van alle vlees het volgens my besluit gekom; want die aarde is deur hulle vervul met geweld. En kyk, Ek gaan hulle saam met die aarde verdelg.</span> <span class="verse"><a name="14">14</a>Maak vir jou 'n ark van goferhout. Met afdelings moet jy die ark maak en dit binne en buite met pik bestryk.</span> <span class="verse"><a name="15">15</a>So moet jy dit maak: drie honderd el die lengte van die ark, vyftig el sy breedte en dertig el sy hoogte.</span> <span class="verse"><a name="16">16</a>'n Opening moet jy aan die ark maak; en op die maat van 'n el moet jy dit aan die bokant afwerk en die deur van die ark aan die sykant insit. Jy moet dit met 'n onderste, tweede en derde verdieping maak.</span> <span class="verse"><a name="17">17</a>Want kyk, Âk bring 'n watervloed oor die aarde, om van onder die hemel te verdelg alle vlees waar 'n lewensgees in is. Alles wat op die aarde is, sal wegsterwe.</span> <span class="verse"><a name="18">18</a>Maar met jou sal Ek my verbond oprig; jy moet in die ark gaan, jy en jou seuns en jou vrou en die vroue van jou seuns saam met jou.</span> <span class="verse"><a name="19">19</a>En van al wat lewe, van alle vlees, moet jy twee van elke soort in die ark laat ingaan om dit saam met jou in die lewe te hou: mannetjie en wyfie moet hulle wees.</span> <span class="verse"><a name="20">20</a>Van die voëls volgens hulle soorte en van die vee volgens hulle soorte, van al die kruipende diere van die aarde volgens hulle soorte, twee van elke soort, moet na jou kom om in die lewe te bly.</span> <span class="verse"><a name="21">21</a>En jy, neem vir jou van al die voedsel wat geëet word, en versamel dit by jou, dat dit vir jou en hulle as voedsel kan dien.</span> <span class="verse"><a name="22">22</a>En Noag het dit gedoen. Net soos God hom beveel het, so het hy gedoen.</span> </p></div</div></div></body></html>