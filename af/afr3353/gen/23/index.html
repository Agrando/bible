<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/gen/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/gen">Genesis</a> &gt <strong>Chapter 23</strong></div><p><span class="verse"><a name="1">1</a>En die lewensdae van Sara was honderd sewe en twintig jaar. Dit was die lewensjare van Sara.</span> <span class="verse"><a name="2">2</a>En Sara het gesterwe in Kirjat-Arba, dit is Hebron, in die land Kana„n; en Abraham het gekom om oor Sara te rouklaag en haar te beween.</span> <span class="verse"><a name="3">3</a>Daarna het Abraham opgestaan, van sy dode af weg, en met die seuns van Het gespreek en gesê:</span> <span class="verse"><a name="4">4</a>Ek is 'n vreemdeling en bywoner onder julle. Gee my 'n graf as besitting by julle, dat ek my dode van my af weg kan begrawe.</span> <span class="verse"><a name="5">5</a>Toe antwoord die seuns van Het vir Abraham en sê aan hom:</span> <span class="verse"><a name="6">6</a>Luister na ons, my heer! U is 'n vors van God onder ons. Begraaf u dode in die beste graf wat ons het; niemand van ons sal u sy graf weier om u dode te begrawe nie.</span> <span class="verse"><a name="7">7</a>Toe staan Abraham op en buig hom voor die volk van die land, voor die seuns van Het;</span> <span class="verse"><a name="8">8</a>en hy het met hulle gespreek en gesê: As julle dit goedvind dat ek my dode van my af weg begrawe, luister dan na my en doen vir my 'n goeie woord by Efron, die seun van Sohar,</span> <span class="verse"><a name="9">9</a>dat hy aan my gee die spelonk van Magp,la wat aan hom behoort, wat aan die end van sy stuk grond lê; laat hy dit vir die volle som aan my gee, dat ek 'n graf onder julle mag besit.</span> <span class="verse"><a name="10">10</a>En Efron het tussen die seuns van Het gesit. Toe antwoord Efron, die Hetiet, vir Abraham voor die ore van die seuns van Het, van almal wat in die poort van sy stad ingegaan het:</span> <span class="verse"><a name="11">11</a>Nee, my heer, luister na my. Die stuk grond gee ek aan u; ook die spelonk wat daarin is, dit gee ek aan u; voor die oë van die seuns van my volk gee ek dit aan u; begraaf u dode.</span> <span class="verse"><a name="12">12</a>Daarop het Abraham hom voor die volk van die land neergebuig</span> <span class="verse"><a name="13">13</a>en met Efron gespreek voor die ore van die volk van die land: Ja, as dit u is, ag, luister na my! Ek gee die geld vir die stuk grond; neem dit van my aan, dat ek my dode daar kan begrawe.</span> <span class="verse"><a name="14">14</a>En Efron het Abraham geantwoord en aan hom gesê:</span> <span class="verse"><a name="15">15</a>My heer, luister na my. 'n Stuk land van vier honderd sikkels silwer -- wat is dit tussen my en u? Begraaf maar u dode.</span> <span class="verse"><a name="16">16</a>Toe luister Abraham na Efron, en Abraham het aan Efron die geld afgeweeg waarvan hy gespreek het voor die ore van die seuns van Het -- vier honderd sikkels silwer gangbaar by die koopman.</span> <span class="verse"><a name="17">17</a>So het dan die stuk grond van Efron wat in Magp,la teenoor Mamre lê, die stuk grond en die spelonk wat daarin is, en al die bome op die stuk grond wat op die ganse gebied daarvan rondom staan,</span> <span class="verse"><a name="18">18</a>die eiendom van Abraham geword voor die oë van die seuns van Het, voor almal wat in die poort van sy stad ingegaan het.</span> <span class="verse"><a name="19">19</a>Daarna het Abraham toe sy vrou Sara begrawe in die spelonk van die stuk grond van Magp,la, oostelik van Mamre, dit is Hebron, in die land Kana„n.</span> <span class="verse"><a name="20">20</a>So is dan die stuk grond en die spelonk wat daarin was, deur die seuns van Het aan Abraham afgestaan om dit as graf in eiendom te besit.</span> </p></div</div></div></body></html>