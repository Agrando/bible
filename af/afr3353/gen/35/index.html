<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/gen/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/gen">Genesis</a> &gt <strong>Chapter 35</strong></div><p><span class="verse"><a name="1">1</a>Daarna het God vir Jakob gesê: Maak jou klaar, trek op na Bet-el en woon daar; en bou daar 'n altaar vir die God wat aan jou verskyn het toe jy op die vlug was vir jou broer Esau.</span> <span class="verse"><a name="2">2</a>Toe sê Jakob aan sy huisgesin en aan almal wat by hom was: Verwyder die vreemde gode wat onder julle is, en reinig julle en trek ander klere aan;</span> <span class="verse"><a name="3">3</a>en laat ons klaarmaak en optrek na Bet-el; en ek sal daar 'n altaar bou vir die God wat my geantwoord het op die dag van my benoudheid en by my was op die weg wat ek gegaan het.</span> <span class="verse"><a name="4">4</a>Toe gee hulle aan Jakob al die vreemde gode wat in hulle besit was, en die ringe aan hulle ore, en Jakob het dit begrawe onder die terpentynboom wat by Sigem is.</span> <span class="verse"><a name="5">5</a>En toe hulle weggetrek het, kom daar 'n skrik van God op die stede rondom hulle, sodat hulle die seuns van Jakob nie agternagejaag het nie.</span> <span class="verse"><a name="6">6</a>So het Jakob dan in Lus aangekom wat in die land Kana„n is dit is Bet-el -- hy en al die mense wat by hom was.</span> <span class="verse"><a name="7">7</a>en hy het daar 'n altaar gebou en die plek El Bet-el genoem, omdat God daar aan hom geopenbaar is toe hy vir sy broer gevlug het.</span> <span class="verse"><a name="8">8</a>En Debora, die oppasser van Rebekka, het gesterwe, en sy is begrawe onderkant Bet-el, onder die eikeboom. En hulle het dit genoem: Eik van geween.</span> <span class="verse"><a name="9">9</a>Toe verskyn God weer aan Jakob, by sy terugkoms uit Paddan-Aram, en Hy seën hom;</span> <span class="verse"><a name="10">10</a>en God sê vir hom: Jou naam is Jakob; jy sal verder nie Jakob genoem word nie, maar Israel sal jou naam wees. En Hy het hom Israel genoem.</span> <span class="verse"><a name="11">11</a>Verder sê God vir hom: Ek is God, die Almagtige. Wees vrugbaar en vermeerder. 'n Nasie, ja, 'n menigte van nasies, sal van jou afstam, en konings sal uit jou lendene voortkom.</span> <span class="verse"><a name="12">12</a>En die land wat Ek aan Abraham en Isak gegee het, sal Ek aan jou gee; en aan jou nageslag n  jou sal Ek die land gee.</span> <span class="verse"><a name="13">13</a>Toe het God van hom af opgevaar op die plek waar Hy met hom gespreek het.</span> <span class="verse"><a name="14">14</a>En Jakob het 'n gedenksteen opgerig op die plek waar Hy met hom gespreek het, 'n gedenksteen van klip, en daarop 'n drankoffer uitgegiet en olie daarop gegooi.</span> <span class="verse"><a name="15">15</a>En Jakob het die plek waar God met hom gespreek het, Bet-el genoem.</span> <span class="verse"><a name="16">16</a>Daarna het hulle van Bet-el af weggetrek. En toe daar nog 'n kort ent pad was om by Efrat te kom, moes Ragel baar; en sy het dit swaar gehad by die bevalling.</span> <span class="verse"><a name="17">17</a>En terwyl sy dit swaar het by die bevalling, sê die vroedvrou vir haar: Wees nie bevrees nie, want dit is ook 'n seun vir u.</span> <span class="verse"><a name="18">18</a>En toe haar siel uitgaan -- want sy het gesterwe -- noem sy hom Ben-Oni. Maar sy vader het hom Benjamin genoem.</span> <span class="verse"><a name="19">19</a>So het Ragel dan gesterwe; en sy is begrawe op die pad na Efrat, dit is Betlehem.</span> <span class="verse"><a name="20">20</a>En Jakob het 'n gedenksteen op haar graf opgerig; dit is die gedenkteken van die graf van Ragel tot vandag toe.</span> <span class="verse"><a name="21">21</a>En Israel het weggetrek en sy tent opgeslaan aan die ander kant van Migdal-Eder.</span> <span class="verse"><a name="22">22</a>En terwyl Israel in die land woon, het Ruben gegaan en met Bilha, sy vader se byvrou, gemeenskap gehad. En Israel het dit gehoor. En die seuns van Jakob was twaalf.</span> <span class="verse"><a name="23">23</a>Die seuns van Lea was: Ruben, die eersgeborene van Jakob, daarna S¡meon en Levi en Juda en Issaskar en S,bulon.</span> <span class="verse"><a name="24">24</a>Die seuns van Ragel: Josef en Benjamin.</span> <span class="verse"><a name="25">25</a>En die seuns van Bilha, die slavin van Ragel: Dan en N ftali.</span> <span class="verse"><a name="26">26</a>En die seuns van Silpa, die slavin van Lea: Gad en Aser. Dit is die seuns van Jakob wat vir hom in Paddan-Aram gebore is.</span> <span class="verse"><a name="27">27</a>En Jakob het by sy vader Isak gekom in Mamre, by Kirjat-Arba, dit is Hebron, waar Abraham as vreemdeling vertoef het, en ook Isak.</span> <span class="verse"><a name="28">28</a>En die dae van Isak was honderd en tagtig jaar.</span> <span class="verse"><a name="29">29</a>En Isak het die asem uitgeblaas en gesterwe, en hy is by sy volksgenote versamel, oud en afgeleef. En sy seuns Esau en Jakob het hom begrawe.</span> </p></div</div></div></body></html>