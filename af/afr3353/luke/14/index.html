<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/luke/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/luke">Luke</a> &gt <strong>Chapter 14</strong></div><p><span class="verse"><a name="1">1</a>En toe Hy in die huis van een van die owerstes van die Fariseërs gegaan het om brood te eet op die sabbat, het hulle Hom in die oog gehou.</span> <span class="verse"><a name="2">2</a>En daar was voor Hom 'n man wat die water gehad het.</span> <span class="verse"><a name="3">3</a>En Jesus het gespreek en aan die wetgeleerdes en Fariseërs gesê: Is dit geoorloof om op die sabbat te genees?</span> <span class="verse"><a name="4">4</a>Maar hulle het stilgebly. Toe neem Hy hom en maak hom gesond en laat hom gaan.</span> <span class="verse"><a name="5">5</a>En Hy antwoord en sê vir hulle: Wie van julle se esel of os sal in 'n put val, wat dit nie dadelik op die sabbatdag sal uittrek nie?</span> <span class="verse"><a name="6">6</a>En hulle kon Hom daarop nie antwoord nie.</span> <span class="verse"><a name="7">7</a>En toe Hy merk hoe hulle die voorste plekke uitkies, vertel Hy aan die genooides 'n gelykenis en sê vir hulle:</span> <span class="verse"><a name="8">8</a>Wanneer jy deur iemand na 'n bruilof uitgenooi is, moenie die voorste plek inneem nie, ingeval daar nie miskien een wat waardiger is as jy deur hom uitgenooi is nie,</span> <span class="verse"><a name="9">9</a>en hy wat jou en hom genooi het, kom en vir jou sê: Maak plek vir hierdie man. En dan sal jy met skaamte die agterste plek begin inneem.</span> <span class="verse"><a name="10">10</a>Maar wanneer jy genooi is, gaan en neem die agterste plek in; sodat wanneer hy kom wat jou genooi het, hy vir jou kan sê: Vriend, gaan hoër op! Dan sal jy eer hê voor die wat saam met jou aan tafel is.</span> <span class="verse"><a name="11">11</a>Want elkeen wat homself verhoog, sal verneder word, en wat homself verneder, sal verhoog word.</span> <span class="verse"><a name="12">12</a>En Hy sê ook vir die man wat Hom genooi het: Wanneer jy 'n môre -- of middagete gee, moenie jou vriende nooi, of jou broers of bloedverwante of ryk bure nie, sodat hulle jou nie miskien ook eendag weer uitnooi en jy vergelding ontvang nie.</span> <span class="verse"><a name="13">13</a>Maar wanneer jy 'n feesmaal gee, nooi armes, verminktes, kreupeles, blindes,</span> <span class="verse"><a name="14">14</a>en jy sal gelukkig wees, omdat hulle niks het om jou te vergeld nie; want dit sal jou vergeld word in die opstanding van die regverdiges.</span> <span class="verse"><a name="15">15</a>En toe een van die wat saam aan tafel was, dit hoor, sê hy vir Hom: Salig is hy wat brood eet in die koninkryk van God.</span> <span class="verse"><a name="16">16</a>Maar Hy antwoord hom: 'n Sekere man het 'n groot maaltyd gegee en baie mense uitgenooi.</span> <span class="verse"><a name="17">17</a>En op die uur van die maaltyd het hy sy dienskneg uitgestuur om vir die genooides te sê: Kom, want alles is nou gereed.</span> <span class="verse"><a name="18">18</a>En hulle het hul almal eenparig begin verontskuldig. Die eerste het vir hom gesê: Ek het 'n stuk grond gekoop en ek moet noodsaaklik uitgaan om daarna te kyk. Ek vra u, verskoon my tog.</span> <span class="verse"><a name="19">19</a>En 'n ander een het gesê: Ek het vyf paar osse gekoop en gaan hulle probeer. Ek vra u, verskoon my tog.</span> <span class="verse"><a name="20">20</a>En 'n ander een het gesê: Ek het 'n vrou getrou en daarom kan ek nie kom nie.</span> <span class="verse"><a name="21">21</a>En daardie dienskneg het gekom en die dinge aan sy heer vertel. Toe het die eienaar van die huis kwaad geword en vir sy dienskneg gesê: Gaan gou uit in die strate en die gangetjies van die stad en bring die armes en verminktes en kreupeles en blindes hier in.</span> <span class="verse"><a name="22">22</a>En die dienskneg het gesê: Meneer, wat u beveel het, is gedoen, en daar is nog plek.</span> <span class="verse"><a name="23">23</a>Toe sê die heer vir die dienskneg: Gaan uit op die paaie en na die lanings en dwing hulle om in te kom, sodat my huis vol kan word.</span> <span class="verse"><a name="24">24</a>Want ek sê vir julle dat nie een van daardie manne wat genooi is, my maaltyd sal smaak nie.</span> <span class="verse"><a name="25">25</a>En groot menigtes het saam met Hom gegaan, en Hy het Hom omgedraai en vir hulle gesê:</span> <span class="verse"><a name="26">26</a>As iemand na My toe kom en hy haat nie sy vader en moeder en vrou en kinders en broers en susters, ja, selfs ook sy eie lewe nie, kan hy my dissipel nie wees nie.</span> <span class="verse"><a name="27">27</a>En elkeen wat sy kruis nie dra en agter My aan kom nie, kan my dissipel nie wees nie.</span> <span class="verse"><a name="28">28</a>Want wie van julle wat 'n toring wil bou, gaan nie eers sit en die koste bereken, of hy die middele het om dit uit te voer nie? --</span> <span class="verse"><a name="29">29</a>sodat as hy die fondament gelê het en nie in staat is om dit te voltooi nie, almal wat dit sien, nie miskien met hom sal begin spot</span> <span class="verse"><a name="30">30</a>en sê: Hierdie man het begin bou en kon nie klaarkry nie.</span> <span class="verse"><a name="31">31</a>Of watter koning wat optrek om teen 'n ander koning slag te lewer, gaan nie eers sit en beraadslaag of hy in staat is om met tien duisend die een te ontmoet wat met twintig duisend teen hom kom nie?</span> <span class="verse"><a name="32">32</a>Anders stuur hy 'n gesantskap as die ander een nog ver is, en vra vredesvoorwaardes.</span> <span class="verse"><a name="33">33</a>So kan dan ook niemand van julle wat nie afsien van al sy besittings, my dissipel wees nie.</span> <span class="verse"><a name="34">34</a>Die sout is goed, maar as die sout laf geword het, waarmee sal dit smaaklik gemaak word?</span> <span class="verse"><a name="35">35</a>Dit is nie bruikbaar vir die grond of vir die ashoop nie. Hulle gooi dit buitekant weg. Wie ore het om te hoor, laat hom hoor.</span> </p></div</div></div></body></html>