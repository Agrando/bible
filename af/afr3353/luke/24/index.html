<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/luke/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/luke">Luke</a> &gt <strong>Chapter 24</strong></div><p><span class="verse"><a name="1">1</a>En baie vroeg in die môre , op die eerste dag van die week, het hulle en ander saam met hulle by die graf gekom en die speserye gebring wat deur hulle toeberei was.</span> <span class="verse"><a name="2">2</a>En hulle het die steen van die graf afgerol gevind.</span> <span class="verse"><a name="3">3</a>En toe hulle ingaan, het hulle nie die liggaam van die Here Jesus gekry nie.</span> <span class="verse"><a name="4">4</a>En terwyl hulle hieroor in verleentheid was, staan daar twee manne by hulle in blink klere.</span> <span class="verse"><a name="5">5</a>En toe hulle baie bevrees word en met hulle aangesigte na die aarde buig, sê die manne vir hulle: Waarom soek julle die Lewende by die dooies?</span> <span class="verse"><a name="6">6</a>Hy is nie hier nie, maar Hy het opgestaan. Onthou hoe Hy vir julle gesê het toe Hy nog in Galil,a was:</span> <span class="verse"><a name="7">7</a>Die Seun van die mens moet oorgelewer word in die hande van sondige mense en gekruisig word en op die derde dag opstaan.</span> <span class="verse"><a name="8">8</a>En hulle het sy woorde onthou.</span> <span class="verse"><a name="9">9</a>Hulle gaan toe terug van die graf en vertel dit alles aan die elf en aan al die ander.</span> <span class="verse"><a name="10">10</a>En dit was Maria Magdal,na en Johanna en Maria, die moeder van Jakobus, en die ander vroue saam met hulle wat dit aan die apostels vertel het.</span> <span class="verse"><a name="11">11</a>En hul woorde het vir hulle na onsinnige praatjies gelyk, en hulle het hul nie geglo nie.</span> <span class="verse"><a name="12">12</a>Maar Petrus het opgestaan en na die graf gehardloop; en toe hy neerbuk, sien hy die doeke alleen lê. En hy het weggegaan huis toe, vol verwondering oor wat gebeur het.</span> <span class="verse"><a name="13">13</a>En twee van hulle was dieselfde dag op pad na 'n dorp wat agt myl van Jerusalem af was, met die naam van ÂmmaÂs.</span> <span class="verse"><a name="14">14</a>En hulle was in gesprek met mekaar oor al hierdie dinge wat voorgeval het.</span> <span class="verse"><a name="15">15</a>En terwyl hulle praat en mekaar ondervra, kom Jesus self nader en loop met hulle saam.</span> <span class="verse"><a name="16">16</a>Maar hulle oë is weerhou, sodat hulle Hom nie kon herken nie.</span> <span class="verse"><a name="17">17</a>En Hy sê vir hulle: Watter woorde is dit wat julle met mekaar loop en wissel, en waarom is julle bedroef?</span> <span class="verse"><a name="18">18</a>En die een wie se naam Kl,opas was, antwoord en sê vir Hom: Is U alleen 'n vreemdeling in Jerusalem en weet U nie van die dinge wat in hierdie dae daarin gebeur het nie?</span> <span class="verse"><a name="19">19</a>En Hy sê vir hulle: Watter dinge? En hulle antwoord Hom: Die dinge aangaande Jesus, die Nasar,ner, wat 'n profeet was, kragtig in werk en woord voor God en die hele volk;</span> <span class="verse"><a name="20">20</a>en hoe ons owerpriesters en owerstes Hom oorgelewer het tot die doodstraf en Hom gekruisig het.</span> <span class="verse"><a name="21">21</a>En ons het gehoop dat dit Hy was wat Israel sou verlos; maar nou is dit vandag, met dit alles, die derde dag vandat dit plaasgevind het.</span> <span class="verse"><a name="22">22</a>Maar sommige vroue uit ons het ons ook ontstel nadat hulle vroeg by die graf was;</span> <span class="verse"><a name="23">23</a>en toe hulle sy liggaam nie kry nie, het hulle gekom en gesê dat hulle ook 'n gesig gesien het van engele wat sê dat Hy lewe.</span> <span class="verse"><a name="24">24</a>En sommige van die wat saam met ons was, het na die graf gegaan en dit net so gevind soos die vroue ook gesê het; maar Hom het hulle nie gesien nie.</span> <span class="verse"><a name="25">25</a>En Hy sê vir hulle: o Onverstandiges, met harte wat traag is om te glo alles wat die profete gespreek het!</span> <span class="verse"><a name="26">26</a>Moes die Christus nie hierdie dinge ly en in sy heerlikheid ingaan nie?</span> <span class="verse"><a name="27">27</a>En Hy het begin van Moses en al die profete af en vir hulle uitgelê in al die Skrifte die dinge wat op Hom betrekking het.</span> <span class="verse"><a name="28">28</a>Daarop kom hulle naby die dorp waarheen hulle op reis was, en Hy het gemaak of Hy verder wou gaan;</span> <span class="verse"><a name="29">29</a>maar hulle het by Hom aangedring en gesê: Bly by ons, want dit is amper aand en die dag het gedaal; en Hy het ingegaan om by hulle te bly.</span> <span class="verse"><a name="30">30</a>En toe Hy met hulle aan tafel was, neem Hy die brood en dank; en Hy breek dit en gee dit aan hulle.</span> <span class="verse"><a name="31">31</a>Toe is hulle oë geopen en hulle het Hom herken, en Hy het uit hulle gesig verdwyn.</span> <span class="verse"><a name="32">32</a>En hulle sê vir mekaar: Was ons hart nie brandende in ons toe Hy met ons op die pad gepraat en vir ons die Skrifte uitgelê het nie?</span> <span class="verse"><a name="33">33</a>Toe staan hulle in dieselfde uur op en gaan na Jerusalem terug en vind die elf en die wat saam met hulle bymekaar was,</span> <span class="verse"><a name="34">34</a>wat sê: Die Here het waarlik opgestaan en het aan Simon verskyn.</span> <span class="verse"><a name="35">35</a>Toe vertel hulle wat op die pad gebeur het en hoe Hy aan hulle bekend geword het by die breking van die brood.</span> <span class="verse"><a name="36">36</a>En terwyl hulle hieroor praat, staan Jesus self in hul midde en sê vir hulle: Vrede vir julle!</span> <span class="verse"><a name="37">37</a>Toe het hulle verskrik en baie bang geword en gemeen dat hulle 'n gees sien.</span> <span class="verse"><a name="38">38</a>En Hy sê vir hulle: Waarom is julle ontsteld en waarom kom daar twyfel in julle hart op?</span> <span class="verse"><a name="39">39</a>Kyk na my hande en my voete, want dit is Ek self. Voel aan My en kyk; want 'n gees het nie vlees en bene soos julle sien dat Ek het nie.</span> <span class="verse"><a name="40">40</a>En terwyl Hy dit sê, wys Hy hulle sy hande en sy voete.</span> <span class="verse"><a name="41">41</a>En toe hulle van blydskap nog nie kon glo nie en hulle verwonder, sê Hy vir hulle: Het julle hier iets om te eet?</span> <span class="verse"><a name="42">42</a>Daarop gee hulle Hom 'n stuk gebraaide vis en 'n stuk heuningkoek.</span> <span class="verse"><a name="43">43</a>En Hy het dit geneem en voor hulle oë geëet.</span> <span class="verse"><a name="44">44</a>En Hy sê vir hulle: Dit is die woorde wat Ek met julle gespreek het toe Ek nog by julle was, dat alles wat oor My geskrywe is in die wet van Moses en die profete en die psalms, vervul moet word.</span> <span class="verse"><a name="45">45</a>Toe open Hy hulle verstand om die Skrifte te verstaan.</span> <span class="verse"><a name="46">46</a>En Hy sê vir hulle: So is dit geskrywe, en so moes die Christus ly en op die derde dag uit die dode opstaan,</span> <span class="verse"><a name="47">47</a>en bekering en vergewing van sondes in sy Naam verkondig word aan al die nasies, van Jerusalem af en verder.</span> <span class="verse"><a name="48">48</a>En julle is getuies van hierdie dinge.</span> <span class="verse"><a name="49">49</a>En kyk, Ek stuur die belofte van my Vader op julle. Maar julle moet in die stad Jerusalem bly totdat julle toegerus is met krag uit die hoogte.</span> <span class="verse"><a name="50">50</a>En Hy het hulle uitgelei tot by Bet nië. En Hy het sy hande opgehef en hulle geseën.</span> <span class="verse"><a name="51">51</a>En terwyl Hy hulle seën, het Hy van hulle geskei en is in die hemel opgeneem.</span> <span class="verse"><a name="52">52</a>En hulle het Hom aanbid en na Jerusalem teruggegaan met groot blydskap.</span> <span class="verse"><a name="53">53</a>En hulle was gedurig in die tempel en het God geprys en gedank. Amen.</span> </p></div</div></div></body></html>