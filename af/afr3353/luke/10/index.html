<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/luke/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/luke">Luke</a> &gt <strong>Chapter 10</strong></div><p><span class="verse"><a name="1">1</a>En n  hierdie dinge het die Here weer sewentig ander aangestel, en hulle twee-twee voor Hom uit gestuur na elke stad en plek waar Hy sou kom.</span> <span class="verse"><a name="2">2</a>Hy sê toe vir hulle: Die oes is wel groot, maar die arbeiders min. Bid dan die Here van die oes dat Hy arbeiders in sy oes uitstuur.</span> <span class="verse"><a name="3">3</a>Gaan dan; kyk, Ek stuur julle soos lammers onder wolwe.</span> <span class="verse"><a name="4">4</a>Moenie 'n beurs of 'n reissak of skoene dra nie, en groet niemand op die pad nie.</span> <span class="verse"><a name="5">5</a>En in watter huis julle ook al mag ingaan, sê eers: Vrede vir hierdie huis!</span> <span class="verse"><a name="6">6</a>En as d  r 'n man van vrede is, sal julle vrede op hom rus; anders sal dit tot julle terugkeer.</span> <span class="verse"><a name="7">7</a>Bly dan in daardie selfde huis en eet en drink wat hulle het, want die arbeider is sy loon werd. Moenie van huis tot huis gaan nie.</span> <span class="verse"><a name="8">8</a>En in watter stad julle ook al mag ingaan en hulle jul ontvang, eet wat aan julle voorgesit word.</span> <span class="verse"><a name="9">9</a>En maak die siekes gesond wat daarin is, en sê vir hulle: Die koninkryk van God het naby julle gekom.</span> <span class="verse"><a name="10">10</a>Maar in watter stad julle ook al mag ingaan en hulle jul nie ontvang nie, gaan uit op sy strate en sê:</span> <span class="verse"><a name="11">11</a>Selfs die stof wat uit julle stad aan ons kleef, vee ons vir julle af; maar tog moet julle dit weet dat die koninkryk van God naby julle gekom het.</span> <span class="verse"><a name="12">12</a>En Ek sê vir julle: Vir Sodom sal dit verdraagliker wees in die dag as vir daardie stad.</span> <span class="verse"><a name="13">13</a>Wee jou, Gorasin, wee jou, Bets ida! want as in Tirus en Sidon die kragtige dade plaasgevind het wat in julle plaasgevind het, sou hulle lankal in sak en as gesit en hulle bekeer het.</span> <span class="verse"><a name="14">14</a>Maar vir Tirus en Sidon sal dit in die oordeel verdraagliker wees as vir julle.</span> <span class="verse"><a name="15">15</a>En jy, Kap,rnaÂm, wat tot die hemel toe verhoog is, jy sal tot die doderyk toe neergestoot word.</span> <span class="verse"><a name="16">16</a>Wie na julle luister, luister na My; en wie julle verwerp, verwerp My; en wie My verwerp, verwerp Hom wat My gestuur het.</span> <span class="verse"><a name="17">17</a>En die sewentig het met blydskap teruggekom en gesê: Here, ook die duiwels onderwerp hulle aan ons in u Naam.</span> <span class="verse"><a name="18">18</a>Toe sê Hy vir hulle: Ek het die Satan soos 'n bliksem uit die hemel sien val.</span> <span class="verse"><a name="19">19</a>Kyk, Ek gee aan julle die mag om op slange en skerpioene te trap, en oor al die krag van die vyand; en niks sal julle ooit skade doen nie.</span> <span class="verse"><a name="20">20</a>Maar julle moenie daaroor bly wees dat die geeste aan julle onderworpe is nie, maar wees liewer bly dat julle name in die hemele opgeskrywe is.</span> <span class="verse"><a name="21">21</a>In dieselfde uur het Jesus Hom in die gees verheug en gesê: Ek loof U, Vader, Here van die hemel en die aarde, dat U hierdie dinge verberg het vir wyse en verstandige mense en dit aan kindertjies geopenbaar het. Ja, Vader, want so was dit u welbehae.</span> <span class="verse"><a name="22">22</a>Alles is aan My oorgegee deur my Vader; en niemand weet wie die Seun is nie, behalwe die Vader, en wie die Vader is nie, behalwe die Seun en hy aan wie die Seun dit wil openbaar.</span> <span class="verse"><a name="23">23</a>En Hy het Hom omgedraai na sy dissipels en afsonderlik aan hulle gesê: Salig is die oë wat sien wat julle sien;</span> <span class="verse"><a name="24">24</a>want Ek sê vir julle, baie profete en konings het gewens om te sien wat julle sien, en het dit nie gesien nie, en om te hoor wat julle hoor, en het dit nie gehoor nie.</span> <span class="verse"><a name="25">25</a>En daar het 'n sekere wetgeleerde opgestaan wat Hom versoek het deur te sê: Meester, wat moet ek doen om die ewige lewe te beërwe?</span> <span class="verse"><a name="26">26</a>En Hy antwoord hom: Wat is in die wet geskrywe? Hoe lees jy?</span> <span class="verse"><a name="27">27</a>En hy antwoord en sê: Jy moet die Here jou God liefhê uit jou hele hart en uit jou hele siel en uit jou hele krag en uit jou hele verstand; en jou naaste soos jouself.</span> <span class="verse"><a name="28">28</a>Toe sê Hy vir hom: Jy het reg geantwoord; doen dit, en jy sal lewe.</span> <span class="verse"><a name="29">29</a>Maar hy wou homself regverdig, en sê vir Jesus: En wie is my naaste?</span> <span class="verse"><a name="30">30</a>En Jesus antwoord en sê: 'n Sekere man het afgegaan van Jerusalem na J,rigo en onder rowers verval, en nadat hulle hom uitgetrek en geslaan het, gaan hulle weg en laat hom half dood lê.</span> <span class="verse"><a name="31">31</a>En bygeval het 'n priester met daardie pad afgekom, en toe hy hom sien, gaan hy anderkant verby.</span> <span class="verse"><a name="32">32</a>En net so het ook 'n Leviet by die plek gekom en hom gesien en anderkant verbygegaan.</span> <span class="verse"><a name="33">33</a>Maar 'n sekere Samaritaan wat op reis was, het op hom afgekom; en toe hy hom sien, het hy innig jammer gevoel,</span> <span class="verse"><a name="34">34</a>en na hom gegaan, sy wonde verbind en olie en wyn daarop gegooi. Hy het hom toe op sy eie pakdier gehelp en hom na 'n herberg geneem en vir hom gesorg.</span> <span class="verse"><a name="35">35</a>En toe hy die volgende môre weggaan, haal hy twee pennings uit en gee dit aan die eienaar van die herberg en sê vir hom: Sorg vir hom, en enige onkoste wat jy nog meer mag hê, sal ek jou betaal as ek terugkom.</span> <span class="verse"><a name="36">36</a>Wie dan van hierdie drie, dink jy, was die naaste van hom wat onder die rowers verval het?</span> <span class="verse"><a name="37">37</a>En hy antwoord: Hy wat barmhartigheid aan hom bewys het. Toe sê Jesus vir hom: Gaan en doen jy net so.</span> <span class="verse"><a name="38">38</a>En op hulle reis het Hy in 'n sekere dorp gekom, en 'n vrou met die naam van Martha het Hom in haar huis ontvang.</span> <span class="verse"><a name="39">39</a>En sy het 'n suster gehad met die naam van Maria; die het aan die voete van Jesus gesit en na sy woord geluister.</span> <span class="verse"><a name="40">40</a>Maar Martha was baie besig om alles klaar te maak. Sy kom toe daar staan en sê: Here, gee U nie om dat my suster my alleen laat bedien nie? Sê dan vir haar dat sy my moet help.</span> <span class="verse"><a name="41">41</a>Maar Jesus antwoord en sê vir haar: Martha, Martha, jy is besorg en verontrus oor baie dinge;</span> <span class="verse"><a name="42">42</a>maar een ding is nodig; en Maria het die goeie deel uitgekies wat van haar nie weggeneem sal word nie.</span> </p></div</div></div></body></html>