<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/luke/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/luke">Luke</a> &gt <strong>Chapter 15</strong></div><p><span class="verse"><a name="1">1</a>En al die tollenaars en sondaars het die gewoonte gehad om na Hom te kom en na Hom te luister.</span> <span class="verse"><a name="2">2</a>En die Fariseërs en die skrifgeleerdes het baie gemurmureer en gesê: Hierdie man ontvang sondaars en eet saam met hulle.</span> <span class="verse"><a name="3">3</a>Toe vertel Hy aan hulle hierdie gelykenis en sê:</span> <span class="verse"><a name="4">4</a>Watter man onder julle wat honderd skape het en een van hulle verloor, laat nie die nege en negentig in die woestyn staan en gaan agter die een aan wat verlore is totdat hy dit kry nie?</span> <span class="verse"><a name="5">5</a>En as hy dit kry, sit hy dit met blydskap op sy skouers.</span> <span class="verse"><a name="6">6</a>En as hy by die huis kom, roep hy sy vriende en bure bymekaar en sê vir hulle: Wees saam met my bly, want ek het my skaap gekry wat verlore was.</span> <span class="verse"><a name="7">7</a>Ek sê vir julle dat daar net so blydskap sal wees in die hemel oor een sondaar wat hom bekeer, meer as oor nege en negentig regverdiges wat die bekering nie nodig het nie.</span> <span class="verse"><a name="8">8</a>Of watter vrou wat tien pennings het, as sy een penning verloor, steek nie 'n lamp op en vee die huis uit en soek sorgvuldig totdat sy dit kry nie?</span> <span class="verse"><a name="9">9</a>En as sy dit kry, roep sy haar vriendinne en buurvroue bymekaar en sê: Wees saam met my bly, want ek het die penning gekry wat ek verloor het.</span> <span class="verse"><a name="10">10</a>So, sê Ek vir julle, is daar blydskap voor die engele van God oor een sondaar wat hom bekeer.</span> <span class="verse"><a name="11">11</a>Hy het ook gesê: 'n Man het twee seuns gehad.</span> <span class="verse"><a name="12">12</a>En die jongste van hulle het vir sy vader gesê: Vader, gee my die deel van die eiendom wat my toekom. En hy het die goed tussen hulle verdeel.</span> <span class="verse"><a name="13">13</a>En nie baie dae daarna nie het die jongste seun alles bymekaargemaak en weggereis na 'n ver land. En daar het hy sy eiendom verkwis deur losbandig te lewe.</span> <span class="verse"><a name="14">14</a>En toe hy alles deurgebring het, kom daar 'n swaar hongersnood in daardie land, en hy het begin gebrek ly.</span> <span class="verse"><a name="15">15</a>Toe het hy hom by een van die burgers van daardie land gaan voeg. En die het hom in sy veld gestuur om varke op te pas.</span> <span class="verse"><a name="16">16</a>En hy het verlang om sy maag te vul met die peule wat die varke eet, en niemand het dit aan hom gegee nie.</span> <span class="verse"><a name="17">17</a>Maar hy het tot homself gekom en gesê: Hoe baie huurlinge van my vader het oorvloed van brood, en ek vergaan van honger!</span> <span class="verse"><a name="18">18</a>Ek sal opstaan en na my vader gaan, en ek sal vir hom sê: Vader, ek het gesondig teen die hemel en voor u,</span> <span class="verse"><a name="19">19</a>en ek is nie meer werd om u seun genoem te word nie; maak my soos een van u huurlinge.</span> <span class="verse"><a name="20">20</a>En hy het opgestaan en na sy vader gegaan. En toe hy nog ver was, het sy vader hom gesien en innig jammer vir hom gevoel en gehardloop en hom omhels en hartlik gesoen.</span> <span class="verse"><a name="21">21</a>En die seun sê vir hom: Vader, ek het gesondig teen die hemel en voor u en ek is nie meer werd om u seun genoem te word nie.</span> <span class="verse"><a name="22">22</a>Maar die vader sê vir sy diensknegte: Bring die beste kleed en trek hom dit aan, en gee 'n ring vir sy hand en skoene vir sy voete.</span> <span class="verse"><a name="23">23</a>En bring die vetgemaakte kalf en slag dit, en laat ons eet en vrolik wees.</span> <span class="verse"><a name="24">24</a>Want hierdie seun van my was dood en het weer lewendig geword; en hy was verlore en is gevind. En hulle het begin vrolik word.</span> <span class="verse"><a name="25">25</a>En sy oudste seun was in die veld, en terwyl hy al nader na die huis kom, hoor hy musiek en beurtsange.</span> <span class="verse"><a name="26">26</a>En hy roep een van die diensknegte na hom toe en vra wat dit beteken.</span> <span class="verse"><a name="27">27</a>Di, sê toe vir hom: U broer het gekom, en u vader het die vetgemaakte kalf geslag, omdat hy hom gesond teruggekry het.</span> <span class="verse"><a name="28">28</a>En hy het kwaad geword en wou nie binnegaan nie. Sy vader gaan toe uit en smeek hom.</span> <span class="verse"><a name="29">29</a>Maar hy antwoord en sê vir sy vader: Kyk, ek dien u so baie jare en ek het nooit u gebod oortree nie, en vir my het u nooit 'n bokkie gegee, sodat ek saam met my vriende vrolik kon wees nie.</span> <span class="verse"><a name="30">30</a>Maar toe hierdie seun van u kom, wat u goed met hoere deurgebring het, het u vir hom die vetgemaakte kalf geslag.</span> <span class="verse"><a name="31">31</a>Toe sê hy vir hom: Kind, jy is altyd by my, en al wat myne is, is joue.</span> <span class="verse"><a name="32">32</a>Ons moet tog vrolik en bly wees, want hierdie broer van jou was dood en het weer lewendig geword, en hy was verlore en is gevind.</span> </p></div</div></div></body></html>