<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/luke/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/luke">Luke</a> &gt <strong>Chapter 5</strong></div><p><span class="verse"><a name="1">1</a>En toe die skare by Hom aandring om die woord van God te hoor, gaan Hy by die meer Genn,saret staan</span> <span class="verse"><a name="2">2</a>en sien twee skuite aan die kant van die meer lê; maar die vissers het van hulle af weggegaan en was besig om die nette uit te spoel.</span> <span class="verse"><a name="3">3</a>Toe klim Hy in een van die skuite wat aan Simon behoort het, en vra hom om 'n entjie van die land af weg te vaar, en Hy het gaan sit en die skare van die skuit uit geleer.</span> <span class="verse"><a name="4">4</a>En toe Hy ophou met spreek, sê Hy vir Simon: Vaar uit na die diep water en laat julle nette sak om te vang.</span> <span class="verse"><a name="5">5</a>En Simon antwoord en sê vir Hom: Meester, ons het die hele nag deur hard gewerk en niks gevang nie; maar op u woord sal ek die net laat sak.</span> <span class="verse"><a name="6">6</a>En toe hulle dit gedoen het, het hulle 'n groot menigte visse ingesluit; en hulle net wou skeur.</span> <span class="verse"><a name="7">7</a>Daarop wink hulle vir hul maats in die ander skuit om hulle te kom help. En hulle het gekom en altwee die skuite vol gemaak, sodat hulle amper gesink het.</span> <span class="verse"><a name="8">8</a>En toe Simon Petrus dit sien, val hy neer aan die knieë van Jesus en sê: Gaan weg van my, Here, want ek is 'n sondige man!</span> <span class="verse"><a name="9">9</a>Want verbaasdheid het hom aangegryp en almal wat by hom was, oor die vangs van visse wat hulle gemaak het;</span> <span class="verse"><a name="10">10</a>en net so ook vir Jakobus en Johannes, die seuns van Sebed,Âs, wat Simon se maats was. En Jesus sê vir Simon: Moenie vrees nie; van nou af sal jy mense vang.</span> <span class="verse"><a name="11">11</a>En nadat hulle die skuite aan land gebring het, het hulle alles verlaat en Hom gevolg.</span> <span class="verse"><a name="12">12</a>En terwyl Hy in een van die stede was, kom daar 'n man vol van melaatsheid; en toe hy Jesus sien, val hy op sy aangesig en smeek Hom en sê: Here, as U wil, kan U my reinig.</span> <span class="verse"><a name="13">13</a>Daarop steek Hy die hand uit en raak hom aan en sê: Ek wil, word gereinig! En dadelik het die melaatsheid hom verlaat.</span> <span class="verse"><a name="14">14</a>Toe gee Hy hom bevel om dit aan niemand te vertel nie; maar, sê Hy, gaan vertoon jou aan die priester en offer vir jou reiniging, soos Moses voorgeskrywe het, vir hulle tot 'n getuienis.</span> <span class="verse"><a name="15">15</a>Maar die gerug aangaande Hom is nog meer versprei, en groot menigtes het bymekaargekom om te luister en deur Hom van hulle siektes genees te word.</span> <span class="verse"><a name="16">16</a>Maar Hy het Hom in verlate plekke teruggetrek en gebid.</span> <span class="verse"><a name="17">17</a>En op een van die dae was Hy besig om te leer; en Fariseërs en wetgeleerdes wat gekom het uit elke dorp van Galil,a en Judia en uit Jerusalem, het daar gesit, en daar was krag van die Here om hulle te genees.</span> <span class="verse"><a name="18">18</a>En daar het manne 'n mens wat verlam was, op 'n bed gebring, en hulle het probeer om hom in te bring en voor Hom neer te sit.</span> <span class="verse"><a name="19">19</a>En toe hulle vanweë die skare geen kans sien om hom in te bring nie, klim hulle op die dak en laat hom met die bed afsak deur die panne tussen die mense in en voor Jesus.</span> <span class="verse"><a name="20">20</a>En toe Hy hulle geloof sien, sê Hy vir hom: Mens, jou sondes is jou vergewe.</span> <span class="verse"><a name="21">21</a>En die skrifgeleerdes en die Fariseërs het begin redeneer en sê: Wie is Hy wat so godslasterlik praat? Wie kan sondes vergewe behalwe God alleen?</span> <span class="verse"><a name="22">22</a>Maar Jesus het hulle redeneringe gemerk, en Hy antwoord en sê vir hulle: Wat redeneer julle in jul harte?</span> <span class="verse"><a name="23">23</a>Wat is makliker, om te sê: Jou sondes is jou vergewe; of om te sê: Staan op en loop?</span> <span class="verse"><a name="24">24</a>Maar dat julle kan weet dat die Seun van die mens mag het om op aarde sondes te vergewe sê Hy vir die verlamde man: Ek sê vir jou, staan op, neem jou bed op en gaan na jou huis toe.</span> <span class="verse"><a name="25">25</a>Hy staan toe onmiddellik voor hulle op, neem die bed op waar hy op gelê het, en gaan na sy huis, terwyl hy God verheerlik.</span> <span class="verse"><a name="26">26</a>En verbasing het almal aangegryp, en hulle het God verheerlik en is met vrees vervul en het gesê: Ons het vandag ongelooflike dinge gesien.</span> <span class="verse"><a name="27">27</a>En n  hierdie dinge het Hy uitgegaan en 'n tollenaar met die naam van Levi by die tolhuis sien sit en vir hom gesê: Volg My.</span> <span class="verse"><a name="28">28</a>En hy het alles verlaat en opgestaan en Hom gevolg.</span> <span class="verse"><a name="29">29</a>En Levi het 'n groot feesmaal vir Hom in sy huis gegee; en daar was 'n groot menigte van tollenaars en ander wat saam met hulle aan tafel was.</span> <span class="verse"><a name="30">30</a>En hulle skrifgeleerdes en die Fariseërs het by sy dissipels gemurmureer en gesê: Waarom eet en drink julle saam met die tollenaars en sondaars?</span> <span class="verse"><a name="31">31</a>En Jesus antwoord en sê vir hulle: Die wat gesond is, het die geneesheer nie nodig nie, maar die wat ongesteld is.</span> <span class="verse"><a name="32">32</a>Ek het nie gekom om regverdiges te roep nie, maar sondaars tot bekering.</span> <span class="verse"><a name="33">33</a>Toe sê hulle vir Hom: Waarom vas die dissipels van Johannes dikwels en doen gebede; so ook die van die Fariseërs; maar u dissipels eet en drink?</span> <span class="verse"><a name="34">34</a>En Hy sê vir hulle: Kan julle die bruilofsgaste dan laat vas solank as die bruidegom by hulle is?</span> <span class="verse"><a name="35">35</a>Maar daar sal dae kom wanneer die bruidegom van hulle weggeneem word; dan sal hulle vas, in daardie dae.</span> <span class="verse"><a name="36">36</a>En Hy het ook aan hulle 'n gelykenis vertel: Niemand sit 'n lap van 'n nuwe kleed op 'n ou kleed nie; anders skeur dit die nuwe ook, en die lap wat van die nuwe af kom, pas nie by die oue nie.</span> <span class="verse"><a name="37">37</a>En niemand gooi nuwe wyn in ou leersakke nie; anders sal die nuwe wyn die sakke skeur, en dit sal uitloop, en die sakke sal vergaan.</span> <span class="verse"><a name="38">38</a>Maar nuwe wyn moet in nuwe sakke gegooi word, en altwee word saam behou.</span> <span class="verse"><a name="39">39</a>En niemand wat ou wyn gedrink het, wil dadelik nuwe hê nie; want hy sê: Die oue is beter.</span> </p></div</div></div></body></html>