<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/luke/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/luke">Luke</a> &gt <strong>Chapter 1</strong></div><p><span class="verse"><a name="1">1</a>Aangesien baie onderneem het om 'n verhaal op te stel oor die dinge wat onder ons al vervul is,</span> <span class="verse"><a name="2">2</a>soos hulle wat van die begin af ooggetuies en dienaars van die Woord was, dit aan ons oorgelewer het,</span> <span class="verse"><a name="3">3</a>het ek ook dit goedgedink, hooggeagte Theofilus, nadat ek van voor af alles noukeurig ondersoek het, om dit in volgorde aan u te skrywe,</span> <span class="verse"><a name="4">4</a>sodat u met volle sekerheid kan weet die dinge waaromtrent u onderrig is.</span> <span class="verse"><a name="5">5</a>Daar was in die dae van Herodes, koning van Jud,a, 'n sekere priester met die naam van Sagar¡a, uit die afdeling van Ab¡a; en sy vrou was uit die dogters van A„ron, en haar naam was Elisabet.</span> <span class="verse"><a name="6">6</a>En hulle was altwee regverdig voor God en het in al die gebooie en regte van die Here onberispelik gewandel.</span> <span class="verse"><a name="7">7</a>En hulle het geen kind gehad nie, omdat Elisabet onvrugbaar was en albei op ver gevorderde leeftyd.</span> <span class="verse"><a name="8">8</a>En terwyl hy besig was om die priesteramp voor God te bedien in die beurt van sy afdeling,</span> <span class="verse"><a name="9">9</a>het die lot volgens priesterlike gewoonte op hom geval om in te gaan in die tempel van die Here en reukwerk te brand.</span> <span class="verse"><a name="10">10</a>En die hele menigte van die volk was buite, besig om te bid op die uur van die reukoffer.</span> <span class="verse"><a name="11">11</a>Toe verskyn daar aan hom 'n engel van die Here, wat aan die regterkant van die reukofferaltaar staan.</span> <span class="verse"><a name="12">12</a>En toe Sagar¡a hom sien, was hy ontsteld, en vrees het hom oorval.</span> <span class="verse"><a name="13">13</a>Maar die engel sê vir hom: Moenie vrees nie, Sagar¡a, want jou gebed is verhoor, en jou vrou Elisabet sal vir jou 'n seun baar, en jy moet hom Johannes noem.</span> <span class="verse"><a name="14">14</a>En hy sal blydskap en verheuging vir jou wees, en baie sal oor sy geboorte bly wees;</span> <span class="verse"><a name="15">15</a>want hy sal groot wees voor die Here. En wyn en sterk drank sal hy nooit drink nie, en hy sal vervul word met die Heilige Gees reeds van die skoot van sy moeder af.</span> <span class="verse"><a name="16">16</a>En hy sal baie van die kinders van Israel bekeer tot die Here hulle God.</span> <span class="verse"><a name="17">17</a>En hy sal voor Hom uit gaan in die gees en die krag van El¡a, om die harte van die vaders terug te bring tot die kinders en die ongehoorsames tot die gesindheid van die regverdiges, om vir die Here 'n toegeruste volk te berei.</span> <span class="verse"><a name="18">18</a>Toe sê Sagar¡a vir die engel: Waaraan sal ek dit weet? Want ek is 'n ou man, en my vrou is op ver gevorderde leeftyd.</span> <span class="verse"><a name="19">19</a>En die engel antwoord en sê vir hom: Ek is Gabriël wat voor God staan, en ek is gestuur om met jou te spreek en jou hierdie goeie tyding te bring.</span> <span class="verse"><a name="20">20</a>En kyk, jy sal swyg en nie kan praat nie tot op die dag dat hierdie dinge gebeur, omdat jy my woorde wat op hulle tyd vervul sal word, nie geglo het nie.</span> <span class="verse"><a name="21">21</a>En die volk het op Sagar¡a bly wag en was verwonderd dat hy so lank in die tempel vertoef.</span> <span class="verse"><a name="22">22</a>Maar toe hy uitkom, kon hy met hulle nie praat nie; hulle bemerk toe dat hy 'n gesig in die tempel gesien het. En hy het aanhoudend vir hulle beduie en stom gebly.</span> <span class="verse"><a name="23">23</a>En toe die dae van sy diens vervul was, het hy huis toe gegaan.</span> <span class="verse"><a name="24">24</a>En n  hierdie dae het Elisabet, sy vrou, ontvang en haar vyf maande lank verberg en gesê:</span> <span class="verse"><a name="25">25</a>So het die Here met my gedoen in die dae toe Hy my aangesien het om my smaad onder die mense weg te neem.</span> <span class="verse"><a name="26">26</a>En in die sesde maand is die engel Gabriël deur God gestuur na 'n stad in Galil,a met die naam van N saret,</span> <span class="verse"><a name="27">27</a>na 'n maagd wat verloof was aan 'n man met die naam van Josef, uit die huis van Dawid; en die naam van die maagd was Maria.</span> <span class="verse"><a name="28">28</a>En die engel het by haar binnegekom en gesê: Wees gegroet, begenadigde! Die Here is met jou; geseënd is jy onder die vroue.</span> <span class="verse"><a name="29">29</a>En toe sy hom sien, was sy baie ontsteld oor sy woord, en sy het daaroor nagedink wat hierdie groet tog kon beteken.</span> <span class="verse"><a name="30">30</a>En die engel sê vir haar: Moenie vrees nie, Maria, want jy het genade by God gevind.</span> <span class="verse"><a name="31">31</a>En kyk, jy sal swanger word en 'n Seun baar, en jy moet Hom Jesus noem.</span> <span class="verse"><a name="32">32</a>Hy sal groot wees en die Seun van die Allerhoogste genoem word; en die Here God sal aan Hom die troon van sy vader Dawid gee,</span> <span class="verse"><a name="33">33</a>en Hy sal koning wees oor die huis van Jakob tot in ewigheid, en aan sy koninkryk sal daar geen einde wees nie.</span> <span class="verse"><a name="34">34</a>Toe sê Maria vir die engel: Hoe kan dit wees aangesien ek geen man het nie?</span> <span class="verse"><a name="35">35</a>En die engel antwoord en sê vir haar: Die Heilige Gees sal oor jou kom en die krag van die Allerhoogste sal jou oorskadu. Daarom ook sal die Heilige wat gebore word, Seun van God genoem word.</span> <span class="verse"><a name="36">36</a>En kyk, Elisabet, jou bloedverwant, het self ook 'n seun ontvang in haar ouderdom, en hierdie maand is die sesde vir haar wat onvrugbaar genoem is.</span> <span class="verse"><a name="37">37</a>Want geen ding sal by God onmoontlik wees nie.</span> <span class="verse"><a name="38">38</a>En Maria sê: Hier is die diensmaagd van die Here. Laat dit met my gaan volgens u woord. En die engel het van haar weggegaan.</span> <span class="verse"><a name="39">39</a>En in daardie dae het Maria opgestaan en haastig na die bergstreek gegaan, na 'n stad van Juda;</span> <span class="verse"><a name="40">40</a>en sy het in die huis van Sagar¡a gekom en Elisabet gegroet.</span> <span class="verse"><a name="41">41</a>En toe Elisabet die groet van Maria hoor, het die kindjie in haar skoot opgespring; en Elisabet is vervul met die Heilige Gees</span> <span class="verse"><a name="42">42</a>en het met 'n groot stem uitgeroep en gesê: Geseënd is jy onder die vroue, en geseënd is die vrug van jou skoot!</span> <span class="verse"><a name="43">43</a>En wat het my oorgekom dat die moeder van my Here na my toe kom?</span> <span class="verse"><a name="44">44</a>Want kyk, toe die geluid van jou groet in my ore klink, het die kindjie in my skoot van vreugde opgespring.</span> <span class="verse"><a name="45">45</a>En salig is sy wat geglo het, want die dinge wat deur die Here aan haar gesê is, sal vervul word.</span> <span class="verse"><a name="46">46</a>En Maria het gesê: My siel maak die Here groot,</span> <span class="verse"><a name="47">47</a>en my gees is verheug in God, my Saligmaker;</span> <span class="verse"><a name="48">48</a>omdat Hy die nederige toestand van sy diensmaagd aangesien het; want kyk, van nou af sal al die geslagte my salig noem.</span> <span class="verse"><a name="49">49</a>Want Hy wat magtig is, het groot dinge aan my gedoen, en heilig is sy Naam.</span> <span class="verse"><a name="50">50</a>En sy barmhartigheid is van geslag tot geslag vir die wat Hom vrees.</span> <span class="verse"><a name="51">51</a>Hy het deur sy arm kragtige dade gedoen. Hoogmoediges in die gedagtes van hulle hart het Hy verstrooi.</span> <span class="verse"><a name="52">52</a>Maghebbers het Hy van trone afgeruk en nederiges verhoog.</span> <span class="verse"><a name="53">53</a>Hongeriges het Hy met goeie dinge vervul en rykes met leë hande weggestuur.</span> <span class="verse"><a name="54">54</a>Hy het sy kneg Israel bygestaan, sodat Hy aan sy barmhartigheid sou dink</span> <span class="verse"><a name="55">55</a>soos Hy tot ons vaders gespreek het -- aan Abraham en sy nageslag tot in ewigheid.</span> <span class="verse"><a name="56">56</a>En Maria het by haar omtrent drie maande gebly; en sy het teruggegaan na haar huis toe.</span> <span class="verse"><a name="57">57</a>En die tyd dat sy moeder moes word, is vir Elisabet vervul, en sy het 'n seun gebaar.</span> <span class="verse"><a name="58">58</a>En toe haar bure en bloedverwante hoor dat die Here sy barmhartigheid aan haar groot gemaak het, was hulle saam met haar bly.</span> <span class="verse"><a name="59">59</a>En op die agtste dag het hulle gekom om die kindjie te besny, en hulle wou hom Sagar¡a noem, na die naam van sy vader.</span> <span class="verse"><a name="60">60</a>Toe antwoord sy moeder en sê: Nee, maar hy moet Johannes genoem word.</span> <span class="verse"><a name="61">61</a>En hulle sê vir haar: Daar is niemand in jou familie wat die naam het nie.</span> <span class="verse"><a name="62">62</a>En hulle beduie vir sy vader hoe hy wou hê dat hy genoem moes word.</span> <span class="verse"><a name="63">63</a>Hy vra toe 'n skryfbordjie en skryf: Johannes is sy naam. En almal was verwonderd.</span> <span class="verse"><a name="64">64</a>En onmiddellik is sy mond geopen en het sy tong losgeraak, en hy het gepraat en God geloof.</span> <span class="verse"><a name="65">65</a>En daar het vrees gekom oor almal wat rondom hulle gewoon het, en daar is baie gepraat oor al hierdie dinge in die hele bergstreek van Jud,a.</span> <span class="verse"><a name="66">66</a>En almal wat dit gehoor het, het dit ter harte geneem en gesê: Wat sal tog van hierdie kindjie word? En die hand van die Here was met hom.</span> <span class="verse"><a name="67">67</a>En Sagar¡a, sy vader, is vervul met die Heilige Gees en het geprofeteer en gesê:</span> <span class="verse"><a name="68">68</a>Geloofd sy die Here, die God van Israel, omdat Hy sy volk besoek het en vir hulle verlossing teweeggebring het,</span> <span class="verse"><a name="69">69</a>en 'n horing van heil vir ons opgerig het in die huis van Dawid, sy kneg --</span> <span class="verse"><a name="70">70</a>soos Hy gespreek het deur die mond van sy heilige profete van ouds af --</span> <span class="verse"><a name="71">71</a>redding van ons vyande en uit die hand van almal wat vir ons haat,</span> <span class="verse"><a name="72">72</a>om barmhartigheid te bewys aan ons vaders en aan sy heilige verbond te dink,</span> <span class="verse"><a name="73">73</a>aan die eed wat Hy gesweer het vir Abraham, ons vader, om aan ons te gee</span> <span class="verse"><a name="74">74</a>dat ons, verlos uit die hand van ons vyande, Hom sonder vrees kan dien,</span> <span class="verse"><a name="75">75</a>in heiligheid en geregtigheid voor Hom, al die dae van ons lewe.</span> <span class="verse"><a name="76">76</a>En jy, kindjie, sal 'n profeet van die Allerhoogste genoem word, want jy sal voor die aangesig van die Here uitgaan om sy weë reg te maak;</span> <span class="verse"><a name="77">77</a>om kennis van saligheid aan sy volk te gee in die vergifnis van hulle sondes,</span> <span class="verse"><a name="78">78</a>deur die innige barmhartigheid van onse God waarmee die opgaande Lig uit die hoogte ons besoek het,</span> <span class="verse"><a name="79">79</a>om te skyn oor die wat in duisternis en doodskaduwee sit, om ons voete na die pad van vrede te rig.</span> <span class="verse"><a name="80">80</a>En die kindjie het gegroei en sterk geword in die Gees; en hy was in die woestyne tot op die dag van sy vertoning aan Israel.</span> </p></div</div></div></body></html>