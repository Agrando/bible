<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/luke/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/luke">Luke</a> &gt <strong>Chapter 3</strong></div><p><span class="verse"><a name="1">1</a>En in die vyftiende jaar van die regering van keiser Tib,rius, toe Pontius Pilatus goewerneur was van Judia en Herodes viervors van Galil,a, en Filippus, sy broer, viervors van Itur,a en die land Trachon¡tus, en Lis nias viervors van Abil,ne,</span> <span class="verse"><a name="2">2</a>tydens die hoëpriesterskap van Annas en K jafas, het die woord van God gekom tot Johannes, die seun van Sagar¡a, in die woestyn.</span> <span class="verse"><a name="3">3</a>En hy het gekom in die hele omtrek van die Jordaan en die doop van bekering tot vergifnis van sondes verkondig;</span> <span class="verse"><a name="4">4</a>soos geskrywe is in die boek van die woorde van Jesaja, die profeet, waar hy sê: Die stem van een wat roep in die woestyn: Berei die weg van die Here, maak sy paaie reguit.</span> <span class="verse"><a name="5">5</a>Elke dal moet opgevul word en elke berg en heuwel wegsak; en die krom draaie sal 'n reguit pad word en die skurwe plekke gelyk weë.</span> <span class="verse"><a name="6">6</a>En alle vlees sal die heil van God sien.</span> <span class="verse"><a name="7">7</a>Toe sê hy vir die skare wat uitgegaan het om deur hom gedoop te word: Addergeslag, wie het julle aangewys om te vlug vir die toorn wat aan kom is?</span> <span class="verse"><a name="8">8</a>Dra dan vrugte wat by die bekering pas, en moenie by julleself begin sê: Ons het Abraham as vader nie; want ek sê vir julle dat God mag het om uit hierdie klippe kinders vir Abraham te verwek.</span> <span class="verse"><a name="9">9</a>Maar die byl lê ook al teen die wortel van die bome. Elke boom dan wat geen goeie vrugte dra nie, word uitgekap en in die vuur gegooi.</span> <span class="verse"><a name="10">10</a>En die skare het hom gevra en gesê: Wat moet ons dan doen?</span> <span class="verse"><a name="11">11</a>En hy antwoord en sê vir hulle: Wie twee kledingstukke het, moet meedeel aan hom wat nie het nie; en wie voedsel het, moet dieselfde doen.</span> <span class="verse"><a name="12">12</a>En tollenaars het ook gekom om gedoop te word, en vir hom gesê: Meester, wat moet ons doen?</span> <span class="verse"><a name="13">13</a>En hy antwoord hulle: Moenie meer invorder as wat julle voorgeskrywe is nie.</span> <span class="verse"><a name="14">14</a>En die soldate het hom ook gevra en gesê: En ons, wat moet ons doen? En hy sê vir hulle: Julle moet niemand geweld aandoen of iets afpers nie; en wees tevrede met julle soldy.</span> <span class="verse"><a name="15">15</a>En terwyl die volk in verwagting was, en almal in hulle hart oorweeg het aangaande Johannes of hy nie miskien die Christus was nie,</span> <span class="verse"><a name="16">16</a>antwoord Johannes almal en sê: Ek doop julle wel met water, maar Hy kom wat sterker is as ek, wie se skoenriem ek nie waardig is om los te maak nie -- Hy sal julle doop met die Heilige Gees en met vuur.</span> <span class="verse"><a name="17">17</a>Sy skop is in sy hand, en Hy sal sy dorsvloer deur en deur skoonmaak en sy koring saambring in sy skuur, maar die kaf met onuitbluslike vuur verbrand.</span> <span class="verse"><a name="18">18</a>Hy het dan ook met baie ander vermaninge die evangelie aan die volk verkondig.</span> <span class="verse"><a name="19">19</a>Maar toe Herodes, die viervors, deur hom bestraf is oor Herodias, die vrou van Filippus, sy broer, en oor al die slegte dinge wat Herodes gedoen het,</span> <span class="verse"><a name="20">20</a>het hy by alles nog dit gevoeg, dat hy Johannes in die gevangenis opgesluit het.</span> <span class="verse"><a name="21">21</a>En toe die hele volk gedoop en Jesus ook gedoop is, en Hy besig was om te bid, het die hemel oopgegaan;</span> <span class="verse"><a name="22">22</a>en die Heilige Gees het in liggaamlike gedaante soos 'n duif op Hom neergedaal; en 'n stem het uit die hemel gekom wat sê: U is my geliefde Seun; in U het Ek 'n welbehae.</span> <span class="verse"><a name="23">23</a>En Hy, Jesus, was omtrent dertig jaar oud toe Hy begin leer het; en Hy was, soos hulle gemeen het, die seun van Josef, die seun van Eli,</span> <span class="verse"><a name="24">24</a>die seun van Mattat, die seun van Levi, die seun van Melgi, die seun van Janna, die seun van Josef,</span> <span class="verse"><a name="25">25</a>die seun van Mattat¡as, die seun van Amos, die seun van Nahum, die seun van Esli, die seun van N ggai,</span> <span class="verse"><a name="26">26</a>die seun van Ma„t, die seun van Mattat¡as, die seun van S,me‹, die seun van Josef, die seun van Juda,</span> <span class="verse"><a name="27">27</a>die seun van Johanan, die seun van Resa, die seun van Serubb bel, die seun van Se ltiël, die seun van Ner¡ja,</span> <span class="verse"><a name="28">28</a>die seun van Melgi, die seun van Addi, die seun van Kosam, die seun van Elmodam, die seun van Er,</span> <span class="verse"><a name="29">29</a>die seun van Joses, die seun van Eliëser, die seun van Jorim, die seun van Mattat, die seun van Levi,</span> <span class="verse"><a name="30">30</a>die seun van S¡meon, die seun van Juda, die seun van Josef, die seun van Jonan, die seun van Âljakim,</span> <span class="verse"><a name="31">31</a>die seun van Mel,as, die seun van Mainan, die seun van M ttata, die seun van Natan, die seun van Dawid,</span> <span class="verse"><a name="32">32</a>die seun van Isai, die seun van Obed, die seun van Boas, die seun van Salmon, die seun van Nagson,</span> <span class="verse"><a name="33">33</a>die seun van Amm¡nadab, die seun van Ram, die seun van Hesron, die seun van Peres, die seun van Juda,</span> <span class="verse"><a name="34">34</a>die seun van Jakob, die seun van Isak, die seun van Abraham, die seun van Tera, die seun van Nahor,</span> <span class="verse"><a name="35">35</a>die seun van Serug, die seun van Rehu, die seun van Peleg, die seun van Heber, die seun van Sela,</span> <span class="verse"><a name="36">36</a>die seun van Kainan, die seun van Arp gsad, die seun van Sem, die seun van Noag, die seun van Lameg,</span> <span class="verse"><a name="37">37</a>die seun van Metusala, die seun van Henog, die seun van Jered, die seun van Mehal leël, die seun van Kenan,</span> <span class="verse"><a name="38">38</a>die seun van Enos, die seun van Set, die seun van Adam, die seun van God.</span> </p></div</div></div></body></html>