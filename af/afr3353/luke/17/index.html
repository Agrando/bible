<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/luke/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/luke">Luke</a> &gt <strong>Chapter 17</strong></div><p><span class="verse"><a name="1">1</a>En Hy het vir sy dissipels gesê: Dit is onvermydelik dat die struikelblokke kom, maar wee hom deur wie hulle kom.</span> <span class="verse"><a name="2">2</a>Dit is beter vir hom as 'n meulsteen aan sy nek gehang en hy in die see gegooi word, as dat hy een van hierdie kleintjies sou laat struikel.</span> <span class="verse"><a name="3">3</a>Pas op vir julleself. En as jou broeder teen jou sondig, bestraf hom; en as hy berou kry, vergewe hom.</span> <span class="verse"><a name="4">4</a>En as hy sewe maal op 'n dag teen jou sondig en sewe maal op 'n dag na jou terugkom en sê: Ek het berou -- moet jy hom vergewe.</span> <span class="verse"><a name="5">5</a>Toe het die apostels aan die Here gesê: Gee ons meer geloof.</span> <span class="verse"><a name="6">6</a>En die Here sê: As julle geloof gehad het soos 'n mosterdsaad, sou julle vir hierdie moerbeiboom sê: Word ontwortel en in die see geplant -- en hy sou julle gehoorsaam wees.</span> <span class="verse"><a name="7">7</a>En wie is daar van julle wat 'n dienskneg het wat ploeg of vee oppas, en as hy inkom van die veld vir hom sal sê: Kom dadelik hier aan tafel?</span> <span class="verse"><a name="8">8</a>Sal hy nie eerder vir hom sê nie: Maak vir my die aandete klaar en omgord jou en bedien my totdat ek geëet en gedrink het; en daarna kan jy eet en drink?</span> <span class="verse"><a name="9">9</a>Bedank hy daardie dienskneg, omdat hy gedoen het wat hom beveel is? Ek glo nie.</span> <span class="verse"><a name="10">10</a>So ook julle, wanneer julle alles gedoen het wat julle beveel is, sê dan: Ons is onverdienstelike diensknegte, want ons het gedoen wat ons verplig was om te doen.</span> <span class="verse"><a name="11">11</a>En op sy reis na Jerusalem het Hy deur Samar¡a en Galil,a gegaan.</span> <span class="verse"><a name="12">12</a>En toe Hy in 'n sekere dorp ingaan, kom tien melaatse manne Hom tegemoet, wat op 'n afstand bly staan het.</span> <span class="verse"><a name="13">13</a>En hulle het hul stem verhef en gesê: Jesus, Meester, wees ons barmhartig!</span> <span class="verse"><a name="14">14</a>En toe Hy hulle sien, sê Hy vir hulle: Gaan vertoon julle aan die priesters. En onderwyl hulle weggaan, het hulle rein geword.</span> <span class="verse"><a name="15">15</a>En een van hulle, toe hy sien dat hy gesond was, het omgedraai en God met 'n groot stem verheerlik.</span> <span class="verse"><a name="16">16</a>En hy het op sy aangesig neergeval by sy voete en Hom gedank. En hy was 'n Samaritaan.</span> <span class="verse"><a name="17">17</a>Toe antwoord Jesus en sê: Het tien nie rein geword nie? En waar is die nege?</span> <span class="verse"><a name="18">18</a>Was daar niemand onder hulle te vinde wat omgedraai het om God te verheerlik behalwe hierdie vreemdeling nie?</span> <span class="verse"><a name="19">19</a>En Hy sê vir hom: Staan op en gaan; jou geloof het jou gered.</span> <span class="verse"><a name="20">20</a>En toe Hy deur die Fariseërs gevra is wanneer die koninkryk van God sal kom, het Hy hulle geantwoord en gesê: Die koninkryk van God kom nie met sigbare tekens nie.</span> <span class="verse"><a name="21">21</a>En hulle sal nie sê: Kyk hier! of: Kyk daar! nie; want die koninkryk van God is binne-in julle.</span> <span class="verse"><a name="22">22</a>En Hy sê vir sy dissipels: Daar sal dae kom wanneer julle sal begeer om een van die dae van die Seun van die mens te sien, en julle sal dit nie sien nie.</span> <span class="verse"><a name="23">23</a>En hulle sal vir julle sê: Kyk hier! of: Kyk daar! Moenie gaan nie en moenie agterna loop nie.</span> <span class="verse"><a name="24">24</a>Want soos die weerlig wat van die een kant onder die hemel blits en tot by die ander kant onder die hemel skyn, so sal die Seun van die mens ook in sy dag wees.</span> <span class="verse"><a name="25">25</a>Maar eers moet Hy baie ly en deur hierdie geslag verwerp word.</span> <span class="verse"><a name="26">26</a>En soos dit gebeur het in die dae van Noag, so sal dit ook wees in die dae van die Seun van die mens:</span> <span class="verse"><a name="27">27</a>hulle het geëet en gedrink, hulle het getrou en is in die huwelik gegee tot op die dag dat Noag in die ark ingegaan het, en die sondvloed gekom en almal vernietig het.</span> <span class="verse"><a name="28">28</a>Net soos dit ook gebeur het in die dae van Lot: hulle het geëet en gedrink, gekoop en verkoop, hulle het geplant en gebou.</span> <span class="verse"><a name="29">29</a>Maar op die dag toe Lot van Sodom uitgaan, het vuur en swawel van die hemel af gereën en almal vernietig.</span> <span class="verse"><a name="30">30</a>Net so sal dit wees in die dag wanneer die Seun van die mens geopenbaar word.</span> <span class="verse"><a name="31">31</a>In daardie dag moet hy wat op die dak sal wees, terwyl sy huisraad in die huis is, nie afkom om dit weg te neem nie; en so ook moet hy wat op die land sal wees, nie omdraai na wat agter is nie.</span> <span class="verse"><a name="32">32</a>Dink aan die vrou van Lot!</span> <span class="verse"><a name="33">33</a>Elkeen wat probeer om sy lewe te red, sal dit verloor; en elkeen wat dit verloor, sal dit behou.</span> <span class="verse"><a name="34">34</a>Ek sê vir julle: In daardie nag sal daar twee op een bed wees; die een sal aangeneem en die ander verlaat word.</span> <span class="verse"><a name="35">35</a>Twee vroue sal saam maal; die een sal aangeneem en die ander verlaat word.</span> <span class="verse"><a name="36">36</a>Twee sal op die land wees; die een sal aangeneem en die ander verlaat word.</span> <span class="verse"><a name="37">37</a>En hulle antwoord en sê vir Hom: Waar, Here? En Hy sê vir hulle: Waar die liggaam lê, daar sal die aasvoëls saamkom.</span> </p></div</div></div></body></html>