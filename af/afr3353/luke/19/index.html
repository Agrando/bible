<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/luke/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/luke">Luke</a> &gt <strong>Chapter 19</strong></div><p><span class="verse"><a name="1">1</a>En Hy het in J,rigo gekom en daar deurgegaan.</span> <span class="verse"><a name="2">2</a>En daar was 'n man met die naam van Sagg,Âs, 'n hoof van die tollenaars en 'n ryk man.</span> <span class="verse"><a name="3">3</a>En hy het probeer om Jesus te sien, wie Hy was; maar vanweë die skare kon hy nie, omdat hy klein van persoon was.</span> <span class="verse"><a name="4">4</a>En hy het vooruit gehardloop en in 'n wildevyeboom geklim, sodat hy Hom kon sien, want Hy sou daarlangs verbygaan.</span> <span class="verse"><a name="5">5</a>En toe Jesus by die plek kom, kyk Hy op en sien hom en sê vir hom: Sagg,Âs, maak gou en klim af, want Ek moet vandag in jou huis bly.</span> <span class="verse"><a name="6">6</a>Hy maak toe gou en klim af en het Hom met blydskap ontvang.</span> <span class="verse"><a name="7">7</a>En toe almal dit sien, het hulle gemurmureer en gesê: Hy het by 'n sondige man tuisgegaan.</span> <span class="verse"><a name="8">8</a>Maar Sagg,Âs het gaan staan en aan die Here gesê: Here, kyk, die helfte van my goed gee ek vir die armes; en as ek van iemand iets afgepers het, gee ek dit vierdubbel terug.</span> <span class="verse"><a name="9">9</a>Toe sê Jesus aan hom: Vandag het daar redding vir hierdie huis gekom, aangesien hierdie man ook 'n seun van Abraham is.</span> <span class="verse"><a name="10">10</a>Want die Seun van die mens het gekom om te soek en te red wat verlore was.</span> <span class="verse"><a name="11">11</a>En terwyl hulle na hierdie dinge luister, vertel Hy daar nog 'n gelykenis by, omdat Hy naby Jerusalem was en hulle gedink het dat die koninkryk van God onmiddellik sou verskyn.</span> <span class="verse"><a name="12">12</a>Hy het dan gesê: 'n Man van hoë geboorte het na 'n ver land gereis om vir homself 'n koningskap te ontvang en dan terug te kom.</span> <span class="verse"><a name="13">13</a>En nadat hy tien van sy diensknegte geroep het, gee hy hulle tien ponde en sê vir hulle: Dryf handel daarmee totdat ek kom.</span> <span class="verse"><a name="14">14</a>Maar sy medeburgers het hom gehaat en 'n gesantskap agter hom aan gestuur om te sê: Ons wil nie hê dat hierdie man koning oor ons moet wees nie.</span> <span class="verse"><a name="15">15</a>En toe hy terugkom, nadat hy die koningskap ontvang het, sê hy dat daardie diensknegte aan wie hy die geld gegee het, by hom geroep moes word, sodat hy kon weet wat elkeen met handel verdien het.</span> <span class="verse"><a name="16">16</a>En die eerste het verskyn en gesê: Meneer, u pond het tien ponde wins gemaak.</span> <span class="verse"><a name="17">17</a>En hy sê vir hom: Mooi so, goeie dienskneg; omdat jy in die minste getrou gewees het, moet jy gesag hê oor tien stede.</span> <span class="verse"><a name="18">18</a>En die tweede kom en sê: Meneer, u pond het vyf ponde verdien.</span> <span class="verse"><a name="19">19</a>En hy sê ook vir hierdie een: En jy moet wees oor vyf stede.</span> <span class="verse"><a name="20">20</a>En 'n ander een kom en sê: Meneer, hier is u pond wat ek in 'n doek weggesit het;</span> <span class="verse"><a name="21">21</a>want ek was bang vir u, omdat u 'n strawwe man is; u neem weg wat u nie uitgesit het nie, en maai wat u nie gesaai het nie.</span> <span class="verse"><a name="22">22</a>Toe sê hy vir hom: Uit jou mond sal ek jou oordeel, slegte dienskneg! Jy het geweet dat ek 'n strawwe man is wat wegneem wat ek nie uitgesit het nie, en maai wat ek nie gesaai het nie.</span> <span class="verse"><a name="23">23</a>Waarom het jy dan nie my geld aan die wisselaars gegee nie? Dan kon ek dit by my koms met rente ingevorder het.</span> <span class="verse"><a name="24">24</a>En aan die wat daarby staan, sê hy: Neem die pond van hom weg en gee dit aan hom wat die tien ponde het --</span> <span class="verse"><a name="25">25</a>en hulle sê vir hom: Meneer, hy het tien ponde</span> <span class="verse"><a name="26">26</a>want ek sê vir julle: Aan elkeen wat het, sal gegee word, maar van hom wat nie het nie, sal weggeneem word ook wat hy het.</span> <span class="verse"><a name="27">27</a>Maar daardie vyande van my wat nie wou hê dat ek koning oor hulle sou wees nie, bring hulle hier en slaan hulle voor my dood.</span> <span class="verse"><a name="28">28</a>En toe Hy dit gesê het, gaan Hy vooruit op weg na Jerusalem.</span> <span class="verse"><a name="29">29</a>En toe Hy naby B,tfag, en Bet nië kom, by die berg wat die Olyfberg genoem word, het Hy twee van sy dissipels uitgestuur</span> <span class="verse"><a name="30">30</a>en gesê: Gaan in die dorp reg voor julle; en as julle daar inkom, sal julle 'n eselsvul vind wat vasgemaak is, waar geen mens ooit op gesit het nie. Maak hom los en bring hom.</span> <span class="verse"><a name="31">31</a>En as iemand julle vra: Waarom maak julle hom los? -- moet julle so vir hom sê: Die Here het hom nodig.</span> <span class="verse"><a name="32">32</a>En die wat gestuur was, gaan toe en vind dit soos Hy aan hulle gesê het.</span> <span class="verse"><a name="33">33</a>En terwyl hulle die vul losmaak, sê die eienaars aan hulle: Waarom maak julle die vul los?</span> <span class="verse"><a name="34">34</a>En hulle antwoord: Die Here het hom nodig.</span> <span class="verse"><a name="35">35</a>Toe bring hulle hom na Jesus toe, en hulle lê hul klere op die vul en laat Jesus daarop sit.</span> <span class="verse"><a name="36">36</a>En terwyl Hy voortgaan, gooi hulle hul klere oop op die pad.</span> <span class="verse"><a name="37">37</a>En toe Hy al naby die afdraand van die Olyfberg kom, begin die hele menigte dissipels God met blydskap te prys met 'n groot stem oor al die kragtige dade wat hulle gesien het,</span> <span class="verse"><a name="38">38</a>terwyl hulle sê: Geseënd is die Koning wat kom in die Naam van die Here, vrede in die hemel en heerlikheid in die hoogste hemele!</span> <span class="verse"><a name="39">39</a>En sommige van die Fariseërs uit die skare sê vir Hom: Meester, bestraf u dissipels!</span> <span class="verse"><a name="40">40</a>En Hy antwoord en sê vir hulle: Ek sê vir julle, as hulle swyg, sal die klippe uitroep.</span> <span class="verse"><a name="41">41</a>En toe Hy naby kom en die stad sien, het Hy daaroor geween</span> <span class="verse"><a name="42">42</a>en gesê: As jy tog maar geweet het, ja, ook in hierdie dag van jou, die dinge wat tot jou vrede dien! Maar nou is dit vir jou oë bedek.</span> <span class="verse"><a name="43">43</a>Want daar sal dae oor jou kom dat jou vyande 'n skans rondom jou sal opwerp en jou omsingel en jou van alle kante insluit.</span> <span class="verse"><a name="44">44</a>En hulle sal jou en jou kinders in jou teen die grond verpletter; en hulle sal in jou nie een klip op die ander laat bly nie, omdat jy die gunstige tyd toe God jou besoek het, nie opgemerk het nie.</span> <span class="verse"><a name="45">45</a>En toe Hy in die tempel ingegaan het, begin Hy die wat daarin verkoop en koop, uit te jaag.</span> <span class="verse"><a name="46">46</a>En Hy sê vir hulle: Daar is geskrywe: My huis is 'n huis van gebed. Maar julle het dit 'n rowerspelonk gemaak.</span> <span class="verse"><a name="47">47</a>En elke dag was Hy besig om in die tempel te leer; en die owerpriesters en die skrifgeleerdes en die vernaamstes van die volk het probeer om Hom om te bring;</span> <span class="verse"><a name="48">48</a>en hulle het niks gevind wat hulle kon doen nie, want die hele volk het Hom aangehang en na Hom geluister.</span> </p></div</div></div></body></html>