<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/luke/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/luke">Luke</a> &gt <strong>Chapter 4</strong></div><p><span class="verse"><a name="1">1</a>En Jesus het vol van die Heilige Gees teruggekeer van die Jordaan af, en is deur die Gees in die woestyn gelei,</span> <span class="verse"><a name="2">2</a>waar Hy veertig dae lank deur die duiwel versoek is; en Hy het niks geëet in die dae nie; en toe hulle verby was, het Hy naderhand honger geword.</span> <span class="verse"><a name="3">3</a>Toe sê die duiwel vir Hom: As U die Seun van God is, sê vir hierdie klip dat dit brood moet word.</span> <span class="verse"><a name="4">4</a>Maar Jesus antwoord en sê vir hom: Daar is geskrywe: Die mens sal nie van brood alleen lewe nie, maar van elke woord van God.</span> <span class="verse"><a name="5">5</a>Toe bring die duiwel Hom op 'n hoë berg en wys Hom al die koninkryke van die wêreld in 'n oomblik se tyd.</span> <span class="verse"><a name="6">6</a>En die duiwel sê vir Hom: Ek sal U al hierdie mag gee en hulle heerlikheid, want dit is aan my oorgegee, en ek gee dit aan wie ek wil.</span> <span class="verse"><a name="7">7</a>As U my dan aanbid, sal alles aan U behoort.</span> <span class="verse"><a name="8">8</a>En Jesus antwoord en sê vir hom: Gaan weg agter My, Satan, want daar is geskrywe: Die Here jou God moet jy aanbid en Hom alleen dien.</span> <span class="verse"><a name="9">9</a>Toe bring hy Hom na Jerusalem en stel Hom op die dak van die tempel en sê vir Hom: As U die Seun van God is, werp Uself hiervandaan neer.</span> <span class="verse"><a name="10">10</a>Want daar is geskrywe: Hy sal sy engele bevel gee aangaande U om U te bewaar,</span> <span class="verse"><a name="11">11</a>en hulle sal U op die hande dra, sodat U nie miskien u voet teen 'n klip stamp nie.</span> <span class="verse"><a name="12">12</a>En Jesus antwoord en sê vir hom: Daar is gesê: Jy mag die Here jou God nie versoek nie.</span> <span class="verse"><a name="13">13</a>En toe die duiwel elke versoeking geëindig het, het hy 'n tyd lank van Hom gewyk.</span> <span class="verse"><a name="14">14</a>En Jesus het in die krag van die Gees na Galil,a teruggekeer, en daar het 'n gerug aangaande Hom deur die hele omtrek uitgegaan;</span> <span class="verse"><a name="15">15</a>en Hy het in hulle sinagoges geleer en is deur almal geprys.</span> <span class="verse"><a name="16">16</a>Toe kom Hy in N saret waar Hy opgevoed was; en soos Hy gewoond was, gaan Hy op die sabbatdag in die sinagoge en staan op om te lees.</span> <span class="verse"><a name="17">17</a>En die boek van die profeet Jesaja is aan Hom oorhandig; en toe Hy die boek oopmaak, kry Hy die plek waar geskrywe is:</span> <span class="verse"><a name="18">18</a>Die Gees van die Here is op My, omdat Hy My gesalf het om die evangelie aan die armes te bring. Hy het My gestuur om die wat verbryseld van hart is, te genees;</span> <span class="verse"><a name="19">19</a>om aan gevangenes vrylating te verkondig en aan blindes herstel van gesig; om die wat gebroke is, in vryheid weg te stuur; om die aangename jaar van die Here aan te kondig.</span> <span class="verse"><a name="20">20</a>En nadat Hy die boek toegemaak en aan die dienaar teruggegee het, gaan Hy sit, en die oë van almal in die sinagoge was op Hom gevestig.</span> <span class="verse"><a name="21">21</a>Toe begin Hy vir hulle te sê: Vandag is hierdie Skrif in julle ore vervul.</span> <span class="verse"><a name="22">22</a>En almal het vir Hom getuienis gegee en was verwonderd oor die aangename woorde wat uit sy mond kom; en hulle sê: Is Hy nie die seun van Josef nie?</span> <span class="verse"><a name="23">23</a>En Hy antwoord hulle: Julle sal My ongetwyfeld hierdie spreekwoord toevoeg: Geneesheer, genees uself! Alles wat ons hoor wat in Kap,rnaÂm gebeur het, doen dit hier in u vaderstad ook.</span> <span class="verse"><a name="24">24</a>En Hy sê: Voorwaar Ek sê vir julle, geen profeet is aangenaam in sy vaderland nie.</span> <span class="verse"><a name="25">25</a>Maar Ek sê vir julle met waarheid, daar was baie weduwees in Israel in die dae van El¡a toe die hemel toegesluit was drie jaar en ses maande lank, toe daar 'n groot hongersnood gekom het in die hele land,</span> <span class="verse"><a name="26">26</a>en na nie een van hulle is El¡a gestuur nie, behalwe na Sarfat in Sidon, na 'n weduwee.</span> <span class="verse"><a name="27">27</a>En daar was baie melaatses in Israel in die tyd van El¡sa, die profeet, en nie een van hulle is gereinig nie, behalwe Na„man, die S¡riër.</span> <span class="verse"><a name="28">28</a>En almal in die sinagoge is met woede vervul toe hulle dit hoor;</span> <span class="verse"><a name="29">29</a>en hulle het opgestaan en Hom uit die stad uitgedryf en Hom gebring tot op die rand van die berg waarop hulle stad gebou was, om Hom van die krans af te gooi.</span> <span class="verse"><a name="30">30</a>Maar Hy het tussen hulle deur geloop en weggegaan.</span> <span class="verse"><a name="31">31</a>En Hy het afgekom na Kap,rnaÂm, 'n stad van Galil,a, en hulle op die sabbat geleer.</span> <span class="verse"><a name="32">32</a>En hulle was verslae oor sy leer, want sy woord was met gesag.</span> <span class="verse"><a name="33">33</a>En in die sinagoge was daar 'n man met die gees van 'n onreine duiwel, en hy het met 'n groot stem uitgeskreeu</span> <span class="verse"><a name="34">34</a>en gesê: Ha! wat het ons met U te doen, Jesus, Nasar,ner? Het U gekom om ons te verdelg? Ek ken U, wie U is: die Heilige van God!</span> <span class="verse"><a name="35">35</a>En Jesus het hom bestraf en gesê: Bly stil, en gaan uit hom uit! En die duiwel het hom tussen hulle neergegooi en uit hom uitgegaan sonder om hom seer te maak.</span> <span class="verse"><a name="36">36</a>Toe kom daar verbaasdheid oor almal, en hulle praat met mekaar en sê: Wat vir 'n woord is dit, dat Hy met gesag en mag die onreine geeste gebied, en hulle gaan uit!</span> <span class="verse"><a name="37">37</a>En daar het 'n gerug aangaande Hom uitgegaan na elke plek van die omgewing.</span> <span class="verse"><a name="38">38</a>En Hy het opgestaan uit die sinagoge en in die huis van Simon gekom. En Simon se skoonmoeder was aangetas deur 'n hewige koors, en hulle het Hom geraadpleeg oor haar.</span> <span class="verse"><a name="39">39</a>Toe gaan Hy oor haar staan en bestraf die koors, en dit het haar verlaat, en sy het onmiddellik opgestaan en hulle bedien.</span> <span class="verse"><a name="40">40</a>En toe die son ondergaan, het almal hulle siekes, mense met allerhande kwale, na Hom gebring, en Hy het een vir een van hulle die hande opgelê en hulle gesond gemaak.</span> <span class="verse"><a name="41">41</a>En duiwels het ook uit baie uitgegaan en geskreeu en gesê: U is die Christus, die Seun van God! En Hy het hulle bestraf en nie toegelaat om te praat nie, omdat hulle geweet het dat Hy die Christus was.</span> <span class="verse"><a name="42">42</a>En toe dit dag geword het, het Hy uitgegaan en na 'n verlate plek vertrek; en die skare het Hom gesoek en by Hom gekom en Hom teëgehou, dat Hy nie van hulle sou weggaan nie.</span> <span class="verse"><a name="43">43</a>Maar Hy het vir hulle gesê: Ek moet aan die ander stede ook die evangelie van die koninkryk van God bring, want daarvoor is Ek gestuur.</span> <span class="verse"><a name="44">44</a>En Hy het verder in die sinagoges van Galil,a gepreek.</span> </p></div</div></div></body></html>