<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/luke/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/luke">Luke</a> &gt <strong>Chapter 18</strong></div><p><span class="verse"><a name="1">1</a>En Hy het ook aan hulle 'n gelykenis vertel met die oog daarop dat 'n mens gedurig moet bid en nie moedeloos word nie,</span> <span class="verse"><a name="2">2</a>en gesê: Daar was 'n regter in 'n stad wat God nie gevrees en geen mens ontsien het nie.</span> <span class="verse"><a name="3">3</a>En daar was in daardie stad 'n weduwee, en sy het gedurig na hom gekom en gesê: Doen reg aan my teenoor my teëparty.</span> <span class="verse"><a name="4">4</a>En 'n tyd lank wou hy nie; maar daarna het hy by homself gesê: Al vrees ek God ook nie en al ontsien ek geen mens nie,</span> <span class="verse"><a name="5">5</a>tog sal ek, omdat hierdie weduwee my moeite gee, aan haar reg doen, sodat sy nie eindelik kom en my in die gesig slaan nie.</span> <span class="verse"><a name="6">6</a>Toe sê die Here: Hoor wat die onregverdige regter sê.</span> <span class="verse"><a name="7">7</a>Sal God dan nie reg doen aan sy uitverkorenes wat dag en nag tot Hom roep nie, al is Hy ook lankmoedig in hulle geval?</span> <span class="verse"><a name="8">8</a>Ek sê vir julle dat Hy gou aan hulle reg sal doen; maar as die Seun van die mens kom, sal Hy wel die geloof op die aarde vind?</span> <span class="verse"><a name="9">9</a>En Hy het ook met die oog op sommige wat op hulleself vertrou dat hulle regverdig is en die ander verag, hierdie gelykenis vertel.</span> <span class="verse"><a name="10">10</a>Twee manne het na die tempel opgegaan om te bid, die een 'n Fariseër en die ander 'n tollenaar.</span> <span class="verse"><a name="11">11</a>En die Fariseër het gaan staan en by homself so gebid: o God, ek dank U dat ek nie soos die ander mense is nie -- rowers, onregverdiges, egbrekers, of ook soos hierdie tollenaar nie.</span> <span class="verse"><a name="12">12</a>Ek vas twee keer in die week, ek gee tiendes van alles wat ek verkry.</span> <span class="verse"><a name="13">13</a>En die tollenaar het ver weg gestaan en wou selfs nie sy oë na die hemel ophef nie, maar het op sy bors geslaan en gesê: o God, wees my, sondaar, genadig!</span> <span class="verse"><a name="14">14</a>Ek sê vir julle, hierdie laaste een het geregverdig na sy huis gegaan eerder as die eerste een; want elkeen wat homself verhoog, sal verneder word, en hy wat homself verneder, sal verhoog word.</span> <span class="verse"><a name="15">15</a>En hulle het ook die klein kindertjies na Hom gebring, sodat Hy hulle kon aanraak; en toe die dissipels dit sien, het hulle hul bestraf.</span> <span class="verse"><a name="16">16</a>Maar Jesus het hulle na Hom geroep en gesê: Laat die kindertjies na My toe kom en verhinder hulle nie, want aan sulkes behoort die koninkryk van God.</span> <span class="verse"><a name="17">17</a>Voorwaar Ek sê vir julle, elkeen wat die koninkryk van God nie soos 'n kindjie ontvang nie, sal daar nooit ingaan nie.</span> <span class="verse"><a name="18">18</a>En 'n sekere owerste vra Hom en sê: Goeie Meester, wat moet ek doen om die ewige lewe te beërwe?</span> <span class="verse"><a name="19">19</a>En Jesus antwoord hom: Waarom noem jy My goed? Niemand is goed nie behalwe een, naamlik God.</span> <span class="verse"><a name="20">20</a>Jy ken die gebooie: Jy mag nie egbreek nie; jy mag nie doodslaan nie; jy mag nie steel nie; jy mag geen valse getuienis gee nie; eer jou vader en jou moeder.</span> <span class="verse"><a name="21">21</a>En hy sê: Al hierdie dinge het ek onderhou van my jeug af.</span> <span class="verse"><a name="22">22</a>En toe Jesus dit hoor, antwoord Hy hom: Nog een ding ontbreek jou -- verkoop alles wat jy het, en verdeel dit onder die armes, en jy sal 'n skat in die hemel hê; kom dan hier, volg My.</span> <span class="verse"><a name="23">23</a>Toe hy dit hoor, het hy diep bedroef geword, want hy was baie ryk.</span> <span class="verse"><a name="24">24</a>En toe Jesus sien dat hy diep bedroef geword het, sê Hy: Hoe beswaarlik sal hulle wat goed besit, in die koninkryk van God ingaan.</span> <span class="verse"><a name="25">25</a>Want dit is makliker vir 'n kameel om deur die oog van 'n naald te gaan as vir 'n ryk man om in die koninkryk van God in te gaan.</span> <span class="verse"><a name="26">26</a>Daarop sê die wat dit gehoor het: Wie kan dan gered word?</span> <span class="verse"><a name="27">27</a>Maar Hy antwoord: Die dinge wat by mense onmoontlik is, is by God moontlik.</span> <span class="verse"><a name="28">28</a>Toe sê Petrus: Kyk, ons het alles verlaat en U gevolg.</span> <span class="verse"><a name="29">29</a>En Hy sê vir hulle: Voorwaar Ek sê vir julle, daar is niemand wat huis of ouers of broers of vrou of kinders verlaat het ter wille van die koninkryk van God,</span> <span class="verse"><a name="30">30</a>wat nie baiemaal soveel in hierdie tyd sal ontvang nie en die ewige lewe in die eeu wat kom.</span> <span class="verse"><a name="31">31</a>En Hy het die twaalf by Hom geneem en vir hulle gesê: Kyk, ons gaan op na Jerusalem, en alles wat deur die profete geskrywe is, sal aan die Seun van die mens vervul word.</span> <span class="verse"><a name="32">32</a>Want Hy sal oorgelewer word aan die heidene en bespot en mishandel word, en op Hom sal gespuug word;</span> <span class="verse"><a name="33">33</a>en nadat hulle Hom geg,sel het, sal hulle Hom doodmaak; en op die derde dag sal Hy opstaan.</span> <span class="verse"><a name="34">34</a>Maar hulle het niks hiervan begryp nie, en hierdie woord was vir hulle bedek, en hulle het nie verstaan wat gesê is nie.</span> <span class="verse"><a name="35">35</a>En terwyl Hy naby J,rigo kom, sit daar 'n blinde man langs die pad en bedel;</span> <span class="verse"><a name="36">36</a>en toe hy 'n skare hoor verbygaan, vra hy wat dit is.</span> <span class="verse"><a name="37">37</a>En hulle vertel hom: Jesus die Nasar,ner gaan verby.</span> <span class="verse"><a name="38">38</a>Toe roep hy uit en sê: Jesus, Seun van Dawid, wees my barmhartig!</span> <span class="verse"><a name="39">39</a>En die wat voor loop, bestraf hom dat hy moet stilbly. Maar hy het al harder uitgeroep: Seun van Dawid, wees my barmhartig!</span> <span class="verse"><a name="40">40</a>En Jesus het gaan staan en bevel gegee dat hy na Hom gebring moes word; en toe hy naby kom, vra Hy hom</span> <span class="verse"><a name="41">41</a>en sê: Wat wil jy hê moet Ek vir jou doen? En hy antwoord: Here, dat ek kan sien.</span> <span class="verse"><a name="42">42</a>En Jesus sê vir hom: Sien! Jou geloof het jou gered.</span> <span class="verse"><a name="43">43</a>En onmiddellik het hy gesien en Hom gevolg, terwyl hy God verheerlik. En toe die hele volk dit sien, het hulle aan God die lof gegee.</span> </p></div</div></div></body></html>