<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/luke/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/luke">Luke</a> &gt <strong>Chapter 11</strong></div><p><span class="verse"><a name="1">1</a>En toe Hy op 'n sekere plek besig was om te bid, sê een van sy dissipels vir Hom nadat Hy opgehou het: Here, leer ons bid, soos Johannes ook sy dissipels geleer het.</span> <span class="verse"><a name="2">2</a>En Hy sê vir hulle: Wanneer julle bid, sê: Onse Vader wat in die hemele is, laat u Naam geheilig word; laat u koninkryk kom; laat u wil geskied, soos in die hemel net so ook op die aarde;</span> <span class="verse"><a name="3">3</a>gee ons elke dag ons daaglikse brood;</span> <span class="verse"><a name="4">4</a>en vergeef ons ons sondes, want ons vergewe ook elkeen wat aan ons skuldig is; en lei ons nie in versoeking nie, maar verlos ons van die Bose.</span> <span class="verse"><a name="5">5</a>En Hy het vir hulle gesê: Wie van julle sal 'n vriend hê en sal middernag na hom gaan en vir hom sê: Vriend, leen my drie brode,</span> <span class="verse"><a name="6">6</a>want 'n vriend van my het van 'n reis by my aangekom, en ek het niks om aan hom voor te sit nie --</span> <span class="verse"><a name="7">7</a>en die van binnekant sal antwoord en sê: Moenie my lastig val nie; die deur is al gesluit, en my kinders is saam met my al in die bed; ek kan nie opstaan om vir jou te gee nie.</span> <span class="verse"><a name="8">8</a>Ek sê vir julle, al sou hy ook nie opstaan en vir hom gee omdat hy sy vriend is nie, sal hy tog ter wille van sy onbeskaamdheid opstaan en hom gee soveel as hy nodig het.</span> <span class="verse"><a name="9">9</a>En Ek sê vir julle: Bid, en vir julle sal gegee word; soek, en julle sal vind; klop, en vir julle sal oopgemaak word.</span> <span class="verse"><a name="10">10</a>Want elkeen wat bid, ontvang; en hy wat soek, vind; en vir hom wat klop, sal oopgemaak word.</span> <span class="verse"><a name="11">11</a>En vir watter vader onder julle sal sy seun brood vra, en hy sal hom 'n klip gee; of ook 'n vis, en hy sal hom in plaas van 'n vis 'n slang gee;</span> <span class="verse"><a name="12">12</a>of ook as hy 'n eier vra, hom 'n skerpioen gee?</span> <span class="verse"><a name="13">13</a>As julle dan wat sleg is, weet om goeie gawes aan julle kinders te gee, hoeveel te meer sal die hemelse Vader die Heilige Gees gee aan die wat Hom bid?</span> <span class="verse"><a name="14">14</a>En Hy het 'n duiwel uitgedryf, en die was stom. En toe die duiwel uitgaan, het die stom man gepraat; en die skare het hulle verwonder.</span> <span class="verse"><a name="15">15</a>Maar sommige van hulle sê: Deur Beëlsebul, die owerste van die duiwels, dryf Hy die duiwels uit.</span> <span class="verse"><a name="16">16</a>En ander het Hom versoek en van Hom 'n teken uit die hemel begeer.</span> <span class="verse"><a name="17">17</a>Maar Hy het hulle gedagtes geken en vir hulle gesê: Elke koninkryk wat teen homself verdeeld is, word verwoes; en 'n huis wat teen homself is, val.</span> <span class="verse"><a name="18">18</a>En as die Satan ook teen homself verdeeld is, hoe sal sy koninkryk bly staan? Want julle sê dat Ek deur Beëlsebul die duiwels uitdryf.</span> <span class="verse"><a name="19">19</a>En as Ek deur Beëlsebul die duiwels uitdryf, deur wie dryf julle seuns hulle uit? Daarom sal hulle jul regters wees.</span> <span class="verse"><a name="20">20</a>Maar as Ek deur die vinger van God die duiwels uitdryf, dan het die koninkryk van God waarlik by julle gekom.</span> <span class="verse"><a name="21">21</a>Wanneer 'n sterk man wat goed gewapend is, sy huis bewaak, is sy besittings in veiligheid.</span> <span class="verse"><a name="22">22</a>Maar as een hom oorval wat sterker is as hy en hom oorwin, neem hy sy volle wapenrusting weg waar hy op vertrou het, en deel sy buit uit.</span> <span class="verse"><a name="23">23</a>Hy wat nie met My is nie, is teen My; en hy wat nie saam met My versamel nie, verstrooi.</span> <span class="verse"><a name="24">24</a>Wanneer die onreine gees uit die mens uitgegaan het, gaan hy deur waterlose plekke en soek rus; en as hy dit nie vind nie, sê hy: Ek sal teruggaan na my huis waar ek uitgegaan het.</span> <span class="verse"><a name="25">25</a>En hy kom en vind dit uitgevee en versierd.</span> <span class="verse"><a name="26">26</a>Dan gaan hy en neem sewe ander geeste, slegter as hy self, en hulle kom in en woon daar; en die laaste van daardie mens word erger as die eerste.</span> <span class="verse"><a name="27">27</a>En terwyl Hy dit spreek, het 'n vrou uit die skare haar stem verhef en vir Hom gesê: Salig is die skoot wat U gedra het, en die borste wat U gesoog het.</span> <span class="verse"><a name="28">28</a>En Hy sê: Ja, maar salig is hulle wat die woord van God hoor en dit bewaar.</span> <span class="verse"><a name="29">29</a>En toe die skare saamstroom, begin Hy te sê: Hierdie geslag is boos; dit soek na 'n teken, en geen teken sal aan hom gegee word nie, behalwe die teken van die profeet Jona.</span> <span class="verse"><a name="30">30</a>Want soos Jona 'n teken was vir die Nineviete, so sal die Seun van die mens ook wees vir hierdie geslag.</span> <span class="verse"><a name="31">31</a>Die koningin van die Suide sal in die oordeel opstaan saam met die manne van hierdie geslag en hulle veroordeel; want sy het gekom van die eindes van die aarde af om die wysheid van Salomo te hoor, en -- meer as Salomo is hier!</span> <span class="verse"><a name="32">32</a>Die manne van Ninev, sal in die oordeel opstaan saam met hierdie geslag en dit veroordeel; want hulle het hul op die prediking van Jona bekeer, en -- meer as Jona is hier!</span> <span class="verse"><a name="33">33</a>En niemand steek 'n lamp op en sit dit in 'n verborge plek of onder die maatemmer nie, maar op die staander, sodat die wat binnekom, die lig kan sien.</span> <span class="verse"><a name="34">34</a>Die lamp van die liggaam is die oog. As jou oog dan reg is, is jou hele liggaam ook verlig; maar as dit verkeerd is, is jou liggaam ook donker.</span> <span class="verse"><a name="35">35</a>Pas dan op dat die lig in jou nie duisternis is nie.</span> <span class="verse"><a name="36">36</a>As jou hele liggaam dan verlig is en nie enige deel het wat donker is nie, sal dit heeltemal verlig wees, net soos wanneer die lamp met sy skynsel jou verlig.</span> <span class="verse"><a name="37">37</a>En onderwyl Hy besig was om te spreek, het 'n sekere Fariseër Hom uitgenooi om by hom te kom eet; en Hy het ingekom en aan tafel gegaan.</span> <span class="verse"><a name="38">38</a>En toe die Fariseër dit sien, het hy hom verwonder dat Hy nie voor die maaltyd eers gewas het nie.</span> <span class="verse"><a name="39">39</a>Maar die Here sê vir hom: Ja, julle Fariseërs, julle maak die buitekant van die beker en die bord skoon, maar van binne is julle vol roof en boosheid.</span> <span class="verse"><a name="40">40</a>Onverstandiges, het Hy wat die buitekant gemaak het, nie die binnekant ook gemaak nie?</span> <span class="verse"><a name="41">41</a>Maar gee wat daarin is, as aalmoes, en dan is alles vir julle rein.</span> <span class="verse"><a name="42">42</a>Maar wee julle, Fariseërs, want julle gee tiendes van die kruisement en die wynruit en elke groentesoort, en julle verwaarloos die reg en die liefde tot God. Hierdie dinge behoort julle te doen sonder om die ander na te laat.</span> <span class="verse"><a name="43">43</a>Wee julle, Fariseërs, want julle hou van die voorste banke in die sinagoges en die begroetinge op die markte.</span> <span class="verse"><a name="44">44</a>Wee julle, skrifgeleerdes en Fariseërs, geveinsdes, want julle is soos grafte wat onherkenbaar is, en die mense wat daaroor loop, weet dit nie.</span> <span class="verse"><a name="45">45</a>Toe antwoord een van die wetgeleerdes en sê vir Hom: Meester, as U so spreek, beledig U ons ook.</span> <span class="verse"><a name="46">46</a>En Hy sê: Wee julle ook, wetgeleerdes, want julle lê laste op die mense wat swaar is om te dra, en self roer julle die laste nie met een van julle vingers aan nie.</span> <span class="verse"><a name="47">47</a>Wee julle, want julle bou die grafte van die profete, en julle vaders het hulle gedood.</span> <span class="verse"><a name="48">48</a>Julle gee dus getuienis vir die werke van julle vaders en het saam welbehae daarin, want hulle het hul gedood en julle bou hul grafte.</span> <span class="verse"><a name="49">49</a>Daarom het die wysheid van God ook gesê: Ek sal profete en apostels na hulle stuur, en van die sal hulle doodmaak en vervolg,</span> <span class="verse"><a name="50">50</a>sodat van hierdie geslag afgeëis kan word die bloed van al die profete wat vergiet is van die grondlegging van die wêreld af,</span> <span class="verse"><a name="51">51</a>van die bloed van Abel af tot op die bloed van Sagar¡a wat omgekom het tussen die reukaltaar en die huis van God. Ja, Ek sê vir julle, dit sal afgeëis word van hierdie geslag.</span> <span class="verse"><a name="52">52</a>Wee julle, wetgeleerdes, want julle het die sleutel van die kennis weggeneem; self het julle nie ingegaan nie, en vir die wat wou ingaan, het julle verhinder.</span> <span class="verse"><a name="53">53</a>En toe Hy dit aan hulle sê, begin die skrifgeleerdes en die Fariseërs Hom skerp in die oog te hou en Hom uit te vra oor baie dinge,</span> <span class="verse"><a name="54">54</a>om vir Hom 'n strik te stel en te probeer om iets uit sy mond op te vang, sodat hulle Hom kon beskuldig.</span> </p></div</div></div></body></html>