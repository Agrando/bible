<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/eph/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/eph">Ephesians</a> &gt <strong>Chapter 3</strong></div><p><span class="verse"><a name="1">1</a>Om hierdie rede is ek, Paulus, die gevangene van Christus Jesus vir julle wat heidene is --</span> <span class="verse"><a name="2">2</a>as julle ten minste gehoor het van die bediening van die genade van God wat aan my verleen is vir julle,</span> <span class="verse"><a name="3">3</a>dat Hy aan my deur 'n openbaring bekend gemaak het die verborgenheid, soos ek tevore kortliks geskryf het;</span> <span class="verse"><a name="4">4</a>waardeur julle, as julle dit lees, my insig in die verborgenheid van Christus kan verstaan,</span> <span class="verse"><a name="5">5</a>wat in ander tye aan die mensekinders nie bekend gemaak is nie soos dit nou aan sy heilige apostels en profete geopenbaar is deur die Gees, naamlik</span> <span class="verse"><a name="6">6</a>dat die heidene mede-erfgename is en medelede van die liggaam en mededeelgenote aan sy belofte in Christus deur die evangelie</span> <span class="verse"><a name="7">7</a>waarvan ek 'n dienaar geword het, volgens die gawe van die genade van God wat aan my gegee is ooreenkomstig die werking van sy krag.</span> <span class="verse"><a name="8">8</a>Aan my, die geringste van al die heiliges, is hierdie genade gegee om onder die heidene die evangelie van die onnaspeurlike rykdom van Christus te verkondig,</span> <span class="verse"><a name="9">9</a>en vir almal aan die lig te bring wat die gemeenskap is van die verborgenheid wat van alle eeue af verborge was in God wat alles geskape het deur Jesus Christus,</span> <span class="verse"><a name="10">10</a>sodat nou deur die gemeente aan die owerhede en magte in die hemele die menigvuldige wysheid van God bekend gemaak kan word,</span> <span class="verse"><a name="11">11</a>volgens die ewige voorneme wat Hy opgevat het in Christus Jesus, onse Here,</span> <span class="verse"><a name="12">12</a>in wie ons die vrymoedigheid en die toegang het met vertroue deur die geloof in Hom.</span> <span class="verse"><a name="13">13</a>Daarom bid ek dat julle nie moedeloos word by my verdrukkinge ter wille van julle nie. Dit is julle eer.</span> <span class="verse"><a name="14">14</a>Om hierdie rede buig ek my knieÃ« voor die Vader van onse Here Jesus Christus,</span> <span class="verse"><a name="15">15</a>van wie elke geslag in die hemele en op die aarde sy naam ontvang,</span> <span class="verse"><a name="16">16</a>dat Hy aan julle mag gee na die rykdom van sy heerlikheid om met krag versterk te word deur sy Gees in die innerlike mens,</span> <span class="verse"><a name="17">17</a>sodat Christus deur die geloof in julle harte kan woon, julle wat in die liefde gewortel en gegrond is,</span> <span class="verse"><a name="18">18</a>en julle in staat kan wees om saam met al die heiliges ten volle te begryp wat die breedte en lengte en diepte en hoogte is,</span> <span class="verse"><a name="19">19</a>en die liefde van Christus te ken wat die kennis oortref, sodat julle vervul kan word tot al die volheid van God.</span> <span class="verse"><a name="20">20</a>En aan Hom wat mag het om te doen ver bo alles wat ons bid of dink, volgens die krag wat in ons werk,</span> <span class="verse"><a name="21">21</a>aan Hom die heerlikheid in die gemeente in Christus Jesus deur alle geslagte tot in ewigheid! Amen.</span> </p></div</div></div></body></html>