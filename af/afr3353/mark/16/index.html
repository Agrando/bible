<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/mark/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/mark">Mark</a> &gt <strong>Chapter 16</strong></div><p><span class="verse"><a name="1">1</a>En toe die sabbat verby was, het Maria Magdal,na en Maria, die moeder van Jakobus, en Salome speserye gekoop om Hom te gaan salf.</span> <span class="verse"><a name="2">2</a>En baie vroeg op die eerste dag van die week, net n  sonop, kom hulle by die graf.</span> <span class="verse"><a name="3">3</a>En hulle sê vir mekaar: Wie sal vir ons die steen voor die opening van die graf wegrol?</span> <span class="verse"><a name="4">4</a>En toe hulle opkyk, sien hulle dat die steen weggerol was, want dit was baie groot.</span> <span class="verse"><a name="5">5</a>En toe hulle in die graf ingegaan het, sien hulle 'n jongman, met 'n lang wit kleed om, aan die regterkant sit, en hulle het baie geskrik.</span> <span class="verse"><a name="6">6</a>En hy sê vir hulle: Moenie verskrik wees nie. Julle soek Jesus die Nasar,ner wat gekruisig is. Hy het opgestaan. Hy is nie hier nie. D  r is die plek waar hulle Hom neergelê het.</span> <span class="verse"><a name="7">7</a>Maar gaan sê vir sy dissipels en vir Petrus dat Hy voor julle uit gaan na Galil,a. Daar sal julle Hom sien soos Hy vir julle gesê het.</span> <span class="verse"><a name="8">8</a>Toe gaan hulle haastig uit en vlug van die graf af weg. En bewing en ontsetting het hulle aangegryp. En hulle het vir niemand iets gesê nie, want hulle het gevrees.</span> <span class="verse"><a name="9">9</a>En nadat Hy opgestaan het, vroeg op die eerste dag van die week, het Hy eers verskyn aan Maria Magdal,na, uit wie Hy sewe duiwels uitgedryf het.</span> <span class="verse"><a name="10">10</a>Sy het gegaan en dit vertel aan die wat saam met Hom gewees het, terwyl hulle treur en ween.</span> <span class="verse"><a name="11">11</a>En toe hulle hoor dat Hy lewe en deur haar gesien is, het hulle dit nie geglo nie.</span> <span class="verse"><a name="12">12</a>En hierna het Hy in 'n ander gedaante verskyn aan twee van hulle terwyl hulle loop, op pad in die veld.</span> <span class="verse"><a name="13">13</a>Hulle het ook gegaan en dit aan die ander vertel, maar die het hulle ook nie geglo nie.</span> <span class="verse"><a name="14">14</a>Later het Hy aan die elf self verskyn toe hulle aan tafel was, en Hy het hulle hul ongeloof en hardheid van hart verwyt, omdat hulle die wat Hom n  sy opstanding gesien het, nie geglo het nie.</span> <span class="verse"><a name="15">15</a>En Hy het vir hulle gesê: Gaan die hele wêreld in en verkondig die evangelie aan die ganse mensdom.</span> <span class="verse"><a name="16">16</a>Hy wat glo en hom laat doop, sal gered word; maar hy wat nie glo nie, sal veroordeel word.</span> <span class="verse"><a name="17">17</a>En vir die wat geglo het, sal hierdie tekens volg: in my Naam sal hulle duiwels uitdryf, met nuwe tale sal hulle spreek,</span> <span class="verse"><a name="18">18</a>slange sal hulle opneem; en as hulle iets dodeliks drink, sal dit hulle geen kwaad doen nie; op siekes sal hulle die hande lê, en hulle sal gesond word.</span> <span class="verse"><a name="19">19</a>Nadat die Here dan met hulle gespreek het, is Hy opgeneem in die hemel en het gaan sit aan die regterhand van God.</span> <span class="verse"><a name="20">20</a>Maar hulle het uitgegaan en oral gepreek, en die Here het saamgewerk en die woord bevestig deur die tekens wat daarop gevolg het. Amen.</span> </p></div</div></div></body></html>