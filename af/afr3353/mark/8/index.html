<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/mark/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/mark">Mark</a> &gt <strong>Chapter 8</strong></div><p><span class="verse"><a name="1">1</a>In die dae toe daar 'n baie groot menigte was en hulle niks gehad het om te eet nie, het Jesus sy dissipels na Hom geroep en vir hulle gesê:</span> <span class="verse"><a name="2">2</a>Ek voel innig jammer vir die skare, omdat hulle al drie dae by My bly en niks het om te eet nie.</span> <span class="verse"><a name="3">3</a>En as Ek hulle honger huis toe stuur, sal hulle op die pad beswyk, want sommige van hulle kom van ver.</span> <span class="verse"><a name="4">4</a>En sy dissipels antwoord Hom: Waarvandaan sal 'n mens hulle hier in die woestyn kan versadig met brood?</span> <span class="verse"><a name="5">5</a>Toe vra Hy hulle: Hoeveel brode het julle? En hulle sê: Sewe.</span> <span class="verse"><a name="6">6</a>En Hy gee aan die skare bevel om op die grond te gaan sit; daarop neem Hy die sewe brode, en nadat Hy gedank het, breek Hy dit en gee dit aan sy dissipels om dit voor te sit; en hulle sit dit aan die skare voor.</span> <span class="verse"><a name="7">7</a>Hulle het ook 'n paar vissies gehad; en nadat Hy gedank het, sê Hy dat hulle dit ook moet voorsit.</span> <span class="verse"><a name="8">8</a>En hulle het geëet en versadig geword en die oorskot van die brokstukke opgetel, sewe mandjies vol.</span> <span class="verse"><a name="9">9</a>En die wat geëet het, was omtrent vier duisend. En Hy het hulle weggestuur.</span> <span class="verse"><a name="10">10</a>En dadelik het Hy met sy dissipels in die skuit geklim en in die streke van Dalmanuta gekom.</span> <span class="verse"><a name="11">11</a>En die Fariseërs het uitgegaan en met Hom begin redetwis en van Hom 'n teken uit die hemel gevra om Hom te versoek.</span> <span class="verse"><a name="12">12</a>Toe sug Hy swaar in sy gees en sê: Waarom begeer hierdie geslag 'n teken? Voorwaar Ek sê vir julle, aan hierdie geslag sal sekerlik geen teken gegee word nie.</span> <span class="verse"><a name="13">13</a>En Hy het hulle verlaat en weer in die skuit geklim en na die oorkant gegaan.</span> <span class="verse"><a name="14">14</a>En hulle het vergeet om brode saam te neem, en het net een brood by hulle in die skuit gehad.</span> <span class="verse"><a name="15">15</a>En Hy het hulle beveel en gesê: Pas op, wees op julle hoede vir die suurdeeg van die Fariseërs en die suurdeeg van Herodes.</span> <span class="verse"><a name="16">16</a>Toe redeneer hulle onder mekaar en sê: Dit is omdat ons geen brode het nie.</span> <span class="verse"><a name="17">17</a>En Jesus merk dit en sê vir hulle: Waarom redeneer julle dat julle geen brode het nie? Begryp julle nie en verstaan julle nie? Het julle nog jul verharde hart?</span> <span class="verse"><a name="18">18</a>Het julle oë en sien julle nie? En het julle ore en hoor julle nie?</span> <span class="verse"><a name="19">19</a>En onthou julle nie toe Ek die vyf brode vir die vyf duisend gebreek het, hoeveel mandjies vol brokstukke julle opgetel het nie? Hulle sê vir Hom: Twaalf.</span> <span class="verse"><a name="20">20</a>En die sewe vir die vier duisend -- hoeveel mandjies vol brokstukke het julle opgetel? En hulle sê: Sewe.</span> <span class="verse"><a name="21">21</a>Toe sê Hy vir hulle: Hoe verstaan julle dan nie!</span> <span class="verse"><a name="22">22</a>En Hy het in Bets ida gekom, en hulle het 'n blinde man na Hom gebring en Hom gesmeek om hom aan te raak.</span> <span class="verse"><a name="23">23</a>Hy neem toe die blinde by die hand en lei hom uit buitekant die dorp; en nadat Hy in sy oë gespuug en hom die hande opgelê het, vra Hy hom of hy iets sien.</span> <span class="verse"><a name="24">24</a>En hy kyk op en sê: Ek sien die mense, want ek sien hulle soos bome rondloop.</span> <span class="verse"><a name="25">25</a>Daarna lê Hy weer die hande op sy oë en laat hom opkyk, en hy is herstel en het almal van ver af duidelik gesien.</span> <span class="verse"><a name="26">26</a>En Hy het hom na sy huis gestuur en gesê: Moenie in die dorp gaan of dit aan iemand in die dorp vertel nie.</span> <span class="verse"><a name="27">27</a>En Jesus en sy dissipels het uitgegaan na die dorpe van Cesar,a-Fil¡ppi; en op die pad vra Hy sy dissipels en sê vir hulle: Wie sê die mense is Ek?</span> <span class="verse"><a name="28">28</a>En hulle antwoord: Johannes die Doper, en ander: El¡a, en ander: Een van die profete.</span> <span class="verse"><a name="29">29</a>En Hy sê vir hulle: Maar julle, wie sê julle is Ek? En Petrus antwoord en sê vir Hom: U is die Christus.</span> <span class="verse"><a name="30">30</a>En Hy het hulle streng beveel om niemand van Hom te vertel nie.</span> <span class="verse"><a name="31">31</a>Toe het Hy hulle begin leer dat die Seun van die mens baie moet ly en verwerp word deur die ouderlinge en owerpriesters en skrifgeleerdes en gedood word en n  drie dae opstaan.</span> <span class="verse"><a name="32">32</a>En hierdie woord het Hy ronduit gespreek. En Petrus het Hom opsy geneem en Hom begin bestraf.</span> <span class="verse"><a name="33">33</a>Maar Hy het Hom omgedraai, en terwyl Hy sy dissipels aankyk, het Hy Petrus bestraf en gesê: Gaan weg agter My, Satan! Want jy bedink nie die dinge van God nie, maar die van die mense.</span> <span class="verse"><a name="34">34</a>En toe Hy die skare saam met sy dissipels na Hom geroep het, sê Hy vir hulle: Wie agter My aan wil kom, moet homself verloën en sy kruis opneem en My volg.</span> <span class="verse"><a name="35">35</a>Want elkeen wat sy lewe wil red, sal dit verloor; maar elkeen wat sy lewe om My ontwil en om die evangelie ontwil verloor, hy sal dit red.</span> <span class="verse"><a name="36">36</a>Want wat sal dit 'n mens baat as hy die hele wêreld win en aan sy siel skade ly?</span> <span class="verse"><a name="37">37</a>Of wat sal 'n mens gee as losprys vir sy siel?</span> <span class="verse"><a name="38">38</a>Want elkeen wat hom vir My en my woorde skaam in hierdie owerspelige en sondige geslag, vir hom sal die Seun van die mens Hom ook skaam wanneer Hy kom in die heerlikheid van sy Vader met die heilige engele.</span> </p></div</div></div></body></html>