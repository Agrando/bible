<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/mark/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/mark">Mark</a> &gt <strong>Chapter 14</strong></div><p><span class="verse"><a name="1">1</a>En die pasga en die fees van die ongesuurde brode sou oor twee dae wees; en die owerpriesters en die skrifgeleerdes het gesoek hoe hulle Hom met lis gevange kon neem en doodmaak.</span> <span class="verse"><a name="2">2</a>Maar hulle het gesê: Nie op die fees nie, sodat daar nie miskien 'n oproer onder die volk kom nie.</span> <span class="verse"><a name="3">3</a>En toe Hy in Bet nië was, in die huis van Simon, die melaatse, terwyl Hy aan tafel was, kom daar 'n vrou met 'n albaste fles met egte, baie kosbare nardussalf; en sy breek die albaste fles en gooi dit op sy hoof uit.</span> <span class="verse"><a name="4">4</a>En daar was sommige wat by hulleself verontwaardig was en gesê het: Waarvoor het hierdie verkwisting van die salf plaasgevind?</span> <span class="verse"><a name="5">5</a>Want dit kon vir meer as drie honderd pennings verkoop en die geld aan die armes gegee geword het. En hulle het teen haar uitgevaar.</span> <span class="verse"><a name="6">6</a>Maar Jesus sê: Laat haar staan; waarom val julle haar lastig? Sy het 'n goeie werk aan My gedoen.</span> <span class="verse"><a name="7">7</a>Want die armes het julle altyd by julle, en wanneer julle wil, kan julle aan hulle goed doen; maar My het julle nie altyd nie.</span> <span class="verse"><a name="8">8</a>Wat sy kon, het sy gedoen. Sy het vooruit al my liggaam vir die begrafnis gesalf.</span> <span class="verse"><a name="9">9</a>Voorwaar Ek sê vir julle, oral waar hierdie evangelie oor die hele wêreld verkondig word, daar sal ook gespreek word van wat sy gedoen het, tot 'n gedagtenis aan haar.</span> <span class="verse"><a name="10">10</a>En Judas Isk riot, een van die twaalf, het na die owerpriesters gegaan om Hom aan hulle oor te lewer.</span> <span class="verse"><a name="11">11</a>En toe hulle dit hoor, was hulle bly en het belowe om hom geld te gee. En hy het na 'n goeie geleentheid gesoek om Hom oor te lewer.</span> <span class="verse"><a name="12">12</a>En op die eerste dag van die ongesuurde brode, wanneer hulle gewoonlik die pasga geslag het, sê sy dissipels vir Hom: Waar wil U hê moet ons gaan klaarmaak, dat U die pasga kan eet?</span> <span class="verse"><a name="13">13</a>En Hy stuur twee van sy dissipels en sê vir hulle: Gaan na die stad toe; en 'n man wat 'n kruik water dra, sal julle tegemoetkom. Volg hom,</span> <span class="verse"><a name="14">14</a>en waar hy ook mag ingaan, moet julle vir die eienaar van die huis sê: Die Meester laat weet: Waar is die kamer waar Ek met my dissipels die pasga kan eet?</span> <span class="verse"><a name="15">15</a>En hy sal julle 'n groot bovertrek wys, in gereedheid gebring. Daar moet julle vir ons klaarmaak.</span> <span class="verse"><a name="16">16</a>En sy dissipels het gegaan en in die stad gekom en dit gevind soos Hy vir hulle gesê het; en hulle het die pasga toeberei.</span> <span class="verse"><a name="17">17</a>En toe dit aand geword het, kom Hy met die twaalf.</span> <span class="verse"><a name="18">18</a>En terwyl hulle aan tafel was en eet, sê Jesus: Voorwaar Ek sê vir julle, een van julle sal My verraai, een wat saam met My eet.</span> <span class="verse"><a name="19">19</a>Toe het hulle begin om bedroef te word en een vir een aan Hom te sê: Is dit miskien Ek? En 'n ander een: Is dit miskien ek?</span> <span class="verse"><a name="20">20</a>En Hy antwoord en sê vir hulle: Dit is een van die twaalf wat saam met My sy hand in die skottel insteek.</span> <span class="verse"><a name="21">21</a>Die Seun van die mens gaan wel heen soos daar van Hom geskrywe is; maar wee daardie man deur wie die Seun van die mens verraai word! Dit sou vir hom goed gewees het as daardie man nie gebore was nie.</span> <span class="verse"><a name="22">22</a>En terwyl hulle eet, neem Jesus brood, en nadat Hy gedank het, breek Hy dit en gee dit aan hulle en sê: Neem, eet, dit is my liggaam.</span> <span class="verse"><a name="23">23</a>Toe neem Hy die beker, en nadat Hy gedank het, gee Hy dit aan hulle, en hulle het almal daaruit gedrink.</span> <span class="verse"><a name="24">24</a>En Hy sê vir hulle: Dit is my bloed, die bloed van die nuwe testament, wat vir baie uitgestort word.</span> <span class="verse"><a name="25">25</a>Voorwaar Ek sê vir julle, Ek sal nooit meer van die vrug van die wynstok drink nie, tot op daardie dag wanneer Ek dit nuut sal drink in die koninkryk van God.</span> <span class="verse"><a name="26">26</a>En toe hulle die lofsang gesing het, het hulle uitgegaan na die Olyfberg.</span> <span class="verse"><a name="27">27</a>Toe sê Jesus vir hulle: Julle sal almal in hierdie nag aanstoot neem aan My; want daar is geskrywe: Ek sal die herder slaan, en die skape sal verstrooi word.</span> <span class="verse"><a name="28">28</a>Maar nadat Ek opgestaan het, sal Ek voor julle uit na Galil,a gaan.</span> <span class="verse"><a name="29">29</a>En Petrus sê vir Hom: Al sal almal ook aanstoot neem, dan tog nie ek nie.</span> <span class="verse"><a name="30">30</a>Daarop sê Jesus vir hom: Voorwaar Ek sê vir jou, vandag, in hierdie nag, voordat die haan twee maal gekraai het, sal jy My drie maal verloën.</span> <span class="verse"><a name="31">31</a>Maar hy het nog baie meer aangehou en gesê: Al moes ek saam met U sterwe, ek sal U nooit verloën nie! En net so het almal ook gesê.</span> <span class="verse"><a name="32">32</a>Toe kom hulle in 'n plek waarvan die naam Gets,man, was. En Hy sê vir sy dissipels: Sit hier onderwyl Ek gaan bid.</span> <span class="verse"><a name="33">33</a>En Hy neem Petrus en Jakobus en Johannes saam met Hom en begin ontsteld en benoud te word.</span> <span class="verse"><a name="34">34</a>En Hy sê vir hulle: My siel is diep bedroef tot die dood toe; bly hier en waak.</span> <span class="verse"><a name="35">35</a>En toe Hy 'n bietjie verder gegaan het, val Hy op die grond en bid dat, as dit moontlik was, die uur by Hom sou verbygaan.</span> <span class="verse"><a name="36">36</a>En Hy sê: Abba, Vader, alle dinge is vir U moontlik; neem hierdie beker van My weg; nogtans nie wat Ek wil nie, maar wat U wil.</span> <span class="verse"><a name="37">37</a>En Hy kom en vind hulle aan die slaap en sê vir Petrus: Simon, slaap jy? Was jy nie in staat om een uur te waak nie?</span> <span class="verse"><a name="38">38</a>Waak en bid, dat julle nie in versoeking kom nie. Die gees is wel gewillig, maar die vlees is swak.</span> <span class="verse"><a name="39">39</a>Hy gaan toe weer weg en bid dieselfde woorde.</span> <span class="verse"><a name="40">40</a>En toe Hy terugkom, vind Hy hulle weer aan die slaap, want hulle oë was swaar; en hulle het nie geweet wat om Hom te antwoord nie.</span> <span class="verse"><a name="41">41</a>En Hy kom vir die derde keer en sê aan hulle: Slaap maar voort en rus. Dit is genoeg; die uur het gekom. Kyk, die Seun van die mens word oorgelewer in die hande van die sondaars.</span> <span class="verse"><a name="42">42</a>Staan op, laat ons gaan; kyk, hy is naby wat My verraai.</span> <span class="verse"><a name="43">43</a>En dadelik, terwyl Hy nog spreek, verskyn Judas wat een van die twaalf was, en saam met hom 'n groot menigte met swaarde en stokke, gestuur deur die owerpriesters en die skrifgeleerdes en die ouderlinge.</span> <span class="verse"><a name="44">44</a>En sy verraaier het 'n teken met hulle afgespreek en gesê: Die een wat ek sal soen -- dit is Hy; gryp Hom en neem Hom met sekerheid weg.</span> <span class="verse"><a name="45">45</a>En toe hy kom, gaan hy dadelik na Hom en sê: Rabbi, Rabbi! en soen Hom.</span> <span class="verse"><a name="46">46</a>Daarop slaan hulle hul hande aan Hom en gryp Hom.</span> <span class="verse"><a name="47">47</a>En een van die wat daar gestaan het, het sy swaard uitgetrek en die dienskneg van die hoëpriester geslaan en sy oor afgekap.</span> <span class="verse"><a name="48">48</a>En Jesus antwoord en sê vir hulle: Het julle soos teen 'n rower uitgetrek met swaarde en stokke om My gevange te neem?</span> <span class="verse"><a name="49">49</a>Dag vir dag was Ek by julle in die tempel besig om te leer, en julle het My nie gegryp nie. Maar die Skrifte moes vervul word.</span> <span class="verse"><a name="50">50</a>Toe het almal Hom verlaat en gevlug.</span> <span class="verse"><a name="51">51</a>En 'n sekere jongman met 'n linnedoek om sy naakte lyf het Hom gevolg; en die jongmanne het hom gegryp;</span> <span class="verse"><a name="52">52</a>maar hy het die linnedoek laat staan en naak van hulle weggevlug.</span> <span class="verse"><a name="53">53</a>En hulle het Jesus weggelei na die hoëpriester. En al die owerpriesters en die ouderlinge en die skrifgeleerdes het by hom vergader.</span> <span class="verse"><a name="54">54</a>En Petrus het Hom van ver af gevolg tot binne-in die paleis van die hoëpriester, en het saam met die dienaars gesit en hom by die vuur warm gemaak.</span> <span class="verse"><a name="55">55</a>En die owerpriesters en die hele Raad het getuienis teen Jesus gesoek om Hom dood te maak, en hulle het niks gevind nie;</span> <span class="verse"><a name="56">56</a>want baie het vals teen Hom getuig en die getuienisse was nie eenders nie.</span> <span class="verse"><a name="57">57</a>En sommige het opgestaan en vals teen Hom getuig en gesê:</span> <span class="verse"><a name="58">58</a>Ons het Hom hoor sê: Ek sal hierdie tempel wat met hande gemaak is, afbreek en in drie dae 'n ander een opbou wat nie met hande gemaak is nie.</span> <span class="verse"><a name="59">59</a>En selfs so was hulle getuienis nie eenders nie.</span> <span class="verse"><a name="60">60</a>Toe staan die hoëpriester in hul midde op en vra Jesus en sê: Antwoord U niks nie? Wat getuig hierdie manne teen U?</span> <span class="verse"><a name="61">61</a>Maar Hy het stilgebly en geen antwoord gegee nie. Weer stel die hoëpriester Hom die vraag en sê vir Hom: Is U die Christus, die Seun van die geseënde God?</span> <span class="verse"><a name="62">62</a>En Jesus sê: Ek is. En u almal sal die Seun van die mens aan die regterhand van die krag van God sien sit en kom met die wolke van die hemel.</span> <span class="verse"><a name="63">63</a>Toe skeur die hoëpriester sy klere en sê: Wat het ons nog getuies nodig!</span> <span class="verse"><a name="64">64</a>Julle het die godslastering gehoor; wat dink julle? En hulle het almal Hom veroordeel dat Hy die dood skuldig was.</span> <span class="verse"><a name="65">65</a>En sommige het begin om op Hom te spuug en sy aangesig toe te maak en Hom met die vuis te slaan en vir Hom te sê: Profeteer! En die dienaars het Hom met stokke geslaan.</span> <span class="verse"><a name="66">66</a>En terwyl Petrus onder in die binneplaas was, kom daar een van die diensmeisies van die hoëpriester,</span> <span class="verse"><a name="67">67</a>en toe sy Petrus sien, besig om hom warm te maak, kyk sy na hom en sê: Jy was ook by die Nasar,ner, Jesus.</span> <span class="verse"><a name="68">68</a>Maar hy het dit ontken en gesê: Ek weet nie en begryp nie wat jy sê nie. En hy het buite na die voorplein gegaan; en die haan het gekraai.</span> <span class="verse"><a name="69">69</a>En toe die diensmeisie hom weer sien, begin sy aan die wat daar staan, te sê: Hierdie man behoort by hulle.</span> <span class="verse"><a name="70">70</a>Maar hy het dit weer ontken. En 'n bietjie later weer sê die wat daar staan vir Petrus: Waarlik, jy behoort by hulle, want jy is ook 'n Galil,ër en jou spraak is net so.</span> <span class="verse"><a name="71">71</a>Toe begin hy homself te verwens en te sweer: Ek ken nie daardie man van wie julle praat nie.</span> <span class="verse"><a name="72">72</a>En vir die tweede keer het die haan gekraai; en Petrus het die woord onthou wat Jesus vir hom gesê het: Voor die haan twee maal gekraai het, sal jy My drie maal verloën. En hy het in trane uitgebars.</span> </p></div</div></div></body></html>