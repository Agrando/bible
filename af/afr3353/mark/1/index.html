<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/mark/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/mark">Mark</a> &gt <strong>Chapter 1</strong></div><p><span class="verse"><a name="1">1</a>Die begin van die evangelie van Jesus Christus, die Seun van God.</span> <span class="verse"><a name="2">2</a>Soos geskrywe is in die Profete: Kyk, Ek stuur my boodskapper voor u aangesig, wat u pad voor U uit sal regmaak --</span> <span class="verse"><a name="3">3</a>die stem van een wat roep in die woestyn: Berei die weg van die Here, maak sy paaie reguit!</span> <span class="verse"><a name="4">4</a>Johannes het gekom en was besig om in die woestyn te doop en die doop van bekering tot vergifnis van sondes te verkondig.</span> <span class="verse"><a name="5">5</a>En die hele Joodse land en die inwoners van Jerusalem het uitgegaan na hom toe, en almal is deur hom gedoop in die Jordaanrivier met belydenis van hulle sondes.</span> <span class="verse"><a name="6">6</a>En Johannes was gekleed met kameelhare en 'n leergord om sy heupe, en hy het sprinkane en wilde heuning geëet.</span> <span class="verse"><a name="7">7</a>En hy het gepreek en gesê: Hy wat sterker is as ek, kom n  my, en ek is nie waardig om neer te buk en sy skoenriem los te maak nie.</span> <span class="verse"><a name="8">8</a>Ek het julle wel met water gedoop, maar Hy sal julle doop met die Heilige Gees.</span> <span class="verse"><a name="9">9</a>En in daardie dae het Jesus van N saret in Galil,a gekom en is deur Johannes in die Jordaan gedoop.</span> <span class="verse"><a name="10">10</a>En dadelik toe Hy opklim uit die water, sien Hy die hemele skeur en die Gees soos 'n duif op Hom neerdaal.</span> <span class="verse"><a name="11">11</a>En daar het 'n stem uit die hemele gekom: U is my geliefde Seun in wie Ek 'n welbehae het.</span> <span class="verse"><a name="12">12</a>En dadelik het die Gees Hom uitgedryf in die woestyn.</span> <span class="verse"><a name="13">13</a>En Hy was daar in die woestyn veertig dae lank, terwyl Hy deur die Satan versoek is; en Hy was saam met die wilde diere, en die engele het Hom gedien.</span> <span class="verse"><a name="14">14</a>En nadat Johannes oorgelewer was, het Jesus in Galil,a gekom en die evangelie van die koninkryk van God verkondig</span> <span class="verse"><a name="15">15</a>en gesê: Die tyd is vervul en die koninkryk van God het naby gekom; bekeer julle en glo die evangelie.</span> <span class="verse"><a name="16">16</a>En terwyl Hy langs die see van Galil,a loop, sien Hy Simon en Andr,as, sy broer, besig om 'n net in die see uit te gooi; want hulle was vissers.</span> <span class="verse"><a name="17">17</a>En Jesus sê vir hulle: Kom agter My aan, en Ek sal maak dat julle vissers van mense word.</span> <span class="verse"><a name="18">18</a>En dadelik het hulle hul nette laat staan en Hom gevolg.</span> <span class="verse"><a name="19">19</a>En toe Hy daarvandaan 'n bietjie verder gaan, sien Hy Jakobus, die seun van Sebed,Âs, en Johannes, sy broer, wat besig was om die nette in die skuit heel te maak.</span> <span class="verse"><a name="20">20</a>En dadelik het Hy hulle geroep, en hulle het hul vader Sebed,Âs met die gehuurde mense in die skuit laat staan en Hom gevolg.</span> <span class="verse"><a name="21">21</a>En hulle het in Kap,rnaÂm gekom, en dadelik op die sabbat het Hy in die sinagoge ingegaan en begin leer.</span> <span class="verse"><a name="22">22</a>En hulle was verslae oor sy leer, want Hy het hulle geleer soos een wat gesag het en nie soos die skrifgeleerdes nie.</span> <span class="verse"><a name="23">23</a>En daar was in hulle sinagoge 'n man met 'n onreine gees; en hy het uitgeskreeu</span> <span class="verse"><a name="24">24</a>en gesê: Hou op! Wat het ons met U te doen, Jesus, Nasar,ner? Het U gekom om ons te verdelg? Ek ken U, wie U is: die Heilige van God!</span> <span class="verse"><a name="25">25</a>En Jesus het hom bestraf en gesê: Bly stil en gaan uit hom uit!</span> <span class="verse"><a name="26">26</a>En die onreine gees het hom stuiptrekkings laat kry en met 'n groot stem geskreeu en uit hom uitgegaan.</span> <span class="verse"><a name="27">27</a>En almal was verbaas, sodat hulle onder mekaar vra en sê: Wat is dit? Watter nuwe leer is dit, dat Hy met gesag ook aan die onreine geeste bevel gee en hulle Hom gehoorsaam is?</span> <span class="verse"><a name="28">28</a>En die gerug aangaande Hom is dadelik versprei in die hele omtrek van Galil,a.</span> <span class="verse"><a name="29">29</a>En dadelik toe hulle uit die sinagoge uitgegaan het, kom hulle saam met Jakobus en Johannes in die huis van Simon en Andr,as.</span> <span class="verse"><a name="30">30</a>En die skoonmoeder van Simon het siek gelê aan die koors; en dadelik het hulle Hom van haar gesê.</span> <span class="verse"><a name="31">31</a>Daarop gaan Hy na haar, neem haar hand en rig haar op, en dadelik het die koors haar verlaat, en sy het hulle bedien.</span> <span class="verse"><a name="32">32</a>En toe dit aand geword het en die son onder was, het hulle na Hom gebring almal wat ongesteld en van duiwels besete was.</span> <span class="verse"><a name="33">33</a>En die hele stad het by die deur saamgekom.</span> <span class="verse"><a name="34">34</a>En baie wat aan allerhande siektes gely het, het Hy gesond gemaak en baie duiwels uitgedryf en die duiwels nie toegelaat om te praat nie, omdat hulle Hom geken het.</span> <span class="verse"><a name="35">35</a>En vroeg in die môre , nog diep in die nag, het Hy opgestaan en uitgegaan en na 'n eensame plek vertrek en daar gebid.</span> <span class="verse"><a name="36">36</a>En Simon en die wat by hom was, het Hom gevolg.</span> <span class="verse"><a name="37">37</a>En toe hulle Hom vind, sê hulle vir Hom: Almal soek U.</span> <span class="verse"><a name="38">38</a>En Hy sê vir hulle: Laat ons na die naburige dorpe gaan, sodat Ek ook daar kan preek; want daarvoor het Ek uitgegaan.</span> <span class="verse"><a name="39">39</a>En Hy het die hele Galil,a deur in hulle sinagoges gepreek en die duiwels uitgedryf.</span> <span class="verse"><a name="40">40</a>En daar kom 'n melaatse na Hom toe wat Hom smeek en voor Hom op die knieë val en vir Hom sê: As U wil, kan U my reinig.</span> <span class="verse"><a name="41">41</a>En Jesus het vir hom innig jammer gevoel en die hand uitgesteek en hom aangeraak en vir hom gesê: Ek wil, word gereinig!</span> <span class="verse"><a name="42">42</a>En toe Hy dit sê, het die melaatsheid hom dadelik verlaat, en hy is gereinig.</span> <span class="verse"><a name="43">43</a>En nadat Hy hom ernstig aangespreek het, stuur Hy hom dadelik weg</span> <span class="verse"><a name="44">44</a>en sê vir hom: Pas op dat jy aan niemand iets vertel nie, maar gaan vertoon jou aan die priester en offer vir jou reiniging wat Moses voorgeskryf het, tot 'n getuienis vir hulle.</span> <span class="verse"><a name="45">45</a>Maar hy het uitgegaan en begin om baie dinge rond te vertel en die saak rugbaar te maak, sodat Hy nie meer openlik in 'n stad kon ingaan nie; maar Hy was buite in verlate plekke, en hulle het van alle kante na Hom gekom.</span> </p></div</div></div></body></html>