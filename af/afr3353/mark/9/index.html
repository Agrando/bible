<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/mark/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/mark">Mark</a> &gt <strong>Chapter 9</strong></div><p><span class="verse"><a name="1">1</a>En Hy sê vir hulle: Voorwaar Ek sê vir julle, daar is sommige van die wat hier staan, wat die dood sekerlik nie sal smaak voordat hulle die koninkryk van God met krag sien kom het nie.</span> <span class="verse"><a name="2">2</a>En n  ses dae het Jesus vir Petrus en Jakobus en Johannes saamgeneem en hulle alleen op 'n hoë berg in die eensaamheid geneem; en Hy het voor hulle van gedaante verander,</span> <span class="verse"><a name="3">3</a>en sy klere het blink geword, baie wit soos sneeu, wit soos geen bleiker op aarde dit kan maak nie.</span> <span class="verse"><a name="4">4</a>En daar het aan hulle verskyn El¡a saam met Moses, en hulle was in gesprek met Jesus.</span> <span class="verse"><a name="5">5</a>Toe spreek Petrus en sê vir Jesus: Rabbi, dit is goed dat ons hier is. Laat ons dan drie hutte maak: vir U een en vir Moses een en vir El¡a een.</span> <span class="verse"><a name="6">6</a>Want hy het nie geweet wat om te sê nie, want hulle was heeltemal verskrik.</span> <span class="verse"><a name="7">7</a>En daar kom 'n wolk wat hulle oordek; en uit die wolk kom 'n stem wat sê: Dit is my geliefde Seun, luister na Hom!</span> <span class="verse"><a name="8">8</a>En meteens kyk hulle rond en sien niemand meer by hulle nie, behalwe Jesus alleen.</span> <span class="verse"><a name="9">9</a>En onderwyl hulle van die berg afklim, gee Hy aan hulle bevel om aan niemand te vertel wat hulle gesien het voordat die Seun van die mens uit die dode opgestaan het nie.</span> <span class="verse"><a name="10">10</a>En hulle het die woord vir hulleself gehou en onder mekaar gevra wat dit beteken om uit die dode op te staan.</span> <span class="verse"><a name="11">11</a>En hulle vra Hom en sê: Waarom sê die skrifgeleerdes dat El¡a eers moet kom?</span> <span class="verse"><a name="12">12</a>Toe antwoord Hy en sê vir hulle: Dis waar, El¡a kom eers om alles te herstel; en tog, hoe staan daar dan van die Seun van die mens geskrywe dat Hy baie moet ly en verag word?</span> <span class="verse"><a name="13">13</a>Maar Ek sê vir julle dat El¡a al gekom het, en hulle het aan hom gedoen alles wat hulle wou, soos van hom geskrywe is.</span> <span class="verse"><a name="14">14</a>En toe Hy by die dissipels kom, sien Hy 'n groot menigte om hulle, en skrifgeleerdes wat met hulle redetwis.</span> <span class="verse"><a name="15">15</a>En dadelik toe die hele skare Hom sien, was hulle baie verbaas en het na Hom gehardloop en Hom gegroet.</span> <span class="verse"><a name="16">16</a>Daarop vra Hy die skrifgeleerdes: Waarom redetwis julle met hulle?</span> <span class="verse"><a name="17">17</a>En een uit die skare antwoord en sê: Meester, ek het my seun wat 'n stomme gees het, na U gebring;</span> <span class="verse"><a name="18">18</a>en waar hy hom ook aangryp, skeur hy hom; en hy kry skuim in die mond, en hy kners met sy tande en word styf; en ek het u dissipels gevra om hom uit te dryf, en hulle kon nie.</span> <span class="verse"><a name="19">19</a>Toe antwoord Hy hom en sê: o Ongelowige geslag, hoe lank sal Ek by julle wees, hoe lank sal Ek julle verdra? Bring hom na My toe.</span> <span class="verse"><a name="20">20</a>En hulle bring hom na Hom toe; en toe hy Hom sien, laat die gees hom dadelik stuiptrekkings kry, en hy val op die grond neer en rol rond met skuim in die mond.</span> <span class="verse"><a name="21">21</a>Daarop vra Hy sy vader: Hoe lank is dit al dat dit hom oorgekom het? En hy sê: Van sy kindsdae af;</span> <span class="verse"><a name="22">22</a>en dikwels het hy hom selfs in die vuur en in die water gegooi om hom dood te maak. Maar as U iets kan doen, ontferm U oor ons en help ons.</span> <span class="verse"><a name="23">23</a>En Jesus sê vir hom: Wat dit betref -- as jy kan glo, alle dinge is moontlik vir die een wat glo.</span> <span class="verse"><a name="24">24</a>En dadelik roep die vader van die kind met trane uit en sê: Ek glo, Here, kom my ongeloof te hulp!</span> <span class="verse"><a name="25">25</a>En toe Jesus sien dat 'n skare bymekaar stroom, het Hy die onreine gees bestraf en vir hom gesê: Jou stom en dowe gees, Ek gebied jou, gaan uit hom uit en kom nooit weer in hom nie.</span> <span class="verse"><a name="26">26</a>En nadat hy geskreeu en hom baie stuiptrekkings laat kry het, het hy uitgegaan. En die seun het soos 'n dooie geword, sodat baie gesê het: Hy is dood.</span> <span class="verse"><a name="27">27</a>Maar Jesus het hom by die hand gegryp en hom opgerig; en hy het opgestaan.</span> <span class="verse"><a name="28">28</a>En toe Hy in die huis kom, vra sy dissipels Hom afsonderlik: Waarom kon ons hom nie uitdrywe nie?</span> <span class="verse"><a name="29">29</a>En Hy sê vir hulle: Hierdie geslag kan deur niks anders uitgaan as deur gebed en vas nie.</span> <span class="verse"><a name="30">30</a>En hulle het daarvandaan weggegaan en verbygetrek deur Galil,a; en Hy wou nie hê dat iemand dit moes weet nie.</span> <span class="verse"><a name="31">31</a>Want Hy het sy dissipels geleer en vir hulle gesê: Die seun van die mens word oorgelewer in die hande van die mense, en hulle sal Hom doodmaak; en nadat Hy gedood is, sal Hy die derde dag opstaan.</span> <span class="verse"><a name="32">32</a>En hulle het die gesegde nie verstaan nie en was bang om Hom uit te vra.</span> <span class="verse"><a name="33">33</a>En Hy het in Kap,rnaÂm gekom; en toe Hy in die huis was, vra Hy hulle: Wat het julle op die pad met mekaar geredeneer?</span> <span class="verse"><a name="34">34</a>Maar hulle het stilgebly; want hulle het op die pad met mekaar gepraat oor wie die grootste is.</span> <span class="verse"><a name="35">35</a>En toe Hy gaan sit het, roep Hy die twaalf en sê vir hulle: As iemand die eerste wil wees, moet hy die laaste van almal en almal se dienaar wees.</span> <span class="verse"><a name="36">36</a>En Hy neem 'n kindjie en laat hom in hul midde staan en slaan sy arms om hom en sê vir hulle:</span> <span class="verse"><a name="37">37</a>Elkeen wat een van sulke kindertjies ontvang in my Naam, ontvang My. En elkeen wat My ontvang, ontvang nie My nie, maar Hom wat My gestuur het.</span> <span class="verse"><a name="38">38</a>Toe antwoord Johannes Hom en sê: Meester, ons het iemand gesien wat in u Naam duiwels uitdryf en wat ons nie volg nie; en ons het hom belet, omdat hy ons nie volg nie.</span> <span class="verse"><a name="39">39</a>Maar Jesus sê: Moet hom nie belet nie, want daar is niemand wat 'n krag in my Naam sal doen en gou van My sal kan kwaadspreek nie;</span> <span class="verse"><a name="40">40</a>want wie nie teen ons is nie, is vir ons.</span> <span class="verse"><a name="41">41</a>Want elkeen wat vir julle in my Naam 'n beker water gee om te drink, omdat julle aan Christus behoort, voorwaar Ek sê vir julle, hy sal sy loon sekerlik nie verloor nie.</span> <span class="verse"><a name="42">42</a>En elkeen wat een van hierdie kleintjies wat in My glo, laat struikel, dit is beter vir hom as 'n meulsteen om sy nek gehang en hy in die see gegooi word.</span> <span class="verse"><a name="43">43</a>En as jou hand jou laat struikel, kap dit af. Dit is beter vir jou om vermink die lewe in te gaan, as om twee hande te hê en in die hel te gaan in die onuitbluslike vuur,</span> <span class="verse"><a name="44">44</a>waar hulle wurm nie sterf en die vuur nie uitgeblus word nie.</span> <span class="verse"><a name="45">45</a>En as jou voet jou laat struikel, kap dit af. Dit is beter vir jou om kreupel die lewe in te gaan, as om twee voete te hê en in die hel gewerp te word in die onuitbluslike vuur,</span> <span class="verse"><a name="46">46</a>waar hulle wurm nie sterf en die vuur nie uitgeblus word nie.</span> <span class="verse"><a name="47">47</a>En as jou oog jou laat struikel, pluk dit uit. Dit is beter vir jou om met een oog die koninkryk van God in te gaan, as om twee oë te hê en in die helse vuur gewerp te word,</span> <span class="verse"><a name="48">48</a>waar hulle wurm nie sterf en die vuur nie uitgeblus word nie.</span> <span class="verse"><a name="49">49</a>Want elkeen sal met vuur gesout word en elke offerande sal met sout gesout word.</span> <span class="verse"><a name="50">50</a>Die sout is goed, maar as die sout souteloos word, waarmee sal julle dit smaaklik maak? Julle moet sout in julle hê en vrede hou met mekaar.</span> </p></div</div></div></body></html>