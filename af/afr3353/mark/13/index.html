<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/mark/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/mark">Mark</a> &gt <strong>Chapter 13</strong></div><p><span class="verse"><a name="1">1</a>En toe Hy uit die tempel uitgaan, sê een van sy dissipels vir Hom: Meester, kyk watter klippe en watter geboue!</span> <span class="verse"><a name="2">2</a>En Jesus antwoord en sê vir hom: Sien jy hierdie groot geboue? Daar sal sekerlik nie een klip op die ander gelaat word wat nie afgebreek sal word nie!</span> <span class="verse"><a name="3">3</a>En toe Hy gaan sit het op die Olyfberg, regoor die tempel, vra Petrus en Jakobus en Johannes en Andr,as Hom afsonderlik:</span> <span class="verse"><a name="4">4</a>Vertel ons, wanneer sal hierdie dinge wees, en wat is die teken wanneer al hierdie dinge volbring word?</span> <span class="verse"><a name="5">5</a>En Jesus antwoord hulle en begin te sê: Pas op dat niemand julle mislei nie.</span> <span class="verse"><a name="6">6</a>Want baie sal onder my Naam kom en sê: Dit is ek! En hulle sal baie mense mislei.</span> <span class="verse"><a name="7">7</a>Maar wanneer julle hoor van oorloë en gerugte van oorloë, moet julle nie verskrik word nie, want dit moet kom. Maar dit is nog nie die einde nie.</span> <span class="verse"><a name="8">8</a>Want die een nasie sal teen die ander opstaan, en die een koninkryk teen die ander; en daar sal aardbewings wees op verskillende plekke, en daar sal hongersnode wees en beroeringe. Hierdie dinge is 'n begin van die smarte.</span> <span class="verse"><a name="9">9</a>Maar wees julle vir julleself op die hoede, want hulle sal julle oorlewer aan regbanke, en in sinagoges sal julle geslaan word en voor goewerneurs en konings gebring word om My ontwil, vir hulle tot 'n getuienis.</span> <span class="verse"><a name="10">10</a>En die evangelie moet eers aan al die nasies verkondig word.</span> <span class="verse"><a name="11">11</a>En wanneer hulle jul weglei om julle oor te lewer, moenie julle vooraf kwel oor wat julle sal spreek nie, en moenie daaroor dink nie; maar wat julle in die uur gegee word, dit moet julle spreek; want dit is nie julle wat spreek nie, maar die Heilige Gees.</span> <span class="verse"><a name="12">12</a>En die een broer sal die ander tot die dood oorlewer, en die vader sy kind, en die kinders sal teen hulle ouers opstaan en hulle doodmaak.</span> <span class="verse"><a name="13">13</a>En julle sal deur almal gehaat word ter wille van my Naam. Maar wie volhard tot die einde toe, hy sal gered word.</span> <span class="verse"><a name="14">14</a>En wanneer julle die gruwel van die verwoesting, waarvan gespreek is deur die profeet Daniël, sien staan waar dit nie behoort nie -- laat hom wat lees, oplet -- dan moet die wat in Judiais, na die berge vlug;</span> <span class="verse"><a name="15">15</a>en wie op die dak is, moet nie afkom in die huis en ook nie ingaan om iets uit sy huis weg te neem nie;</span> <span class="verse"><a name="16">16</a>en wie op die land is, moet nie omdraai na wat agter is om sy kleed weg te neem nie.</span> <span class="verse"><a name="17">17</a>Maar wee die vroue wat swanger is en die wat nog soog, in daardie dae!</span> <span class="verse"><a name="18">18</a>En bid dat julle vlug nie in die winter mag plaasvind nie.</span> <span class="verse"><a name="19">19</a>Want daardie dae sal daar 'n verdrukking wees soos daar nie gewees het van die begin van die skepping af wat God geskape het tot nou toe, en ook nooit sal wees nie.</span> <span class="verse"><a name="20">20</a>En as die Here die dae nie verkort het nie, sou geen vlees gered word nie; maar ter wille van die uitverkorenes wat Hy uitverkies het, het Hy die dae verkort.</span> <span class="verse"><a name="21">21</a>En as iemand d n vir julle sê: Kyk, hier is die Christus! of: Kyk, daar! -- moet dit nie glo nie.</span> <span class="verse"><a name="22">22</a>Want daar sal valse christusse en valse profete opstaan, en hulle sal tekens en wonders doen om, as dit moontlik was, ook die uitverkorenes te mislei.</span> <span class="verse"><a name="23">23</a>Maar julle moet op jul hoede wees. Kyk, Ek het alles vir julle vooruit gesê.</span> <span class="verse"><a name="24">24</a>Maar in daardie dae, n  die verdrukking, sal die son verduister word, en die maan sal sy glans nie gee nie,</span> <span class="verse"><a name="25">25</a>en die sterre van die hemel sal val, en die kragte wat in die hemele is, sal geskud word.</span> <span class="verse"><a name="26">26</a>En dan sal hulle die Seun van die mens op die wolke sien kom met groot krag en heerlikheid.</span> <span class="verse"><a name="27">27</a>En dan sal Hy sy engele uitstuur, en Hy sal sy uitverkorenes uit die vier windstreke versamel, van die einde van die aarde af tot by die einde van die hemel.</span> <span class="verse"><a name="28">28</a>En leer van die vyeboom hierdie gelykenis: Wanneer sy tak al sag word en sy blare uitbot, weet julle dat die somer naby is.</span> <span class="verse"><a name="29">29</a>So weet julle ook, wanneer julle hierdie dinge sien gebeur, dat dit naby is, voor die deur.</span> <span class="verse"><a name="30">30</a>Voorwaar Ek sê vir julle, hierdie geslag sal sekerlik nie verbygaan voordat al hierdie dinge gebeur het nie.</span> <span class="verse"><a name="31">31</a>Die hemel en die aarde sal verbygaan, maar my woorde sal nooit verbygaan nie.</span> <span class="verse"><a name="32">32</a>Maar van daardie dag en die uur weet niemand nie, ook nie die engele in die hemel of die Seun nie, maar net die Vader.</span> <span class="verse"><a name="33">33</a>Pas op, waak en bid, want julle weet nie wanneer die tyd daar is nie.</span> <span class="verse"><a name="34">34</a>Dit is soos 'n man wat op reis is, wat sy huis agtergelaat en sy diensknegte volmag gegee het, en vir elkeen sy werk, en aan die deurwagter bevel gegee het om te waak.</span> <span class="verse"><a name="35">35</a>Waak dan, want julle weet nie wanneer die eienaar van die huis kom nie: in die aand of middernag of met die haangekraai of vroeg in die môre nie;</span> <span class="verse"><a name="36">36</a>dat hy nie miskien skielik kom en julle aan die slaap vind nie.</span> <span class="verse"><a name="37">37</a>En wat Ek vir julle sê, sê Ek vir almal: Waak!</span> </p></div</div></div></body></html>