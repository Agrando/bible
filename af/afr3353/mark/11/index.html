<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/mark/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/mark">Mark</a> &gt <strong>Chapter 11</strong></div><p><span class="verse"><a name="1">1</a>En toe hulle naby Jerusalem kom, by B,tfag, en Bet nië, aan die Olyfberg, stuur Hy twee van sy dissipels uit</span> <span class="verse"><a name="2">2</a>en sê vir hulle: Gaan na daardie dorp reg voor julle; en dadelik as julle daar inkom, sal julle 'n eselsvul vind wat vasgemaak is, waar geen mens op gesit het nie. Maak hom los en bring hom.</span> <span class="verse"><a name="3">3</a>En as iemand vir julle sê: Waarom doen julle dit? moet julle antwoord: Die Here het hom nodig; en dadelik sal hy hom hierheen stuur.</span> <span class="verse"><a name="4">4</a>En hulle het gegaan en die vul by die deur, buite op die straat, vasgemaak gevind en hom losgemaak.</span> <span class="verse"><a name="5">5</a>Daarop sê sommige van die wat daar staan, vir hulle: Wat maak julle dat julle die vul losmaak?</span> <span class="verse"><a name="6">6</a>En hulle antwoord hul soos Jesus beveel het. Toe laat hulle hul begaan.</span> <span class="verse"><a name="7">7</a>En hulle het die vul na Jesus gebring en hulle klere daarop gelê, en Hy het op hom gaan sit.</span> <span class="verse"><a name="8">8</a>Toe gooi baie mense hulle klere op die pad oop, en ander kap takke van die bome af en strooi dit op die pad.</span> <span class="verse"><a name="9">9</a>En die wat voor geloop en die wat gevolg het, het uitgeroep en gesê: Hosanna! Geseënd is Hy wat kom in die Naam van die Here!</span> <span class="verse"><a name="10">10</a>Geseënd is die koninkryk wat kom in die Naam van die Here, die koninkryk van ons vader Dawid! Hosanna in die hoogste hemele!</span> <span class="verse"><a name="11">11</a>En Jesus het in Jerusalem gekom en in die tempel. En nadat Hy alles rondom bekyk het, en omdat dit al aand was, het Hy met die twaalf uitgegaan na Bet nië.</span> <span class="verse"><a name="12">12</a>En die volgende dag, onderwyl hulle uit Bet nië gaan, het Hy honger gehad;</span> <span class="verse"><a name="13">13</a>en toe Hy op 'n afstand 'n vyeboom met blare sien, het Hy daarheen gegaan in die hoop om iets daaraan te vind; en toe Hy daarby kom, vind Hy niks as blare nie, want dit was nie die tyd van vye nie.</span> <span class="verse"><a name="14">14</a>En Jesus spreek en sê vir hom: Laat niemand ooit in der ewigheid van jou 'n vrug eet nie! En sy dissipels het dit gehoor.</span> <span class="verse"><a name="15">15</a>En hulle het in Jerusalem gekom; en toe Jesus in die tempel ingaan, begin Hy om die wat in die tempel verkoop en koop, uit te jaag; en die tafels van die geldwisselaars en die stoele van die duiweverkopers het Hy omgegooi;</span> <span class="verse"><a name="16">16</a>en Hy het niemand toegelaat om enige voorwerp deur die tempel te dra nie.</span> <span class="verse"><a name="17">17</a>En Hy het geleer en vir hulle gesê: Is daar nie geskrywe: My huis moet 'n huis van gebed genoem word vir al die nasies nie? Maar julle het dit 'n rowerspelonk gemaak.</span> <span class="verse"><a name="18">18</a>En die skrifgeleerdes en die owerpriesters het dit gehoor en gesoek hoe hulle Hom kon ombring; want hulle was bang vir Hom, omdat die hele skare verslae was oor sy leer.</span> <span class="verse"><a name="19">19</a>En toe dit laat word, het Hy uitgegaan buitekant die stad.</span> <span class="verse"><a name="20">20</a>En toe hulle vroeg in die môre verbygaan, sien hulle die vyeboom, verdroog van die wortels af.</span> <span class="verse"><a name="21">21</a>En Petrus het onthou en vir Hom gesê: Rabbi, kyk, die vyeboom wat U vervloek het, is verdroog.</span> <span class="verse"><a name="22">22</a>Jesus antwoord en sê vir hulle: Julle moet geloof in God hê.</span> <span class="verse"><a name="23">23</a>Want, voorwaar Ek sê vir julle dat elkeen wat vir hierdie berg sê: Hef jou op en werp jou in die see -- en nie in sy hart twyfel nie, maar glo dat wat hy sê, sal gebeur -- hy sal verkry net wat hy sê.</span> <span class="verse"><a name="24">24</a>Daarom sê Ek vir julle: Alles wat julle in die gebed vra, glo dat julle dit sal ontvang, en julle sal dit verkry.</span> <span class="verse"><a name="25">25</a>En wanneer julle staan en bid, vergeef as julle iets teen iemand het, sodat julle Vader wat in die hemele is, ook julle jul oortredinge mag vergewe.</span> <span class="verse"><a name="26">26</a>Maar as julle nie vergewe nie, sal julle Vader wat in die hemele is, ook julle oortredinge nie vergewe nie.</span> <span class="verse"><a name="27">27</a>En hulle het weer in Jerusalem gekom. En terwyl Hy in die tempel rondwandel, kom die owerpriesters en die skrifgeleerdes en die ouderlinge na Hom</span> <span class="verse"><a name="28">28</a>en sê vir Hom: Deur watter gesag doen U hierdie dinge, en wie het U die gesag gegee om dit te doen?</span> <span class="verse"><a name="29">29</a>En Jesus antwoord en sê vir hulle: Ek sal julle ook een ding vra, en antwoord julle My, dan sal Ek julle vertel deur watter gesag Ek hierdie dinge doen.</span> <span class="verse"><a name="30">30</a>Die doop van Johannes, was dit uit die hemel of uit mense? Antwoord My.</span> <span class="verse"><a name="31">31</a>En hulle het by hulleself geredeneer en gesê: As ons sê: Uit die hemel -- sal Hy sê: Waarom het julle hom dan nie geglo nie?</span> <span class="verse"><a name="32">32</a>Maar as ons sê: Uit mense -- dan was hulle vir die volk bang, want almal het gedink dat Johannes werklik 'n profeet was.</span> <span class="verse"><a name="33">33</a>En hulle antwoord en sê vir Jesus: Ons weet nie. En Jesus antwoord en sê vir hulle: Dan vertel Ek julle ook nie deur watter gesag Ek hierdie dinge doen nie.</span> </p></div</div></div></body></html>