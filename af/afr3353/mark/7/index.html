<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/mark/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/mark">Mark</a> &gt <strong>Chapter 7</strong></div><p><span class="verse"><a name="1">1</a>En die Fariseërs en sommige van die skrifgeleerdes wat van Jerusalem gekom het, het by Hom saamgekom;</span> <span class="verse"><a name="2">2</a>en toe hulle sommige van sy dissipels met onrein, dit is met ongewaste, hande sien brood eet, het hulle dit afgekeur.</span> <span class="verse"><a name="3">3</a>Want die Fariseërs en al die Jode eet nie as hulle nie deeglik die hande gewas het nie, omdat hulle vashou aan die oorlewering van die ou mense.</span> <span class="verse"><a name="4">4</a>En wanneer hulle van die mark kom, eet hulle nie as hulle nie gewas het nie; en baie ander dinge is daar wat hulle aangeneem het om te onderhou: die wassery van bekers en kanne en kopergoed en bedde.</span> <span class="verse"><a name="5">5</a>Daarop stel die Fariseërs en die skrifgeleerdes Hom die vraag: Waarom wandel u dissipels nie ooreenkomstig die oorlewering van die ou mense nie, maar eet brood met ongewaste hande?</span> <span class="verse"><a name="6">6</a>En Hy antwoord en sê vir hulle: Tereg het Jesaja oor julle, geveinsdes, geprofeteer soos geskrywe is: Hierdie volk eer My met die lippe, maar hulle hart is ver van My af.</span> <span class="verse"><a name="7">7</a>Maar tevergeefs vereer hulle My deur leringe te leer wat gebooie van mense is.</span> <span class="verse"><a name="8">8</a>Want terwyl julle die gebod van God nalaat, hou julle aan die oorlewering van mense vas: die wassery van kanne en bekers, en ander dergelike dinge van dieselfde aard doen julle baie.</span> <span class="verse"><a name="9">9</a>En Hy sê vir hulle: Julle verstaan dit goed om die gebod van God opsy te sit en so julle oorlewering te onderhou.</span> <span class="verse"><a name="10">10</a>Want Moses het gesê: Eer jou vader en jou moeder; en: Hy wat vader of moeder vloek, moet sekerlik sterwe.</span> <span class="verse"><a name="11">11</a>Maar julle sê: As 'n mens aan vader of moeder sê: Enige voordeel wat u van my mag geniet, is korban, dit is 'n offergawe --</span> <span class="verse"><a name="12">12</a>dan laat julle hom nie meer toe om iets vir sy vader of sy moeder te doen nie.</span> <span class="verse"><a name="13">13</a>So maak julle dan die woord van God kragteloos deur julle oorlewering wat julle bewaar het; en dergelike dinge van dieselfde aard doen julle baie.</span> <span class="verse"><a name="14">14</a>En Hy het die hele skare na Hom geroep en vir hulle gesê: Luister almal na My en verstaan.</span> <span class="verse"><a name="15">15</a>Daar is niks wat van buite af in die mens ingaan wat hom onrein kan maak nie; maar die dinge wat van hom uitgaan, d¡t is die dinge wat die mens onrein maak.</span> <span class="verse"><a name="16">16</a>As iemand ore het om te hoor, laat hom hoor!</span> <span class="verse"><a name="17">17</a>En toe Hy van die skare af in 'n huis gekom het, vra sy dissipels Hom oor die gelykenis.</span> <span class="verse"><a name="18">18</a>En Hy sê vir hulle: Is julle ook so sonder verstand? Begryp julle nie dat alles wat van buite af in die mens ingaan, hom nie onrein kan maak nie,</span> <span class="verse"><a name="19">19</a>omdat dit nie ingaan in sy hart nie, maar in die maag, en dit gaan in die heimlikheid uit en maak al die voedsel rein?</span> <span class="verse"><a name="20">20</a>En Hy sê: Wat uit die mens uitgaan, dit maak die mens onrein.</span> <span class="verse"><a name="21">21</a>Want van binne, uit die hart van die mense, kom die slegte gedagtes, egbreuk, hoerery, moord,</span> <span class="verse"><a name="22">22</a>diewery, hebsug, boosheid, bedrog, losbandigheid, afguns, lastering, hoogmoed, dwaasheid.</span> <span class="verse"><a name="23">23</a>Al hierdie booshede kom van binne uit en maak die mens onrein.</span> <span class="verse"><a name="24">24</a>En Hy het opgestaan en daarvandaan na die gebied van Tirus en Sidon vertrek. En toe Hy in die huis gegaan het, wou Hy nie dat iemand dit sou weet nie; maar Hy kon nie verborge bly nie.</span> <span class="verse"><a name="25">25</a>Want 'n vrou wie se dogtertjie 'n onreine gees gehad het, het van Hom gehoor en gekom en voor sy voete neergeval.</span> <span class="verse"><a name="26">26</a>En sy was 'n Griekse vrou, 'n Siro-Feniciese van geboorte, en sy het Hom gevra om die duiwel uit haar dogter uit te dryf.</span> <span class="verse"><a name="27">27</a>Maar Jesus sê vir haar: Laat eers die kinders versadig word; want dit is nie mooi om die brood van die kinders te neem en vir die hondjies te gooi nie.</span> <span class="verse"><a name="28">28</a>En sy antwoord en sê vir Hom: Ja, Here, maar die hondjies eet darem onder die tafel van die kinders se krummels.</span> <span class="verse"><a name="29">29</a>En Hy sê vir haar: Ter wille van hierdie woord kan jy gaan; die duiwel het uit jou dogter uitgevaar.</span> <span class="verse"><a name="30">30</a>En toe sy huis toe gaan, vind sy dat die duiwel uitgevaar het en dat haar dogter op die bed lê.</span> <span class="verse"><a name="31">31</a>En Hy het weer uit die gebied van Tirus en Sidon vertrek en na die see van Galil,a gegaan, deur die gebied van Dek polis.</span> <span class="verse"><a name="32">32</a>Toe bring hulle na Hom 'n dowe wat swaar praat, en smeek Hom om hom die hande op te lê.</span> <span class="verse"><a name="33">33</a>En Hy neem hom opsy, weg van die skare, en steek sy vingers in sy ore, en spuug en raak sy tong aan;</span> <span class="verse"><a name="34">34</a>en nadat Hy opgekyk het na die hemel, sug Hy en sê aan hom: Âffata, dit is: Gaan oop!</span> <span class="verse"><a name="35">35</a>En dadelik het sy ore oopgegaan en die band van sy tong losgeraak, en hy het reg gepraat.</span> <span class="verse"><a name="36">36</a>En Hy het hulle beveel om dit aan niemand te sê nie; maar hoe meer Hy hulle dit beveel, hoe meer hulle dit verkondig.</span> <span class="verse"><a name="37">37</a>En hulle was uitermate verslae en het gesê: Hy het alles goed gedoen: die dowes laat Hy hoor en die stommes praat.</span> </p></div</div></div></body></html>