<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/mark/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/mark">Mark</a> &gt <strong>Chapter 5</strong></div><p><span class="verse"><a name="1">1</a>En hulle het aan die oorkant van die see gekom in die land van die Gadar,ners.</span> <span class="verse"><a name="2">2</a>En toe Hy uit die skuit gaan, kom daar dadelik uit die grafte Hom tegemoet 'n man met 'n onreine gees,</span> <span class="verse"><a name="3">3</a>wat sy verblyf in die grafte gehad het. En niemand kon selfs met kettings hom bind nie;</span> <span class="verse"><a name="4">4</a>want hy was dikwels met voetboeie en kettings gebind, en die kettings is deur hom uitmekaar geruk en die voetboeie stukkend gebreek; en niemand was in staat om hom te tem nie.</span> <span class="verse"><a name="5">5</a>En altyd, nag en dag, het hy aangehou om te skreeu op die berge en in die grafte en homself met klippe stukkend te slaan.</span> <span class="verse"><a name="6">6</a>En toe hy Jesus van ver af sien, hardloop hy en val voor Hom neer</span> <span class="verse"><a name="7">7</a>en skreeu met 'n groot stem en sê: Wat het ek met U te doen, Jesus, Seun van die allerhoogste God? Ek besweer U by God om my nie te pynig nie.</span> <span class="verse"><a name="8">8</a>Want Hy het vir hom gesê: Onreine gees, gaan uit die man uit!</span> <span class="verse"><a name="9">9</a>En Hy vra hom: Wat is jou naam? En hy antwoord en sê: Legio is my naam, want ons is baie.</span> <span class="verse"><a name="10">10</a>Toe smeek hy Hom dringend om hulle nie uit die land weg te stuur nie.</span> <span class="verse"><a name="11">11</a>En d  r teen die berge het 'n groot trop varke gewei,</span> <span class="verse"><a name="12">12</a>en al die duiwels het Hom gesmeek en gesê: Stuur ons in die varke, sodat ons in hulle kan vaar.</span> <span class="verse"><a name="13">13</a>En Jesus het hulle dit dadelik toegelaat; en die onreine geeste het uitgegaan en in die varke gevaar, en die trop -- daar was omtrent twee duisend -- het van die krans af in die see gestorm en in die see verdrink.</span> <span class="verse"><a name="14">14</a>En die wagters van die varke het gevlug en dit in die stad en in die buitewyke vertel; en hulle het uitgekom om te sien wat daar gebeur het.</span> <span class="verse"><a name="15">15</a>Toe kom hulle by Jesus en sien die besetene sit, gekleed en by sy verstand -- die een wat die legioen gehad het. En hulle was bevrees.</span> <span class="verse"><a name="16">16</a>Die wat dit gesien het, vertel toe aan hulle hoe dit met die besetene gegaan het, en ook van die varke.</span> <span class="verse"><a name="17">17</a>En hulle het Hom begin smeek om weg te gaan uit hulle gebied.</span> <span class="verse"><a name="18">18</a>En toe Hy in die skuit klim, het die man wat van die duiwels besete gewees het, Hom gesmeek om by Hom te kan bly.</span> <span class="verse"><a name="19">19</a>Maar Jesus het hom dit nie toegelaat nie, maar vir hom gesê: Gaan na jou huis na jou mense toe, en vertel hulle watter groot dinge die Here aan jou gedoen het, en dat Hy jou barmhartig was.</span> <span class="verse"><a name="20">20</a>En hy het weggegaan en in Dek polis begin verkondig watter groot dinge Jesus aan hom gedoen het, en almal was verwonderd.</span> <span class="verse"><a name="21">21</a>En toe Jesus weer in die skuit oorgevaar het na die ander kant, het 'n groot menigte by Hom vergader. En Hy was by die see.</span> <span class="verse"><a name="22">22</a>En daar kom een van die owerstes van die sinagoge met die naam van Ja‹rus; en toe hy Hom sien, val hy aan sy voete neer</span> <span class="verse"><a name="23">23</a>en smeek Hom dringend en sê: My dogtertjie is op haar uiterste; kom lê haar die hande op, sodat sy gesond kan word, en sy sal lewe.</span> <span class="verse"><a name="24">24</a>En Hy het saam met hom gegaan. En 'n groot menigte het Hom gevolg en Hom verdring.</span> <span class="verse"><a name="25">25</a>En 'n sekere vrou wat twaalf jaar lank bloedvloeiing gehad het</span> <span class="verse"><a name="26">26</a>en veel onder baie geneeshere gely en al haar besittings uitgegee het sonder om enige baat te vind, maar eerder erger geword het,</span> <span class="verse"><a name="27">27</a>het van Jesus gehoor en onder die skare van agter gekom en sy kleed aangeraak;</span> <span class="verse"><a name="28">28</a>want sy het gesê: As ek maar sy klere kan aanraak, sal ek gesond word.</span> <span class="verse"><a name="29">29</a>En dadelik het die fontein van haar bloed opgedroog, en sy het aan haar liggaam bemerk dat sy van haar kwaal genees was.</span> <span class="verse"><a name="30">30</a>En dadelik toe Jesus in Homself die krag gewaarword wat van Hom uitgegaan het, draai Hy Hom om onder die skare en sê: Wie het my klere aangeraak?</span> <span class="verse"><a name="31">31</a>En sy dissipels antwoord Hom: U sien dat die skare U verdring, en U sê: Wie het My aangeraak?</span> <span class="verse"><a name="32">32</a>Toe kyk Hy rond om haar te sien wat dit gedoen het.</span> <span class="verse"><a name="33">33</a>Die vrou, wat gevrees en gebeef het omdat sy wis wat met haar gebeur het, kom toe en val voor Hom neer en vertel Hom die hele waarheid.</span> <span class="verse"><a name="34">34</a>En Hy sê vir haar: Dogter, jou geloof het jou gered. Gaan in vrede en wees van jou kwaal genees.</span> <span class="verse"><a name="35">35</a>Terwyl Hy nog spreek, kom daar mense van die owerste van die sinagoge se huis en sê: U dogter is dood. Waarom val u die Meester nog lastig?</span> <span class="verse"><a name="36">36</a>Maar dadelik, toe Jesus die woord hoor wat gespreek is, sê Hy vir die owerste van die sinagoge: Moenie vrees nie; glo net.</span> <span class="verse"><a name="37">37</a>En Hy het niemand toegelaat om saam met Hom te gaan nie, behalwe Petrus en Jakobus en Johannes, die broer van Jakobus.</span> <span class="verse"><a name="38">38</a>En Hy kom in die huis van die owerste van die sinagoge en sien 'n rumoer: mense wat baie ween en huil.</span> <span class="verse"><a name="39">39</a>En toe Hy binnegaan, sê Hy vir hulle: Waarom gaan julle so te kere en ween julle? Die kind is nie dood nie, maar slaap.</span> <span class="verse"><a name="40">40</a>En hulle het Hom uitgelag. Maar Hy het almal uitgedryf en die vader van die kind saamgeneem en die moeder en die wat by Hom was, en ingegaan waar die kind lê.</span> <span class="verse"><a name="41">41</a>Toe gryp Hy die hand van die kind en sê vir haar: Tal¡ta, koemi! wat, as dit vertaal word, beteken: Dogtertjie, Ek sê vir jou, staan op!</span> <span class="verse"><a name="42">42</a>En die dogtertjie het dadelik opgestaan en begin rondloop, want sy was twaalf jaar oud. En hulle was uitermate verbaas.</span> <span class="verse"><a name="43">43</a>En Hy het hulle met nadruk beveel dat niemand dit moes weet nie, en gesê dat daar vir haar iets te ete gegee moes word.</span> </p></div</div></div></body></html>