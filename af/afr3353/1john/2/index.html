<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/1john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/1john">1 John</a> &gt <strong>Chapter 2</strong></div><p><span class="verse"><a name="1">1</a>My kinders, ek skryf hierdie dinge aan julle, dat julle nie moet sondig nie; en as iemand gesondig het, ons het 'n Voorspraak by die Vader, Jesus Christus, die Regverdige.</span> <span class="verse"><a name="2">2</a>En Hy is 'n versoening vir ons sondes, en nie alleen vir ons s'n nie, maar ook vir die van die hele wêreld.</span> <span class="verse"><a name="3">3</a>En hieraan weet ons dat ons Hom ken: as ons sy gebooie bewaar.</span> <span class="verse"><a name="4">4</a>Hy wat sê: Ek ken Hom, en sy gebooie nie bewaar nie, is 'n leuenaar en in hom is die waarheid nie.</span> <span class="verse"><a name="5">5</a>Maar elkeen wat sy woord bewaar, in hom het die liefde van God waarlik volmaak geword. Hieraan weet ons dat ons in Hom is.</span> <span class="verse"><a name="6">6</a>Hy wat sê dat hy in Hom bly, behoort self ook so te wandel soos Hy gewandel het.</span> <span class="verse"><a name="7">7</a>Broeders, dit is geen nuwe gebod wat ek aan julle skryf nie, maar 'n ou gebod wat julle van die begin af gehad het. Die ou gebod is die woord wat julle van die begin af gehoor het.</span> <span class="verse"><a name="8">8</a>En tog skryf ek aan julle 'n nuwe gebod wat waar is in Hom en in julle, want die duisternis gaan verby en die waaragtige lig skyn alreeds.</span> <span class="verse"><a name="9">9</a>Hy wat sê dat hy in die lig is en sy broeder haat, is in die duisternis tot nou toe.</span> <span class="verse"><a name="10">10</a>Wie sy broeder liefhet, bly in die lig, en in hom is geen oorsaak van struikeling nie.</span> <span class="verse"><a name="11">11</a>Maar hy wat sy broeder haat, is in die duisternis en wandel in die duisternis en weet nie waarheen hy gaan nie, omdat die duisternis sy oë verblind het.</span> <span class="verse"><a name="12">12</a>Ek skryf aan julle, my kinders, omdat die sondes julle vergewe is om sy Naam ontwil.</span> <span class="verse"><a name="13">13</a>Ek skryf aan julle, vaders, omdat julle Hom ken wat van die begin af is. Ek skryf aan julle, jongmanne, omdat julle die Bose oorwin het. Ek skryf aan julle, kinders, omdat julle die Vader ken.</span> <span class="verse"><a name="14">14</a>Ek het aan julle geskrywe, vaders, omdat julle Hom ken wat van die begin af is. Ek het aan julle geskrywe, jongmanne, omdat julle sterk is en die woord van God in julle bly en julle die Bose oorwin het.</span> <span class="verse"><a name="15">15</a>Moenie die wêreld liefhê of die dinge wat in die wêreld is nie. As iemand die wêreld liefhet, dan is die liefde van die Vader nie in hom nie.</span> <span class="verse"><a name="16">16</a>Want alles wat in die wêreld is -- die begeerlikheid van die vlees en die begeerlikheid van die oë en die grootsheid van die lewe -- is nie uit die Vader nie, maar is uit die wêreld.</span> <span class="verse"><a name="17">17</a>En die wêreld gaan verby en sy begeerlikheid, maar hy wat die wil van God doen, bly vir ewig.</span> <span class="verse"><a name="18">18</a>Kinders, dit is die laaste uur; en soos julle gehoor het dat die Antichris kom, bestaan daar ook nou baie antichriste, waaruit ons weet dat dit die laaste uur is.</span> <span class="verse"><a name="19">19</a>Hulle het van ons uitgegaan, maar hulle was nie van ons nie; want as hulle van ons was, sou hulle by ons gebly het; maar dit moes aan die lig kom dat hulle nie almal van ons is nie.</span> <span class="verse"><a name="20">20</a>En julle het die salwing van die Heilige en weet alles.</span> <span class="verse"><a name="21">21</a>Ek het nie aan julle geskrywe omdat julle die waarheid nie ken nie, maar omdat julle dit ken en omdat geen leuen uit die waarheid is nie.</span> <span class="verse"><a name="22">22</a>Wie is die leuenaar, behalwe hy wat ontken dat Jesus die Christus is? Dit is die Antichris wat die Vader en die Seun loën.</span> <span class="verse"><a name="23">23</a>Elkeen wat die Seun loën, het ook nie die Vader nie.</span> <span class="verse"><a name="24">24</a>Wat julle dan van die begin af gehoor het, laat dit in julle bly. As in julle bly wat julle van die begin af gehoor het, dan sal julle ook in die Seun en in die Vader bly.</span> <span class="verse"><a name="25">25</a>En dit is die belofte wat Hy ons beloof het, naamlik die ewige lewe.</span> <span class="verse"><a name="26">26</a>Dit het ek aan julle geskrywe met betrekking tot die wat julle mislei.</span> <span class="verse"><a name="27">27</a>En die salwing wat julle van Hom ontvang het, bly in julle, en julle het nie nodig dat iemand julle leer nie; maar soos dieselfde salwing julle aangaande alles leer, so is dit ook waar en geen leuen nie; en soos die julle geleer het, so moet julle in Hom bly.</span> <span class="verse"><a name="28">28</a>En nou, my kinders, bly in Hom, sodat ons vrymoedigheid kan hê wanneer Hy verskyn en nie beskaamd van Hom weggaan by sy wederkoms nie.</span> <span class="verse"><a name="29">29</a>As julle weet dat Hy regverdig is, dan weet julle dat elkeen wat die geregtigheid doen, uit Hom gebore is.</span> </p></div</div></div></body></html>