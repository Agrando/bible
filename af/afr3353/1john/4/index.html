<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/1john/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/1john">1 John</a> &gt <strong>Chapter 4</strong></div><p><span class="verse"><a name="1">1</a>Geliefdes, glo nie elke gees nie, maar stel die geeste op die proef of hulle uit God is, want baie valse profete het in die wêreld uitgegaan.</span> <span class="verse"><a name="2">2</a>Hieraan ken julle die Gees van God: elke gees wat bely dat Jesus Christus in die vlees gekom het, is uit God;</span> <span class="verse"><a name="3">3</a>en elke gees wat nie bely dat Jesus Christus in die vlees gekom het nie, is nie uit God nie; en dit is die gees van die Antichris waarvan julle gehoor het dat hy kom, en hy is nou al in die wêreld.</span> <span class="verse"><a name="4">4</a>Julle is uit God, my kinders, en het hulle oorwin, omdat Hy wat in julle is, groter is as hy wat in die wêreld is.</span> <span class="verse"><a name="5">5</a>Hulle is uit die wêreld; daarom praat hulle uit die wêreld, en die wêreld luister na hulle.</span> <span class="verse"><a name="6">6</a>Ons is uit God; hy wat God ken, luister na ons; hy wat nie uit God is nie, luister nie na ons nie. Hieruit ken ons die Gees van die waarheid en die gees van die dwaling.</span> <span class="verse"><a name="7">7</a>Geliefdes, laat ons mekaar liefhê; want die liefde is uit God, en elkeen wat liefhet, is uit God gebore en ken God.</span> <span class="verse"><a name="8">8</a>Hy wat nie liefhet nie, het God nie geken nie, want God is liefde.</span> <span class="verse"><a name="9">9</a>Hierin is die liefde van God tot ons geopenbaar, dat God sy eniggebore Seun in die wêreld gestuur het, sodat ons deur Hom kan lewe.</span> <span class="verse"><a name="10">10</a>Hierin is die liefde: nie dat ons God liefgehad het nie, maar dat Hy ons liefgehad het en sy Seun gestuur het as 'n versoening vir ons sondes.</span> <span class="verse"><a name="11">11</a>Geliefdes, as God ons so liefgehad het, behoort ons ook mekaar lief te hê.</span> <span class="verse"><a name="12">12</a>Niemand het God ooit aanskou nie. As ons mekaar liefhet, bly God in ons en het sy liefde in ons volmaak geword.</span> <span class="verse"><a name="13">13</a>Hieraan weet ons dat ons in Hom bly en Hy in ons, dat Hy ons van sy Gees gegee het.</span> <span class="verse"><a name="14">14</a>En ons het aanskou en ons getuig dat die Vader die Seun as Verlosser van die wêreld gestuur het.</span> <span class="verse"><a name="15">15</a>Elkeen wat bely dat Jesus die Seun van God is -- God bly in hom, en hy in God.</span> <span class="verse"><a name="16">16</a>En ons het die liefde wat God tot ons het, leer ken en geglo. God is liefde; en hy wat in die liefde bly, bly in God, en God in hom.</span> <span class="verse"><a name="17">17</a>Hierin het die liefde by ons volmaak geword, dat ons vrymoedigheid kan hê in die oordeelsdag; want soos Hy is, is ons ook in hierdie wêreld.</span> <span class="verse"><a name="18">18</a>Daar is geen vrees in die liefde nie; maar die volmaakte liefde dryf die vrees buite, want die vrees sluit straf in, en hy wat vrees, het nie volmaak geword in die liefde nie.</span> <span class="verse"><a name="19">19</a>Ons het Hom lief, omdat Hy ons eerste liefgehad het.</span> <span class="verse"><a name="20">20</a>As iemand sê: Ek het God lief -- en sy broeder haat, is hy 'n leuenaar; want wie sy broeder wat hy gesien het, nie liefhet nie, hoe kan hy God liefhê wat hy nie gesien het nie?</span> <span class="verse"><a name="21">21</a>En hierdie gebod het ons van Hom dat hy wat God liefhet, ook sy broeder moet liefhê.</span> </p></div</div></div></body></html>