<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/1john/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/1john">1 John</a> &gt <strong>Chapter 5</strong></div><p><span class="verse"><a name="1">1</a>Elkeen wat glo dat Jesus die Christus is, is uit God gebore; en elkeen wat die Vader liefhet, het ook die een lief wat uit Hom gebore is.</span> <span class="verse"><a name="2">2</a>Hieraan weet ons dat ons die kinders van God liefhet: wanneer ons God liefhet en sy gebooie bewaar.</span> <span class="verse"><a name="3">3</a>Want dit is die liefde tot God, dat ons sy gebooie bewaar; en sy gebooie is nie swaar nie.</span> <span class="verse"><a name="4">4</a>Want alles wat uit God gebore is, oorwin die wêreld; en dit is die oorwinning wat die wêreld oorwin het, naamlik ons geloof.</span> <span class="verse"><a name="5">5</a>Wie anders is dit wat die wêreld oorwin as hy wat glo dat Jesus die Seun van God is?</span> <span class="verse"><a name="6">6</a>Dit is Hy wat deur water en bloed gekom het, Jesus die Christus; nie deur die water alleen nie, maar deur die water en die bloed; en dit is die Gees wat getuig, want die Gees is die waarheid.</span> <span class="verse"><a name="7">7</a>Want daar is drie wat getuig in die hemel: die Vader, die Woord en die Heilige Gees, en hierdie drie is een;</span> <span class="verse"><a name="8">8</a>en daar is drie wat getuig op die aarde: die Gees en die water en die bloed, en die drie is eenstemmig.</span> <span class="verse"><a name="9">9</a>As ons die getuienis van die mense aanneem -- die getuienis van God is groter, omdat dit die getuienis is van God wat Hy aangaande sy Seun getuig het.</span> <span class="verse"><a name="10">10</a>Wie in die Seun van God glo, het die getuienis in homself. Hy wat God nie glo nie, het Hom tot leuenaar gemaak, omdat hy die getuienis nie geglo het wat God aangaande sy Seun getuig het nie.</span> <span class="verse"><a name="11">11</a>En dit is die getuienis: dat God ons die ewige lewe gegee het, en die lewe is in sy Seun.</span> <span class="verse"><a name="12">12</a>Hy wat die Seun het, het die lewe; wie die Seun van God nie het nie, het nie die lewe nie.</span> <span class="verse"><a name="13">13</a>Dit het ek geskrywe aan julle wat glo in die Naam van die Seun van God, sodat julle kan weet dat julle die ewige lewe het en kan glo in die Naam van die Seun van God.</span> <span class="verse"><a name="14">14</a>En dit is die vrymoedigheid wat ons teenoor Hom het, dat Hy ons verhoor as ons iets vra volgens sy wil.</span> <span class="verse"><a name="15">15</a>En as ons weet dat Hy ons verhoor, dan weet ons dat, wat ons ook al vra, ons die bedes verkry wat ons van Hom gevra het.</span> <span class="verse"><a name="16">16</a>As iemand sy broeder 'n sonde sien doen wat nie tot die dood is nie, moet hy bid, en Hy sal hom die lewe gee -- vir die wat nie 'n sonde tot die dood doen nie. Daar is 'n sonde tot die dood; daarvoor sê ek nie dat hy moet bid nie.</span> <span class="verse"><a name="17">17</a>Alle ongeregtigheid is sonde, en daar is 'n sonde wat nie tot die dood is nie.</span> <span class="verse"><a name="18">18</a>Ons weet dat elkeen wat uit God gebore is, nie sondig nie; maar hy wat uit God gebore is, bewaar homself, en die Bose het geen vat op hom nie.</span> <span class="verse"><a name="19">19</a>Ons weet dat ons uit God is en die hele wêreld in die mag van die Bose lê.</span> <span class="verse"><a name="20">20</a>En ons weet dat die Seun van God gekom het en ons verstand gegee het om die Waaragtige te ken; en ons is in die Waaragtige, in sy Seun, Jesus Christus. Hy is die waaragtige God en die ewige lewe.</span> <span class="verse"><a name="21">21</a>My kinders, bewaar julleself van die afgode. Amen.</span> </p></div</div></div></body></html>