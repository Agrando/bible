<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/titus/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/titus">Titus</a> &gt <strong>Chapter 3</strong></div><p><span class="verse"><a name="1">1</a>Herinner hulle daaraan om onderdanig te wees aan owerhede en magte, om gehoorsaam te wees, bereid tot elke goeie werk;</span> <span class="verse"><a name="2">2</a>om niemand te belaster nie, nie strydlustig te wees nie, vriendelik te wees en aan alle mense alle sagmoedigheid te bewys.</span> <span class="verse"><a name="3">3</a>Want ons was ook vroeër onverstandig, ongehoorsaam, op 'n dwaalweg, verslaaf aan allerhande begeerlikhede en singenot; ons het in boosheid en afguns gelewe; ons was haatlik en het mekaar gehaat.</span> <span class="verse"><a name="4">4</a>Maar toe die goedertierenheid van God, ons Verlosser, en sy liefde tot die mens verskyn het --</span> <span class="verse"><a name="5">5</a>nie op grond van die werke van geregtigheid wat ons gedoen het nie, maar na sy barmhartigheid het Hy ons gered deur die bad van die wedergeboorte en die vernuwing deur die Heilige Gees</span> <span class="verse"><a name="6">6</a>wat Hy ryklik uitgestort het op ons deur Jesus Christus, ons Verlosser;</span> <span class="verse"><a name="7">7</a>sodat ons, geregverdig deur sy genade, erfgename kan word ooreenkomstig die hoop van die ewige lewe.</span> <span class="verse"><a name="8">8</a>Dit is 'n betroubare woord, en ek wil hê dat jy hierdie dinge beslis bevestig, sodat die wat in God glo, sorg kan dra om goeie werke voor te staan; d¡t is wat goed en nuttig is vir die mense.</span> <span class="verse"><a name="9">9</a>Maar vermy dwase strydvrae en geslagsregisters en twis en stryery oor die wet, want dit is nutteloos en doelloos.</span> <span class="verse"><a name="10">10</a>Aan 'n man wat partyskap verwek, moet jy jou onttrek n  die eerste en tweede vermaning,</span> <span class="verse"><a name="11">11</a>wetende dat so iemand op 'n verkeerde pad is en sonde doen en selfveroordeeld staan.</span> <span class="verse"><a name="12">12</a>Wanneer ek Artemas of T¡chikus na jou stuur, doen dan jou bes om na my te kom in Nikopolis, want ek het besluit om daar te oorwinter.</span> <span class="verse"><a name="13">13</a>Jy moet Senas, die wetgeleerde, en Apollos ywerig voorthelp, sodat dit hulle aan niks ontbreek nie.</span> <span class="verse"><a name="14">14</a>Ons mense moet ook leer om vir die noodsaaklike behoeftes goeie werke voor te staan, sodat hulle nie onvrugbaar mag wees nie.</span> <span class="verse"><a name="15">15</a>Almal wat saam met my is, groet jou. Groet die wat vir ons liefhet in die geloof. Die genade sy met julle almal! Amen.</span> </p></div</div></div></body></html>