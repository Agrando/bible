<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/song/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/song">Song of Solomon</a> &gt <strong>Chapter 8</strong></div><p><span class="verse"><a name="1">1</a>Ag, was u maar vir my soos 'n broer wat aan die borste van my moeder drink! As ek u daar buite vind, ek sou u kus; en tog sou hulle my nie verag nie.</span> <span class="verse"><a name="2">2</a>Ek sou u lei, ek sou u bring in die huis van my moeder; sy sou my leer; ek sou u laat drink van die gekruide wyn, van my granaatmos.</span> <span class="verse"><a name="3">3</a>Laat sy linkerarm onder my hoof wees en sy regterarm my omhels.</span> <span class="verse"><a name="4">4</a>Ek besweer julle, dogters van Jerusalem: Waarom wil julle wakker maak en waarom wil julle opwek die liefde voordat dit die liefde behaag?</span> <span class="verse"><a name="5">5</a>Wie is dit wat daar opkom uit die woestyn, wat leun op haar beminde? Onder die appelboom het ek u opgewek. Daar was u moeder in barensweë oor u, daar was sy in barensweë wat u voortgebring het.</span> <span class="verse"><a name="6">6</a>Dra my soos 'n seëlring op u hart, soos 'n seëlring op u arm; want liefde is sterk soos die dood, die liefdes-ywer is hard soos die doderyk, sy gloed is 'n gloed van vuur, 'n vlam van die HERE.</span> <span class="verse"><a name="7">7</a>Groot waters kan die liefde nie uitblus en riviere dit nie oorstroom nie; al gee 'n man ook al die goed van sy huis vir die liefde, hulle sou hom diep verag.</span> <span class="verse"><a name="8">8</a>Ons het 'n klein sustertjie wat nog nie borste het nie; wat moet ons met ons suster maak die dag as sy gevra word?</span> <span class="verse"><a name="9">9</a>As sy 'n muur is, sal ons 'n silwerrand daarop bou, en as sy 'n deur is, sal ons dit met 'n sederplank toeslaan.</span> <span class="verse"><a name="10">10</a>Ek is 'n muur, en my borste soos torings: toe het ek in sy oë geword soos een wat vrede vind.</span> <span class="verse"><a name="11">11</a>Salomo het 'n wingerd in Ba„l-Hamon gehad; hy het die wingerd aan die oppassers oorgegee; elkeen moes vir sy vrugte duisend sikkels silwer inbring.</span> <span class="verse"><a name="12">12</a>My wingerd, myne, is hier voor my, die duisend sikkels is vir u, Salomo, en twee honderd vir die wat sy vrugte bewaak.</span> <span class="verse"><a name="13">13</a>U wat in die tuine woon vriende luister na u stem; laat my dit hoor.</span> <span class="verse"><a name="14">14</a>Vlug, my beminde, en maak soos die gemsbok of die jong takbok op die balsemberge.</span> </p></div</div></div></body></html>