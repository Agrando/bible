<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/song/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/song">Song of Solomon</a> &gt <strong>Chapter 4</strong></div><p><span class="verse"><a name="1">1</a>Hoe mooi is u tog, my vriendin, hoe mooi is u tog, u oë is soos duiwe deur u sluier heen; u hare is soos 'n kudde bokke wat van die gebergte van G¡lead afgolf.</span> <span class="verse"><a name="2">2</a>U tande is soos 'n kudde pas geskeerde skape wat van die drinkplek opkom, wat almal tweelinge het, en geeneen onder hulle is sonder lam nie.</span> <span class="verse"><a name="3">3</a>U lippe is soos 'n skarlaken band, en u mond is lieflik. U slape is soos 'n granaatskyf deur u sluier heen.</span> <span class="verse"><a name="4">4</a>U hals is soos die Dawidstoring, gebou met muurkranse waar die duisend skilde in hang, almal skilde van helde.</span> <span class="verse"><a name="5">5</a>U twee borste is soos twee lammers, tweelinge van 'n gemsbok, wat onder die lelies wei.</span> <span class="verse"><a name="6">6</a>Totdat die aandwind waai en die skaduwees vlug, sal ek gaan na die mirreberg en na die wierookheuwel.</span> <span class="verse"><a name="7">7</a>Alles is mooi aan u, my vriendin, en daar is geen gebrek aan u nie.</span> <span class="verse"><a name="8">8</a>Saam met my van die L¡banon af, bruid, saam met my van die L¡banon af, o kom! Trek af van die top van Am na, van die top van Senir en van Hermon, van die lêplekke van die leeus, van die berge van die luiperds.</span> <span class="verse"><a name="9">9</a>U het my hart gesteel, my susterbruid, u het my hart gesteel met een straal van u oë, met een kettinkie van u halssieraad.</span> <span class="verse"><a name="10">10</a>Hoe skoon is u liefde, my susterbruid, hoeveel beter is u liefde as wyn en die geur van u salf as al die speserye!</span> <span class="verse"><a name="11">11</a>Heuningstroop drup van u lippe af, bruid, heuning en melk is onder u tong, en die geur van u klere is soos die geur van die L¡banon.</span> <span class="verse"><a name="12">12</a>My susterbruid is 'n geslote tuin, 'n geslote bron, 'n verseëlde fontein.</span> <span class="verse"><a name="13">13</a>U spruite is 'n park van granate met kostelike vrugte, henna-blomme met nardus,</span> <span class="verse"><a name="14">14</a>nardus en saffraan, kalmoes en kaneel, met allerhande wierookstruike, mirre en alewee, met allerhande kostelike speserye.</span> <span class="verse"><a name="15">15</a>U is 'n fontein van die tuine, 'n put met lewende water wat van die L¡banon afvloei.</span> <span class="verse"><a name="16">16</a>Word wakker, noordewind, en kom, suidewind, deurwaai my tuin, laat sy balsemgeure uitvloei! Laat my beminde in sy tuin kom en van sy kostelike vrugte eet.</span> </p></div</div></div></body></html>