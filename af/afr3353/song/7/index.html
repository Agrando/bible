<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/song/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/song">Song of Solomon</a> &gt <strong>Chapter 7</strong></div><p><span class="verse"><a name="1">1</a>Hoe mooi is u skrede in die skoene, o edele dogter! Die golwende lyne van u heupe is soos halssierade, 'n werk van kunstenaarshande.</span> <span class="verse"><a name="2">2</a>U nawel is 'n ronde kom -- laat die gemengde wyn nie ontbreek nie. U liggaam is 'n hoop koring, omring deur lelies.</span> <span class="verse"><a name="3">3</a>U twee borste is soos twee lammers, tweelinge van 'n gemsbok.</span> <span class="verse"><a name="4">4</a>U hals is soos 'n ivoortoring, u oë vywers in Hesbon by die poort Bat-Rabbim; u neus soos die toring van die L¡banon wat na Damaskus toe uitkyk.</span> <span class="verse"><a name="5">5</a>U hoof op u is soos die Karmel, en die golwende hare van u hoof soos purper -- 'n koning gevang in haarlokke!</span> <span class="verse"><a name="6">6</a>Hoe mooi en hoe lieflik is u, o liefde, onder al die genietinge!</span> <span class="verse"><a name="7">7</a>U hoë gestalte daar lyk soos 'n dadelpalm, en u borste soos vrugtetrosse.</span> <span class="verse"><a name="8">8</a>Ek het gedink: Laat ek op die dadelpalm klim, laat ek sy trosse gryp; en laat u borste tog wees soos trosse van die wingerdstok, en die geur van u asem soos die van appels,</span> <span class="verse"><a name="9">9</a>en u verhemelte soos die beste wyn wat vir my beminde saggies na binne gly, en oor die lippe vloei van die wat inslaap.</span> <span class="verse"><a name="10">10</a>Ek is my beminde s'n, en sy begeerte is na my.</span> <span class="verse"><a name="11">11</a>Kom, my beminde, laat ons uitgaan in die veld, laat ons in die dorpe vernag.</span> <span class="verse"><a name="12">12</a>Laat ons vroeg na die wingerde gaan, laat ons sien of die wingerdstok uitloop, die druiwebloeisel oopgaan, die granate blom. Daar sal ek u my liefde gee.</span> <span class="verse"><a name="13">13</a>Die liefdesappels gee geur, en by ons deure is allerhande kostelike vrugte, vars en oud; o my beminde, dit het ek vir u weggebêre.</span> </p></div</div></div></body></html>