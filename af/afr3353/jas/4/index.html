<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/jas/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/jas">James</a> &gt <strong>Chapter 4</strong></div><p><span class="verse"><a name="1">1</a>Waarvandaan kom oorloë en vegterye onder julle? Kom hulle nie hiervandaan, van julle welluste wat in julle lede stryd voer nie?</span> <span class="verse"><a name="2">2</a>Julle begeer en julle het nie, julle pleeg moord en is naywerig en julle kan niks verkry nie. Julle veg en maak oorlog, en julle het nie, omdat julle nie bid nie.</span> <span class="verse"><a name="3">3</a>Julle bid en julle ontvang nie, omdat julle verkeerd bid, om dit in julle welluste deur te bring.</span> <span class="verse"><a name="4">4</a>Egbrekers en egbreeksters, weet julle nie dat die vriendskap van die wêreld vyandskap teen God is nie? Wie dan 'n vriend van die wêreld wil wees, word 'n vyand van God.</span> <span class="verse"><a name="5">5</a>Of meen julle dat die Skrif tevergeefs sê: Met jaloersheid begeer die Gees wat in ons woon?</span> <span class="verse"><a name="6">6</a>Maar Hy gee groter genade; daarom sê Hy: God weerstaan die hoogmoediges, maar aan die nederiges gee Hy genade.</span> <span class="verse"><a name="7">7</a>Onderwerp julle dan aan God; weerstaan die duiwel, en hy sal van julle wegvlug.</span> <span class="verse"><a name="8">8</a>Nader tot God, en Hy sal tot julle nader. Reinig die hande, julle sondaars, en suiwer die harte, julle dubbelhartiges!</span> <span class="verse"><a name="9">9</a>Weeklaag, treur en ween. Laat julle gelag in treurigheid verander word en julle blydskap in bedruktheid.</span> <span class="verse"><a name="10">10</a>Verneder julle voor die Here, en Hy sal julle verhoog.</span> <span class="verse"><a name="11">11</a>Broeders, moenie van mekaar kwaad spreek nie. Di, wat kwaad spreek van sy broeder en sy broeder oordeel, spreek kwaad van die wet en oordeel die wet; en as jy die wet oordeel, is jy nie 'n dader van die wet nie, maar 'n regter.</span> <span class="verse"><a name="12">12</a>Een is die Wetgewer, Hy wat mag het om te red en te verderf. Maar jy, wie is jy wat 'n ander oordeel?</span> <span class="verse"><a name="13">13</a>Kom nou, julle wat sê: Vandag of môre sal ons na die en die stad gaan en daar een jaar deurbring en handel drywe en wins maak --</span> <span class="verse"><a name="14">14</a>julle wat nie eens weet wat môre sal gebeur nie. Want hoedanig is julle lewe? Dit is tog maar 'n damp wat vir 'n kort tydjie verskyn en daarna verdwyn.</span> <span class="verse"><a name="15">15</a>In plaas dat julle sê: As die Here wil en ons lewe, dan sal ons dit of dat doen.</span> <span class="verse"><a name="16">16</a>Maar nou roem julle in jul grootpratery. Al sulke roem is verkeerd.</span> <span class="verse"><a name="17">17</a>Wie dan weet om goed te doen en dit nie doen nie, vir hom is dit sonde.</span> </p></div</div></div></body></html>