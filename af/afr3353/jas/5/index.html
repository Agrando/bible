<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/jas/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/jas">James</a> &gt <strong>Chapter 5</strong></div><p><span class="verse"><a name="1">1</a>Kom nou, julle rykes, ween en huil oor die ellendes wat oor julle kom.</span> <span class="verse"><a name="2">2</a>Julle rykdom is bedorwe, en julle klere is deur die motte verniel.</span> <span class="verse"><a name="3">3</a>Julle goud en silwer is verroes, en hulle roes sal tot 'n getuienis teen julle wees en sal soos 'n vuur julle vlees verteer. Julle het skatte vergader in die laaste dae.</span> <span class="verse"><a name="4">4</a>Kyk, die loon van die arbeiders wat julle lande afgeoes het, wat deur julle agtergehou is, roep uit; en die geroep van die maaiers het gekom tot in die ore van die Here van die leërskare.</span> <span class="verse"><a name="5">5</a>Julle het op die aarde 'n weelderige en losbandige lewe gelei; julle het jul harte vet gevoer soos op 'n slagdag.</span> <span class="verse"><a name="6">6</a>Veroordeel, vermoor het julle die regverdige; hy versit hom nie teen julle nie.</span> <span class="verse"><a name="7">7</a>Wees dan geduldig, broeders, tot op die wederkoms van die Here. Kyk, die landbouer wag op die kostelike vrug van die aarde en het geduld daarmee totdat dit die vroeë en die laat reën ontvang het.</span> <span class="verse"><a name="8">8</a>Julle moet ook geduldig wees; versterk julle harte, want die wederkoms van die Here is naby.</span> <span class="verse"><a name="9">9</a>Moenie teen mekaar sug nie, broeders, sodat julle nie veroordeel word nie. Kyk, die Regter staan voor die deur.</span> <span class="verse"><a name="10">10</a>Neem as voorbeeld van lyding, my broeders, en van geduld die profete wat in die Naam van die Here gespreek het.</span> <span class="verse"><a name="11">11</a>Kyk, ons reken hulle geluksalig wat verdra. Julle het gehoor van die lydsaamheid van Job, en julle het die einddoel van die Here met hom gesien, dat die Here vol medelye en ontferming is.</span> <span class="verse"><a name="12">12</a>Maar bo alles, my broeders, moenie sweer nie: nie by die hemel nie, ook nie by die aarde nie en ook geen ander eed nie; maar laat julle ja ja wees en julle nee nee, sodat julle nie onder 'n oordeel val nie.</span> <span class="verse"><a name="13">13</a>Is daar iemand onder julle wat ly? Laat hom bid. Is iemand opgeruimd? Laat hom psalmsing.</span> <span class="verse"><a name="14">14</a>Is daar iemand siek onder julle? Laat hom die ouderlinge van die gemeente inroep, en laat hulle oor hom bid nadat hulle hom in die Naam van die Here met olie gesalf het.</span> <span class="verse"><a name="15">15</a>En die gebed van die geloof sal die kranke red, en die Here sal hom oprig. Selfs as hy sonde gedoen het, sal dit hom vergewe word.</span> <span class="verse"><a name="16">16</a>Bely mekaar julle misdade en bid vir mekaar, sodat julle gesond kan word. Die vurige gebed van 'n regverdige het groot krag.</span> <span class="verse"><a name="17">17</a>El¡a was 'n mens net soos ons, en hy het ernstig gebid dat dit nie moes reën nie, en dit het op die aarde drie jaar en ses maande lank nie gereën nie;</span> <span class="verse"><a name="18">18</a>en hy het weer gebid, en die hemel het reën gegee en die aarde het sy vrug laat uitspruit.</span> <span class="verse"><a name="19">19</a>Broeders, as een onder julle van die waarheid afgedwaal het en iemand hom bekeer,</span> <span class="verse"><a name="20">20</a>laat hy weet dat die een wat 'n sondaar van sy dwaalweg bekeer, 'n siel uit die dood sal red en 'n menigte sondes sal bedek.</span> </p></div</div></div></body></html>