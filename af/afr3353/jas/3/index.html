<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/jas/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/jas">James</a> &gt <strong>Chapter 3</strong></div><p><span class="verse"><a name="1">1</a>Moenie baie leermeesters wees nie, my broeders, omdat julle weet dat ons 'n groter oordeel sal ondergaan.</span> <span class="verse"><a name="2">2</a>Want ons almal struikel dikwels. As iemand in woorde nie struikel nie, is hy 'n volmaakte man, in staat om ook die hele liggaam in toom te hou.</span> <span class="verse"><a name="3">3</a>Kyk, ons sit stange in die perde se bekke, sodat hulle ons gehoorsaam kan wees, en ons stuur hulle hele liggaam daarmee.</span> <span class="verse"><a name="4">4</a>Kyk, ook die skepe, alhoewel hulle so groot is en deur hewige winde voortgedryf word, word gestuur deur 'n baie klein roer net waarheen die stuurman wil.</span> <span class="verse"><a name="5">5</a>Net so is die tong ook 'n klein lid en beroem hom op groot dinge -- kyk hoe 'n groot hoop hout steek 'n klein vuurtjie aan die brand.</span> <span class="verse"><a name="6">6</a>Die tong is ook 'n vuur, die wêreld van ongeregtigheid. Net so 'n plek neem die tong onder ons lede in; dit besmet die hele liggaam en steek die hele lewensloop aan die brand en word uit die hel aangesteek.</span> <span class="verse"><a name="7">7</a>Want elke soort natuur van wilde diere en voëls en kruipende sowel as seediere word getem en is getem deur die menslike natuur.</span> <span class="verse"><a name="8">8</a>Maar die tong kan geen mens tem nie; dit is 'n onbedwingbare kwaad, vol dodelike gif.</span> <span class="verse"><a name="9">9</a>Daarmee loof ons God en die Vader, en daarmee vervloek ons die mense wat na die gelykenis van God gemaak is.</span> <span class="verse"><a name="10">10</a>Uit dieselfde mond kom seën en vervloeking. Dit, my broeders, behoort nie so te wees nie.</span> <span class="verse"><a name="11">11</a>'n Fontein laat tog nie uit dieselfde oog vars en bitter water opborrel nie?</span> <span class="verse"><a name="12">12</a>'n Vyeboom, my broeders, kan tog nie olywe voortbring, of 'n wingerdstok vye nie? So kan geen fontein brak en vars water voortbring nie.</span> <span class="verse"><a name="13">13</a>Wie is wys en verstandig onder julle? Laat hom uit sy goeie lewenswandel sy werke in sagmoedige wysheid toon.</span> <span class="verse"><a name="14">14</a>Maar as julle bittere afguns en selfsug in julle hart het, moenie roem en lieg teen die waarheid nie.</span> <span class="verse"><a name="15">15</a>D¡t is nie die wysheid wat van bo kom nie, maar is aards, natuurlik, duiwels;</span> <span class="verse"><a name="16">16</a>want waar afguns en selfsug is, daar is wanorde en allerhande gemene dade.</span> <span class="verse"><a name="17">17</a>Maar die wysheid van bo is ten eerste rein, dan vredeliewend, vriendelik, geseglik, vol barmhartigheid en goeie vrugte, onpartydig en ongeveins.</span> <span class="verse"><a name="18">18</a>En die vrug van die geregtigheid word gesaai in vrede vir die wat vrede maak.</span> </p></div</div></div></body></html>