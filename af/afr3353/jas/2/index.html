<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/jas/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/jas">James</a> &gt <strong>Chapter 2</strong></div><p><span class="verse"><a name="1">1</a>My broeders, laat julle geloof in onse Here Jesus Christus, die Here van die heerlikheid, nie wees met aanneming van die persoon nie.</span> <span class="verse"><a name="2">2</a>Want as daar in julle vergadering 'n man inkom met goue ringe aan die vingers, met 'n pragtige kleed aan, en daar kom ook 'n arm man in met vuil klere aan;</span> <span class="verse"><a name="3">3</a>en as julle opsien na hom wat die pragtige kleed dra, en vir hom sê: Gaan u op hierdie goeie plek sit, en vir die arme sê julle: Gaan jy daar staan of hier onder my voetbank sit --</span> <span class="verse"><a name="4">4</a>het julle dan nie by julleself onderskeid gemaak en regters met verkeerde oorlegginge geword nie?</span> <span class="verse"><a name="5">5</a>Luister, my geliefde broeders -- het God nie die armes van hierdie wêreld uitverkies as rykes in die geloof en erfgename van die koninkryk wat Hy beloof het aan die wat Hom liefhet nie?</span> <span class="verse"><a name="6">6</a>Maar julle het die arm man oneer aangedoen. Is dit nie juis die rykes wat julle oorweldig en julle voor die regbanke sleep nie?</span> <span class="verse"><a name="7">7</a>Is dit nie hulle wat die edele Naam belaster wat oor julle aangeroep is nie?</span> <span class="verse"><a name="8">8</a>As julle ewenwel die koninklike wet volbring volgens die Skrif: Jy moet jou naaste liefhê soos jouself -- dan doen julle goed.</span> <span class="verse"><a name="9">9</a>Maar as julle partydig is, doen julle sonde en word deur die wet as oortreders bestraf.</span> <span class="verse"><a name="10">10</a>Want wie die hele wet onderhou, maar in een opsig struikel, het aan almal skuldig geword.</span> <span class="verse"><a name="11">11</a>Want Hy wat gesê het: Jy mag nie egbreek nie, het ook gesê: Jy mag nie doodslaan nie. As jy nou nie egbreek nie, maar doodslaan, het jy 'n oortreder van die wet geword.</span> <span class="verse"><a name="12">12</a>Julle moet so spreek en so doen soos diegene wat deur die wet van vryheid geoordeel sal word.</span> <span class="verse"><a name="13">13</a>Want die oordeel sal onbarmhartig wees oor die wat geen barmhartigheid bewys het nie; en die barmhartigheid roem teen die oordeel.</span> <span class="verse"><a name="14">14</a>Wat baat dit, my broeders, as iemand sê dat hy die geloof het, maar hy het nie die werke nie? Di, geloof kan hom tog nie red nie?</span> <span class="verse"><a name="15">15</a>As daar nou 'n broeder of suster naak is en aan die daaglikse voedsel gebrek het,</span> <span class="verse"><a name="16">16</a>en een uit julle sou vir hulle sê: Gaan heen in vrede, word warm, word versadig, maar julle gee hulle nie wat vir die liggaam nodig is nie -- wat baat dit?</span> <span class="verse"><a name="17">17</a>Net so is ook die geloof, as dit geen werke het nie, in sigself dood.</span> <span class="verse"><a name="18">18</a>Maar iemand sal sê: Jy het die geloof en ek die werke. Toon my jou geloof uit jou werke, en ek sal jou uit my werke my geloof toon.</span> <span class="verse"><a name="19">19</a>Jy glo dat God ,,n is. Jy doen goed; die duiwels glo dit ook, en hulle sidder.</span> <span class="verse"><a name="20">20</a>Maar wil jy weet, o nietige mens, dat die geloof sonder die werke dood is?</span> <span class="verse"><a name="21">21</a>Is Abraham, ons vader, nie uit die werke geregverdig toe hy Isak, sy seun, op die altaar geoffer het nie?</span> <span class="verse"><a name="22">22</a>Sien jy dat die geloof saamgewerk het met sy werke en dat die geloof volkome geword het uit die werke?</span> <span class="verse"><a name="23">23</a>En die Skrif is vervul wat sê: En Abraham het God geglo, en dit is hom tot geregtigheid gereken, en hy is 'n vriend van God genoem.</span> <span class="verse"><a name="24">24</a>Sien julle dan nou dat die mens geregverdig word uit die werke en nie alleen uit die geloof nie?</span> <span class="verse"><a name="25">25</a>En is Ragab, die hoer, nie ook net so geregverdig uit die werke toe sy die boodskappers ontvang en met 'n ander pad weggestuur het nie?</span> <span class="verse"><a name="26">26</a>Want soos die liggaam sonder gees dood is, so is ook die geloof sonder die werke dood.</span> </p></div</div></div></body></html>