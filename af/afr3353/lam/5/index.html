<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/lam/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/lam">Lamentations</a> &gt <strong>Chapter 5</strong></div><p><span class="verse"><a name="1">1</a>Dink, HERE, aan wat oor ons gekom het, sien en aanskou ons smaad.</span> <span class="verse"><a name="2">2</a>Ons erfdeel het na vreemdes oorgegaan, ons huise na uitlanders.</span> <span class="verse"><a name="3">3</a>Ons het wese geword, sonder 'n vader, ons moeders is soos weduwees.</span> <span class="verse"><a name="4">4</a>Ons water drink ons vir geld, ons hout kom teen betaling in.</span> <span class="verse"><a name="5">5</a>Ons vervolgers is op ons nek; ons is afgemat sonder dat daar rus aan ons gegun word.</span> <span class="verse"><a name="6">6</a>Na Egipte het ons die hand uitgestrek, na Assur om met brood versadig te word.</span> <span class="verse"><a name="7">7</a>Ons vaders het gesondig; hulle is daar nie meer nie, en ons dra hulle ongeregtighede.</span> <span class="verse"><a name="8">8</a>Knegte heers oor ons, niemand ruk ons uit hulle hand weg nie.</span> <span class="verse"><a name="9">9</a>Met lewensgevaar bring ons ons brood in vanweë die swaard van die woestyn.</span> <span class="verse"><a name="10">10</a>Ons vel gloei soos 'n oond vanweë die gloed van die honger.</span> <span class="verse"><a name="11">11</a>Hulle het vroue in Sion onteer, jonkvroue in die stede van Juda.</span> <span class="verse"><a name="12">12</a>Vorste is deur hulle hand opgehang, die persoon van die grysaards nie geëer nie.</span> <span class="verse"><a name="13">13</a>Jongmanne dra die handmeul, en seuns struikel onder die drag hout.</span> <span class="verse"><a name="14">14</a>Die oudstes is nie meer in die poort nie, die jongmanne sonder hulle snarespel.</span> <span class="verse"><a name="15">15</a>Die vreugde van ons hart het opgehou, ons koordans het in treurigheid verander.</span> <span class="verse"><a name="16">16</a>Die kroon van ons hoof het geval; wee ons, dat ons gesondig het.</span> <span class="verse"><a name="17">17</a>Hierom het ons hart krank geword, hierom is ons oë verduister:</span> <span class="verse"><a name="18">18</a>ter wille van die berg Sion wat woes lê, waar die jakkalse op rondloop.</span> <span class="verse"><a name="19">19</a>U, HERE, sit vir ewig, u troon is van geslag tot geslag.</span> <span class="verse"><a name="20">20</a>Waarom sou U ons vir altyd vergeet, ons verlaat tot in lengte van dae?</span> <span class="verse"><a name="21">21</a>Bekeer ons tot U, HERE, dan sal ons ons bekeer; vernuwe ons dae soos in die voortyd.</span> <span class="verse"><a name="22">22</a>Of het U ons heeltemal verwerp, is u toorn teen ons alte groot?</span> </p></div</div></div></body></html>