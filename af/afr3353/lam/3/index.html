<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/lam/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/lam">Lamentations</a> &gt <strong>Chapter 3</strong></div><p><span class="verse"><a name="1">1</a>Alef. Ek is die man wat ellende gesien het deur die roede van sy grimmigheid.</span> <span class="verse"><a name="2">2</a>My het Hy gelei en laat wandel in duisternis sonder lig.</span> <span class="verse"><a name="3">3</a>Ja, altyd weer draai Hy die hele dag sy hand teen my.</span> <span class="verse"><a name="4">4</a>Bet. Hy het my vlees en my vel laat wegteer, my gebeente verbreek.</span> <span class="verse"><a name="5">5</a>Hy het my met 'n bouwerk omsingel van gif en moeite.</span> <span class="verse"><a name="6">6</a>Hy het my in donker plekke laat sit soos die wat lankal dood is.</span> <span class="verse"><a name="7">7</a>Gimel. Hy het my toegemuur, sodat ek nie kan uitkom nie, my koperboeie swaar gemaak.</span> <span class="verse"><a name="8">8</a>Al skreeu ek ook en al roep ek om hulp, Hy laat my gebed onverhoord.</span> <span class="verse"><a name="9">9</a>Hy het my weë toegemuur met gekapte klip, my paaie onbegaanbaar gemaak.</span> <span class="verse"><a name="10">10</a>Dalet. Hy is 'n beer wat my voorlê, 'n leeu in skuilplekke.</span> <span class="verse"><a name="11">11</a>Hy het my weë laat wegdraai en my verskeur, my tot 'n woesteny gemaak.</span> <span class="verse"><a name="12">12</a>Hy het sy boog gespan en my as 'n teiken vir die pyl opgestel.</span> <span class="verse"><a name="13">13</a>He. Hy het die pyle uit sy pylkoker in my niere laat ingaan.</span> <span class="verse"><a name="14">14</a>Ek het 'n belagging geword vir my hele volk, hulle spotlied die hele dag.</span> <span class="verse"><a name="15">15</a>Hy het my met bitter kruie versadig, my genoeg wilde-als laat drink.</span> <span class="verse"><a name="16">16</a>Wau. En Hy het my die tande op gruisklippertjies laat stukkend byt, my in die as neergedruk.</span> <span class="verse"><a name="17">17</a>En U het my siel van die vrede verstoot, ek het die goeie vergeet.</span> <span class="verse"><a name="18">18</a>Ja, ek het gesê: My roem het vergaan en my hoop op die HERE.</span> <span class="verse"><a name="19">19</a>Sajin. Dink aan my ellende en my omswerwing, aan die wilde-als en die gif.</span> <span class="verse"><a name="20">20</a>As my siel terdeë daaraan dink, buig hy hom neer in my.</span> <span class="verse"><a name="21">21</a>Dit sal ek ter harte neem, daarom sal ek hoop:</span> <span class="verse"><a name="22">22</a>Get. dit is die goedertierenhede van die HERE dat ons nie omgekom het nie, want sy barmhartighede het geen einde nie;</span> <span class="verse"><a name="23">23</a>hulle is elke môre nuut; u trou is groot.</span> <span class="verse"><a name="24">24</a>Die HERE is my deel, sê my siel, daarom sal ek op Hom hoop.</span> <span class="verse"><a name="25">25</a>Tet. Goed is die HERE vir die wat op Hom hoop, vir die siel wat Hom soek.</span> <span class="verse"><a name="26">26</a>Dit is goed om in stilheid te hoop op die hulp van die HERE.</span> <span class="verse"><a name="27">27</a>Dit is goed vir 'n man dat hy die juk in sy jeug dra.</span> <span class="verse"><a name="28">28</a>Jod. Laat hom eensaam sit en swyg, as Hy hom dit opgelê het.</span> <span class="verse"><a name="29">29</a>Laat hy sy mond in die stof steek -- miskien is daar hoop!</span> <span class="verse"><a name="30">30</a>Laat hy die wang gee vir die wat hom slaan, laat hy genoeg kry van smaad.</span> <span class="verse"><a name="31">31</a>Kaf. Want die Here sal nie vir ewig verstoot nie.</span> <span class="verse"><a name="32">32</a>Maar as Hy bedroef het, ontferm Hy Hom na die grootheid van sy goedertierenhede;</span> <span class="verse"><a name="33">33</a>want nie van harte verdruk of bedroef Hy die mensekinders nie.</span> <span class="verse"><a name="34">34</a>Lamed. Dat hulle al die gevangenes van die aarde onder hul voete vertrap,</span> <span class="verse"><a name="35">35</a>dat hulle die reg van 'n man verdraai voor die aangesig van die Allerhoogste,</span> <span class="verse"><a name="36">36</a>dat hulle 'n mens onregverdig behandel in sy regsaak -- het die HERE dit nie gesien nie?</span> <span class="verse"><a name="37">37</a>Mem. Wie spreek daar, en dit gebeur? Het die Here dit nie beveel nie?</span> <span class="verse"><a name="38">38</a>Gaan uit die mond van die Allerhoogste nie kwaad sowel as goed nie?</span> <span class="verse"><a name="39">39</a>Wat klaag 'n mens in sy lewe? Laat elkeen klaag oor sy sondes.</span> <span class="verse"><a name="40">40</a>Noen. Laat ons ons weë naspeur en deursoek en ons tot die HERE bekeer;</span> <span class="verse"><a name="41">41</a>laat ons ons hart saam met die hande ophef tot God in die hemel en sê:</span> <span class="verse"><a name="42">42</a>Ons het oortree en ons was wederstrewig -- U het nie vergewe nie.</span> <span class="verse"><a name="43">43</a>Samek. U het U in toorn gehul en ons agtervolg, U het gedood sonder verskoning.</span> <span class="verse"><a name="44">44</a>U het Uself in 'n wolk gehul, sodat daar geen gebed kon deurdring nie;</span> <span class="verse"><a name="45">45</a>U het ons 'n uitvaagsel en 'n wegwerpsel onder die volke gemaak.</span> <span class="verse"><a name="46">46</a>Pe. Al ons vyande het hulle mond teen ons oopgerek;</span> <span class="verse"><a name="47">47</a>skrik en kuil het ons deel geword, ondergang en verbreking.</span> <span class="verse"><a name="48">48</a>My oog loop af in waterstrome oor die verbreking van die dogter van my volk.</span> <span class="verse"><a name="49">49</a>Ajin. My oog vloei rusteloos weg sonder ophou,</span> <span class="verse"><a name="50">50</a>totdat die HERE uit die hemel neersien en aanskou.</span> <span class="verse"><a name="51">51</a>My oog gee my pyn oor al die dogters van my stad.</span> <span class="verse"><a name="52">52</a>Sade. Hulle het my soos 'n voël rondgejaag, die wat sonder oorsaak my vyande is;</span> <span class="verse"><a name="53">53</a>hulle het my lewe in 'n kuil tot niet gemaak en klippe op my gegooi.</span> <span class="verse"><a name="54">54</a>Water het oor my hoof gestroom, ek het gesê: Dit is klaar met my!</span> <span class="verse"><a name="55">55</a>Kof. Ek roep u Naam aan, HERE, uit die onderste kuil.</span> <span class="verse"><a name="56">56</a>U hoor my stem; verberg u oor nie vir my ontboeseming, vir my hulpgeroep nie.</span> <span class="verse"><a name="57">57</a>U kom nader die dag as ek U aanroep, U sê: Wees nie bevrees nie!</span> <span class="verse"><a name="58">58</a>Resj. U, Here, verdedig my regsaak, U verlos my lewe.</span> <span class="verse"><a name="59">59</a>U sien, HERE, my verdrukking; verskaf my tog reg.</span> <span class="verse"><a name="60">60</a>U sien al hulle wraaksug, al hulle planne teen my.</span> <span class="verse"><a name="61">61</a>Sjin. U hoor hulle smaadrede, HERE, al hulle planne teen my,</span> <span class="verse"><a name="62">62</a>die lippe van my teëstanders en hulle bedenksels die hele dag teen my.</span> <span class="verse"><a name="63">63</a>Aanskou tog hulle sit en hulle opstaan, ek is hulle spotlied.</span> <span class="verse"><a name="64">64</a>Tau. U sal hulle vergeld vir wat hulle gedoen het, HERE.</span> <span class="verse"><a name="65">65</a>U sal hulle gee verblinding van hart, u vervloeking oor hulle.</span> <span class="verse"><a name="66">66</a>U sal hulle in toorn vervolg en hulle verdelg van onder die hemel van die HERE uit.</span> </p></div</div></div></body></html>