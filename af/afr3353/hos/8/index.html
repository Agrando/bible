<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/hos/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/hos">Hosea</a> &gt <strong>Chapter 8</strong></div><p><span class="verse"><a name="1">1</a>Die basuin aan jou mond! Soos 'n arend skiet dit neer op die huis van die HERE! Omdat hulle my verbond oortree het en teen my wet gesondig het.</span> <span class="verse"><a name="2">2</a>My roep hulle toe: My God, ons, Israel, ken U.</span> <span class="verse"><a name="3">3</a>Israel het die goeie verwerp -- die vyand sal hom agtervolg!</span> <span class="verse"><a name="4">4</a>Hulle het konings aangestel, maar nie uit My nie; hulle het vorste gekies, maar sonder my wete; van hul silwer en goud het hulle vir hul afgode gemaak tot hulle verderf.</span> <span class="verse"><a name="5">5</a>Jou kalf, o Samar¡a, is afskuwelik; my toorn is teen hulle ontvlam. Hoe lank sal hulle tot reinheid onbekwaam wees?</span> <span class="verse"><a name="6">6</a>Want dit is ook uit Israel: 'n smid het dit gemaak, en dit is geen god nie; maar tot splinters sal dit word -- die kalf van Samar¡a.</span> <span class="verse"><a name="7">7</a>Want hulle saai wind, maar hulle sal storm maai; dit het geen halm nie; wat uitspruit, lewer geen meel op nie; selfs as dit iets oplewer, sou vreemdelinge dit verslind.</span> <span class="verse"><a name="8">8</a>Israel is verslind; alreeds is hulle onder die volke soos iets wat waardeloos is.</span> <span class="verse"><a name="9">9</a>Want hulle het opgetrek na Assur -- 'n wilde-esel wat eiesinnig rondloop, is Efraim! -- hulle het onwettige bondgenootskappe gewerf.</span> <span class="verse"><a name="10">10</a>Ook al werf hulle onder die volke, Ek sal hulle nou saamraap, en hulle sal begin minder word weens die laste deur die koning van die vorste opgelê.</span> <span class="verse"><a name="11">11</a>Want Efraim het die altare vermenigvuldig om te sondig -- die altare het vir hom tot sonde geword.</span> <span class="verse"><a name="12">12</a>Ek het hom tien duisende leringe van my wet voorgeskrywe, maar dit word as iets vreemds geag.</span> <span class="verse"><a name="13">13</a>Slagoffers, My aangebied, offer hulle -- vleis is dit, en hulle eet; die HERE het geen behae daarin nie. Nou sal Hy aan hulle ongeregtigheid dink en oor hulle sondes besoeking doen; hulle sal teruggaan na Egipte.</span> <span class="verse"><a name="14">14</a>Omdat Israel sy Maker vergeet en paleise gebou het, en Juda 'n menigte versterkte stede, daarom sal Ek 'n vuur in sy stede slinger wat sy paleise sal verteer.</span> </p></div</div></div></body></html>