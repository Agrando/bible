<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/jer/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/jer">Jeremiah</a> &gt <strong>Chapter 5</strong></div><p><span class="verse"><a name="1">1</a>Swerf rond in die strate van Jerusalem, en kyk tog en verneem en soek op sy pleine of julle iemand vind, of daar een is wat reg doen, wat waarheid soek -- dan sal Ek daaraan vergifnis skenk.</span> <span class="verse"><a name="2">2</a>En of hulle al sê: So waar as die HERE leef, sekerlik sweer hulle vals.</span> <span class="verse"><a name="3">3</a>o HERE, is u oë nie op opregtheid gerig nie? U het hulle geslaan, maar hulle het geen pyn gevoel nie, hulle tot niet gemaak, maar hulle het geweier om tugtiging aan te neem; hulle het hul aangesig harder gemaak as 'n rots, geweier om hulle te bekeer.</span> <span class="verse"><a name="4">4</a>Maar ek het gesê: Hulle is maar die geringes; hulle het dwaas gehandel, omdat hulle die weg van die HERE, die reg van hulle God, nie ken nie.</span> <span class="verse"><a name="5">5</a>Laat ek na die grotes gaan en met hulle spreek, want hulle ken die weg van die HERE, die reg van hulle God. Maar hulle het almal saam die juk verbreek, die stroppe stukkend geruk.</span> <span class="verse"><a name="6">6</a>Daarom maak 'n leeu uit die bos hulle dood, 'n wolf van die wildernisse verniel hulle; 'n luiperd loer by hulle stede; almal wat daaruit gaan, word verskeur; want hulle oortredinge is baie, hulle afkerighede geweldig.</span> <span class="verse"><a name="7">7</a>Waarom sou Ek jou vergewe? Jou kinders het My verlaat en gesweer by die wat geen god is nie. En toe Ek hulle versadig het, het hulle owerspel bedrywe en by hope versamel in die hoerhuis.</span> <span class="verse"><a name="8">8</a>Soos vet gevoerde hingste swerf hulle rond; hulle runnik elkeen na die vrou van sy naaste.</span> <span class="verse"><a name="9">9</a>Sou Ek hieroor geen besoeking doen nie? spreek die HERE. Of sou my siel hom nie wreek op 'n nasie soos hierdie een nie?</span> <span class="verse"><a name="10">10</a>Klim op sy mure en rig verwoesting aan, maar maak daar geen einde aan nie; neem weg sy ranke, want hulle behoort nie aan die HERE nie.</span> <span class="verse"><a name="11">11</a>Want die huis van Israel en die huis van Juda het baie troueloos teen My gehandel, spreek die HERE.</span> <span class="verse"><a name="12">12</a>Hulle het die HERE verloën en gesê: Dit is nie Hy nie; en geen onheil sal oor ons kom nie; ons sal geen swaard of hongersnood sien nie;</span> <span class="verse"><a name="13">13</a>en die profete sal wind word; ja, die Woord is nie by hulle nie; mag dit so met hulle gaan!</span> <span class="verse"><a name="14">14</a>Daarom, so sê die HERE, die God van die leërskare: Omdat julle hierdie woord spreek, kyk, Ek maak my woorde in jou mond 'n vuur en hierdie volk hout, en dit sal hulle verteer.</span> <span class="verse"><a name="15">15</a>Kyk, Ek bring oor julle 'n nasie van ver af, o huis van Israel, spreek die HERE; 'n eeue-oue nasie is dit, 'n nasie van ouds af, 'n nasie waarvan jy die taal nie ken en jy nie verstaan wat hulle praat nie.</span> <span class="verse"><a name="16">16</a>Hulle pylkoker is soos 'n geopende graf; hulle is almal helde.</span> <span class="verse"><a name="17">17</a>En hulle sal jou oes en jou brood opeet, hulle sal jou seuns en jou dogters opeet, hulle sal jou kleinvee en jou beeste opeet, hulle sal jou wingerdstok en jou vyeboom opeet, hulle sal jou versterkte stede waar jy op vertrou, met die swaard verwoes.</span> <span class="verse"><a name="18">18</a>Nogtans sal Ek ook in die dae, spreek die HERE, nie 'n einde aan julle maak nie.</span> <span class="verse"><a name="19">19</a>En as julle sê: Waarvoor het die HERE onse God ons al hierdie dinge aangedoen? antwoord hulle dan: Soos julle My verlaat het en vreemde gode in julle land gedien het, so sal julle vreemdes dien in 'n land wat julle s'n nie is nie.</span> <span class="verse"><a name="20">20</a>Verkondig dit in die huis van Jakob, en laat dit hoor in Juda en sê:</span> <span class="verse"><a name="21">21</a>Hoor dit tog, o dwase en verstandelose volk, wat oë het, maar nie sien nie; wat ore het, maar nie hoor nie!</span> <span class="verse"><a name="22">22</a>Sou julle vir My nie bevrees wees nie, spreek die HERE, of voor my aangesig nie bewe nie, wat die sand gestel het as grens vir die see, 'n ewige beperking waaroor hy nie sal gaan nie? Al rol sy golwe, hulle is onmagtig; al bruis hulle, hulle sal daaroor nie gaan nie.</span> <span class="verse"><a name="23">23</a>Maar hierdie volk het 'n oproerige en wederstrewige hart, hulle het afgewyk en weggegaan;</span> <span class="verse"><a name="24">24</a>en hulle het nie in hul hart gesê nie: Laat ons tog die HERE onse God vrees, wat reën gee, vroeë reëns en laat reëns op hulle tyd, wat vir ons die vasgestelde weke van die oes in stand hou.</span> <span class="verse"><a name="25">25</a>Julle ongeregtighede het hierdie dinge afgeweer, en julle sondes het die goeie van julle teruggehou.</span> <span class="verse"><a name="26">26</a>Want onder my volk word goddelose gevind; hulle loer soos voëlvangers buk, hulle het 'n val gestel, hulle vang mense.</span> <span class="verse"><a name="27">27</a>Soos 'n hok vol voëls, so is hulle huise vol bedrog; daarom het hulle groot en ryk geword.</span> <span class="verse"><a name="28">28</a>Hulle het vet, hulle het glad geword; selfs gaan hulle oor die maat van boosheid heen. Reg verskaf hulle nie, selfs die reg van die wees nie, dat hulle voorspoed kan hê; ook handhaaf hulle die reg van die behoeftiges nie.</span> <span class="verse"><a name="29">29</a>Sou Ek hieroor geen besoeking doen nie? spreek die HERE. Of sou my siel hom nie wreek op 'n nasie soos hierdie een nie?</span> <span class="verse"><a name="30">30</a>'n Ontsettende en afskuwelike ding het in die land gebeur:</span> <span class="verse"><a name="31">31</a>die profete profeteer vals, en aan hulle sy oefen die priesters mag uit, en my volk wil dit graag so hê. Maar wat sal julle doen aan die einde daarvan?</span> </p></div</div></div></body></html>