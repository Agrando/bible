<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/judg/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/judg">Judges</a> &gt <strong>Chapter 5</strong></div><p><span class="verse"><a name="1">1</a>Op die dag het Debora en Barak, die seun van Abinoam, gesing en gesê:</span> <span class="verse"><a name="2">2</a>Omdat aanvoerders aangevoer het in Israel, omdat die volk hom gewillig getoon het -- prys die HERE!</span> <span class="verse"><a name="3">3</a>Hoor, o konings! Luister, o vorste! Ek, tot eer van die HERE wil ek sing, tot eer van die HERE, die God van Israel, wil ek psalmsing.</span> <span class="verse"><a name="4">4</a>HERE, toe U uitgetrek het uit Se‹r, toe U voortgestap het uit die veld van Edom, het die aarde gebeef, ook het die hemel gedrup, ook het die wolke water gedrup.</span> <span class="verse"><a name="5">5</a>Berge het gewankel voor die aangesig van die HERE uit, hierdie Sinai voor die aangesig van die HERE, die God van Israel.</span> <span class="verse"><a name="6">6</a>In die dae van Samgar, die seun van Anat, in die dae van Jael, was die paaie verlate, en die reisigers het langs sypaaie gegaan.</span> <span class="verse"><a name="7">7</a>Leiers het ontbreek in Israel, ontbreek; totdat ek, Debora, opgestaan het, ek, 'n moeder in Israel, opgestaan het.</span> <span class="verse"><a name="8">8</a>Kies hulle nuwe gode, dan is daar oorlog in die poorte; was daar skild of spies te sien onder veertig duisend in Israel?</span> <span class="verse"><a name="9">9</a>My hart is vir die aanvoerders van Israel wat hulle gewillig betoon het onder die volk -- prys die HERE!</span> <span class="verse"><a name="10">10</a>Julle wat op wit eselinne ry, wat op tapyte sit, wandelaars langs die paaie, dink na!</span> <span class="verse"><a name="11">11</a>Vanweë die stem van die boogskutters tussen die drinkplekke, besing hulle daar die regverdige dade van die HERE, die regverdige dade van sy leiding in Israel. Toe het die volk van die HERE afgetrek na die poorte toe.</span> <span class="verse"><a name="12">12</a>Word wakker, word wakker, Debora! Word wakker, word wakker, hef 'n lied aan! Staan op, Barak! en voer jou gevangenes weg, seun van Abinoam!</span> <span class="verse"><a name="13">13</a>Toe het die oorblyfsel van die vername manne van die volk afgetrek, toe het die HERE vir my afgetrek onder die helde.</span> <span class="verse"><a name="14">14</a>Uit Efraim, die wat hulle wortel in Amalek het; Benjamin, agter jou aan onder jou manskappe; uit Magir trek die aanvoerders af, en uit S,bulon die wat met die werwerstaf uittrek;</span> <span class="verse"><a name="15">15</a>en vorste in Issaskar met Debora saam; en Issaskar soos Barak: in die dal storm hulle op sy voetspore. In die afdelings van Ruben was die voornemens van die hart groot.</span> <span class="verse"><a name="16">16</a>Waarom het jy tussen die veekrale bly sit en luister na die fluitspel by die troppe vee? In die afdelings van Ruben was die voornemens van die hart groot.</span> <span class="verse"><a name="17">17</a>G¡lead het rustig oorkant die Jordaan gebly; en Dan, waarom vertoef hy by die skepe? Aser het bly sit aan die seekus en aan sy baaie rustig gebly.</span> <span class="verse"><a name="18">18</a>S,bulon is 'n volk wat sy siel gering ag tot die dood toe; ook N ftali op die hoogvlaktes.</span> <span class="verse"><a name="19">19</a>Konings het gekom, geveg; toe het die konings van Kana„n geveg by T änag, by die waters van Meg¡ddo -- geen stuk silwer het hulle geneem nie.</span> <span class="verse"><a name="20">20</a>Uit die hemel het die sterre geveg, uit hulle bane het hulle teen S¡sera geveg;</span> <span class="verse"><a name="21">21</a>die spruit Kison het hulle afgedrywe, die spruit van ontmoeting, die spruit Kison! Tree op, my siel, met mag!</span> <span class="verse"><a name="22">22</a>Toe het die perdepote geklap van die gejaag, die gejaag van hulle geweldiges.</span> <span class="verse"><a name="23">23</a>Vloek Meros, sê die Engel van die HERE; ja, vervloek sy inwoners, omdat hulle die HERE nie tot hulp gekom het nie, die HERE tot hulp onder die helde.</span> <span class="verse"><a name="24">24</a>Mag bo die vroue geseënd wees Jael, die vrou van Heber, die Keniet; geseënd wees bo die vroue in die tent!</span> <span class="verse"><a name="25">25</a>Water het hy gevra, melk het sy gegee, in 'n sierlike skottel het sy dikmelk gebring.</span> <span class="verse"><a name="26">26</a>Haar hand steek sy uit na die tentpen en haar regterhand na die werksman se hamer; en sy hamer S¡sera, verpletter sy kop en verbrysel en deurboor die slaap van sy hoof.</span> <span class="verse"><a name="27">27</a>Tussen haar voete sak hy inmekaar, val, lê daar! Tussen haar voete sak hy inmekaar, val; waar hy inmekaarsak, daar lê hy -- morsdood.</span> <span class="verse"><a name="28">28</a>Deur die venster kyk die moeder van S¡sera uit, en sy roep deur die venstertralie: Waarom vertoef sy wa om te kom? Waarom versuim die passe van sy wa-span?</span> <span class="verse"><a name="29">29</a>Die skranderste van haar vorstinne antwoord haar, ja, sy self antwoord op haar woorde:</span> <span class="verse"><a name="30">30</a>Hulle het seker buit gevind en verdeel dit: een slavin, twee slavinne vir elke man; 'n buit van bont klere vir S¡sera, 'n buit van bont klere, veelkleurige; 'n bont doek, twee veelkleuriges as buit vir my hals.</span> <span class="verse"><a name="31">31</a>So moet al u vyande, HERE, omkom! Maar die wat Hom liefhet, is soos die opgang van die son in sy krag. En die land het veertig jaar lank gerus.</span> </p></div</div></div></body></html>