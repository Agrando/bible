<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/judg/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/judg">Judges</a> &gt <strong>Chapter 2</strong></div><p><span class="verse"><a name="1">1</a>Toe trek die Engel van die HERE van Gilgal op na Bogim en sê: Ek het julle uit Egipte laat optrek en julle gebring in die land wat Ek julle vaders met 'n eed beloof het, en gesê: Ek sal my verbond met julle in ewigheid nie verbreek nie;</span> <span class="verse"><a name="2">2</a>maar julle mag geen verbond met die inwoners van hierdie land maak nie; hulle altare moet julle omgooi. Maar julle het nie na my stem geluister nie. Wat het julle nou gedoen?</span> <span class="verse"><a name="3">3</a>So sê Ek dan ook: Ek sal hulle nie voor julle uit verdrywe nie, sodat hulle vyande vir julle sal wees, en hulle gode 'n strik vir julle.</span> <span class="verse"><a name="4">4</a>En terwyl die Engel van die HERE met hierdie woorde al die kinders van Israel toespreek, het die volk hulle stem verhef en geween;</span> <span class="verse"><a name="5">5</a>en hulle het die plek Bogim genoem en daar aan die HERE geoffer.</span> <span class="verse"><a name="6">6</a>Daarna het Josua die volk laat gaan, en die kinders van Israel het elkeen na sy erfdeel getrek om die land in besit te neem.</span> <span class="verse"><a name="7">7</a>En die volk het die HERE gedien al die dae van Josua en al die dae van die oudstes wat n  Josua nog in die lewe was, en al die groot werke van die HERE gesien het wat Hy vir Israel gedoen het.</span> <span class="verse"><a name="8">8</a>Maar Josua, die seun van Nun, die kneg van die HERE, het gesterwe, honderd en tien jaar oud;</span> <span class="verse"><a name="9">9</a>en hulle het hom begrawe op die gebied van sy erfdeel in Timnat-Heres, op die gebergte van Efraim, noord van die berg Ga„s.</span> <span class="verse"><a name="10">10</a>En toe ook daardie hele geslag by hulle vaders versamel is, staan daar 'n ander geslag n  hulle op wat die HERE en ook die werk wat Hy vir Israel gedoen het, nie geken het nie.</span> <span class="verse"><a name="11">11</a>En die kinders van Israel het gedoen wat verkeerd was in die oë van die HERE: hulle het die Baäls gedien</span> <span class="verse"><a name="12">12</a>en die HERE, die God van hulle vaders, verlaat wat hulle uit Egipteland uitgelei het, en hulle het agter ander gode aan geloop, van die gode van die volke wat rondom hulle was, en hulle daarvoor neergebuig en die HERE geterg.</span> <span class="verse"><a name="13">13</a>Maar toe hulle die HERE verlaat en die Ba„l en die Astartes dien,</span> <span class="verse"><a name="14">14</a>het die toorn van die HERE teen Israel ontvlam, en Hy het hulle oorgegee in die hand van rowers wat hulle beroof het; en Hy het hulle verkoop in die hand van hulle vyande rondom, sodat hulle nie meer kon standhou voor hulle vyande nie.</span> <span class="verse"><a name="15">15</a>Waarheen hulle ook al uittrek, was die hand van die HERE teen hulle ten kwade, soos die HERE gespreek en soos die HERE vir hulle gesweer het. Maar wanneer hulle dan in groot benoudheid raak,</span> <span class="verse"><a name="16">16</a>verwek die HERE rigters wat hulle verlos uit die hand van hulle berowers.</span> <span class="verse"><a name="17">17</a>Na hulle rigters het hulle egter ook nie geluister nie, maar agter ander gode aan gehoereer en hulle daarvoor neergebuig; gou het hulle afgewyk van die weg wat hulle vaders bewandel het in gehoorsaamheid aan die gebooie van die HERE: so het hulle nie gedoen nie.</span> <span class="verse"><a name="18">18</a>En wanneer die HERE vir hulle rigters verwek, was die HERE met die rigter om hulle te verlos uit die hand van hul vyande al die dae van die rigter, omdat die HERE medelyde gehad het vanweë hulle gekerm oor hulle verdrukkers en hulle verdringers.</span> <span class="verse"><a name="19">19</a>Maar wanneer die rigter dood was, het hulle nog erger as hulle vaders gehandel deur agter ander gode aan te loop, om hulle te dien en hulle daarvoor neer te buig: hulle het niks laat vaar van hulle handelinge en van hulle hardnekkige wandel nie.</span> <span class="verse"><a name="20">20</a>Daarom het die toorn van die HERE teen Israel ontvlam, en Hy het gesê: Omdat hierdie nasie my verbond wat Ek hulle vaders beveel het, oortree en na my stem nie luister nie,</span> <span class="verse"><a name="21">21</a>sal Ek ook verder geeneen van die nasies wat Josua by sy dood laat oorbly het, voor hulle uit verdrywe nie --</span> <span class="verse"><a name="22">22</a>om Israel deur hulle op die proef te stel, of hulle die weg van die HERE sal hou deur daarin te wandel soos hulle vaders dit gehou het, of nie.</span> <span class="verse"><a name="23">23</a>Daarom het die HERE daardie nasies laat oorbly sonder om hulle dadelik te verdrywe, en hulle nie in die hand van Josua gegee nie.</span> </p></div</div></div></body></html>