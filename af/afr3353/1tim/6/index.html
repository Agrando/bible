<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/1tim/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/1tim">1 Timothy</a> &gt <strong>Chapter 6</strong></div><p><span class="verse"><a name="1">1</a>Almal wat diensknegte is onder 'n juk, moet hulle eie here alle eer waardig ag, sodat die Naam van God en die leer nie belaster mag word nie.</span> <span class="verse"><a name="2">2</a>En die wat gelowige here het, moet hulle nie verag omdat hulle broeders is nie, maar moet hulle des te meer dien, omdat hulle wat die weldade ontvang, gelowiges en geliefdes is. Leer hierdie dinge en wek daartoe op.</span> <span class="verse"><a name="3">3</a>As iemand iets anders leer en nie instem met die gesonde woorde van onse Here Jesus Christus en met die leer wat volgens die godsaligheid is nie,</span> <span class="verse"><a name="4">4</a>die is verwaand en verstaan niks nie, maar het 'n sieklike sug na twisvrae en woordestryd waaruit ontstaan afguns, twis, lasteringe, bose agterdog,</span> <span class="verse"><a name="5">5</a>nuttelose stryery van mense wat verdorwe in hulle verstand en van die waarheid beroof is en dink dat die godsaligheid winsgewend is. Onttrek jou aan sulke mense.</span> <span class="verse"><a name="6">6</a>Maar die godsaligheid saam met vergenoegdheid is 'n groot wins.</span> <span class="verse"><a name="7">7</a>Want ons het niks in die wêreld ingebring nie; dit is duidelik dat ons ook niks daaruit kan wegdra nie.</span> <span class="verse"><a name="8">8</a>Maar as ons voedsel en klere het, moet ons daarmee vergenoeg wees.</span> <span class="verse"><a name="9">9</a>Maar die wat ryk wil word, val in versoeking en strikke en baie dwase en skadelike begeerlikhede wat die mense laat wegsink in verderf en ondergang.</span> <span class="verse"><a name="10">10</a>Want die geldgierigheid is 'n wortel van alle euwels; en omdat sommige dit begeer, het hulle afgedwaal van die geloof en hulleself met baie smarte deurboor.</span> <span class="verse"><a name="11">11</a>Maar jy, man van God, vlug van hierdie dinge weg, en jaag n  die geregtigheid, godsaligheid, geloof, liefde, lydsaamheid, sagmoedigheid.</span> <span class="verse"><a name="12">12</a>Stry die goeie stryd van die geloof, gryp na die ewige lewe, waartoe jy ook geroep is en die goeie belydenis voor baie getuies afgelê het.</span> <span class="verse"><a name="13">13</a>Ek gebied jou voor die aangesig van God wat aan alle dinge die lewe gee, en van Christus Jesus wat voor Pontius Pilatus die goeie belydenis betuig het,</span> <span class="verse"><a name="14">14</a>dat jy die gebod onbevlek, onberispelik bewaar tot by die verskyning van onse Here Jesus Christus</span> <span class="verse"><a name="15">15</a>wat op sy eie tyd vertoon sal word deur die salige en enigste Heerser, die Koning van die konings en Here van die here,</span> <span class="verse"><a name="16">16</a>wat alleen onsterflikheid besit en 'n ontoeganklike lig bewoon, wat geen mens gesien het of kan sien nie, aan wie toekom eer en ewige krag. Amen.</span> <span class="verse"><a name="17">17</a>Beveel die rykes in die teenwoordige wêreld om nie hoogmoedig te wees nie en ook nie hulle hoop te stel op die onsekerheid van die rykdom nie, maar op die lewende God wat ons alles ryklik verleen om te geniet;</span> <span class="verse"><a name="18">18</a>dat hulle goed moet doen en ryk wees in goeie werke, vrygewig, mededeelsaam,</span> <span class="verse"><a name="19">19</a>en vir hulle 'n skat weglê, 'n goeie fondament vir die toekoms, sodat hulle die ewige lewe kan verwerf.</span> <span class="verse"><a name="20">20</a>o TimotheÂs, bewaar jou pand en vermy die onheilige, onsinnige praatjies en teëwerpinge van die valslik sogenaamde kennis,</span> <span class="verse"><a name="21">21</a>waarvan sommige belydenis gedoen het en, wat die geloof betref, op 'n dwaalweg geraak het. Mag die genade met jou wees! Amen.</span> </p></div</div></div></body></html>