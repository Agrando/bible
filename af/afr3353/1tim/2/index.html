<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/1tim/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/1tim">1 Timothy</a> &gt <strong>Chapter 2</strong></div><p><span class="verse"><a name="1">1</a>In die eerste plek vermaan ek dan dat smekinge, gebede, voorbedes, danksegginge gedoen moet word vir alle mense;</span> <span class="verse"><a name="2">2</a>vir konings en almal wat hooggeplaas is, sodat ons 'n rustige en stil lewe kan lei in alle godsvrug en waardigheid.</span> <span class="verse"><a name="3">3</a>Want dit is goed en aangenaam voor God, ons Verlosser,</span> <span class="verse"><a name="4">4</a>wat wil hê dat alle mense gered word en tot kennis van die waarheid kom.</span> <span class="verse"><a name="5">5</a>Want daar is een God en een Middelaar tussen God en die mense, die mens Christus Jesus,</span> <span class="verse"><a name="6">6</a>wat Homself gegee het as 'n losprys vir almal, as die getuienis op die regte tyd,</span> <span class="verse"><a name="7">7</a>waartoe ek aangestel is as 'n prediker en apostel -- ek sê die waarheid in Christus, ek lieg nie -- 'n leraar van die heidene in geloof en waarheid.</span> <span class="verse"><a name="8">8</a>Ek wil dan hê dat die manne op elke plek moet bid en heilige hande ophef sonder toorn en twis.</span> <span class="verse"><a name="9">9</a>So ook moet die vroue hulle versier met behoorlike kleding, gepaard met beskeidenheid en ingetoënheid, nie met vlegsels of goud of pêrels of kosbare klere nie,</span> <span class="verse"><a name="10">10</a>maar, soos dit vroue betaam wat die godsvrug bely, met goeie werke.</span> <span class="verse"><a name="11">11</a>Die vrou moet haar in stilte laat leer in alle onderdanigheid.</span> <span class="verse"><a name="12">12</a>Ek laat die vrou egter nie toe om onderrig te gee of oor die man te heers nie, maar sy moet haar stil hou.</span> <span class="verse"><a name="13">13</a>Want Adam is eerste gemaak, daarna Eva.</span> <span class="verse"><a name="14">14</a>En Adam is nie verlei nie, maar die vrou het haar laat verlei en het in oortreding gekom.</span> <span class="verse"><a name="15">15</a>Maar sy sal gered word deur kinders te baar, as hulle bly in geloof en liefde en heiligmaking, met ingetoënheid.</span> </p></div</div></div></body></html>