<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/1tim/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/1tim">1 Timothy</a> &gt <strong>Chapter 5</strong></div><p><span class="verse"><a name="1">1</a>'n Bejaarde man moet jy nie hard bestraf nie, maar vermaan hom soos 'n vader, jongeres soos broers,</span> <span class="verse"><a name="2">2</a>bejaarde vroue soos moeders, jongeres soos susters in alle reinheid.</span> <span class="verse"><a name="3">3</a>Eer die weduwees wat waarlik weduwees is.</span> <span class="verse"><a name="4">4</a>Maar as 'n weduwee kinders of kleinkinders het, laat hulle eers leer om teenoor hulle eie huis eerbied te betoon en vergelding te doen aan hulle ouers; want dit is goed en aangenaam voor God.</span> <span class="verse"><a name="5">5</a>En sy wat waarlik weduwee is en alleen gelaat is, hoop op God en bly in smekinge en gebede nag en dag.</span> <span class="verse"><a name="6">6</a>Maar sy wat losbandig is, is lewendig dood.</span> <span class="verse"><a name="7">7</a>Beveel ook hierdie dinge, sodat hulle onberispelik kan wees.</span> <span class="verse"><a name="8">8</a>Maar iemand wat vir sy eie mense, en veral sy huisgenote, nie sorg nie, het die geloof verloën en is slegter as 'n ongelowige.</span> <span class="verse"><a name="9">9</a>Laat 'n weduwee gekies word, nie minder as sestig jaar oud nie, wat die vrou van een man gewees het</span> <span class="verse"><a name="10">10</a>en getuienis het van goeie werke, as sy kinders grootgemaak het, gasvry gewees het, die voete van die heiliges gewas het, verdruktes gehelp en elke goeie werk nagestreef het.</span> <span class="verse"><a name="11">11</a>Maar jy moet die jong weduwees afwys; want wanneer hulle tot oneer van Christus wellustig word, wil hulle trou</span> <span class="verse"><a name="12">12</a>en kom onder 'n oordeel, omdat hulle hul eerste geloof verwerp het.</span> <span class="verse"><a name="13">13</a>En tegelykertyd leer hulle ook om ledig by die huise rond te gaan; en nie alleen is hulle ledig nie, maar ook praatsiek en bemoeisiek, want hulle praat wat nie behoorlik is nie.</span> <span class="verse"><a name="14">14</a>Ek wil dan hê dat die jong weduwees moet trou, kinders baar, hulle huise regeer en die teëparty geen aanleiding gee om kwaad te spreek nie.</span> <span class="verse"><a name="15">15</a>Want sommige het al afgewyk agter die Satan aan.</span> <span class="verse"><a name="16">16</a>As 'n gelowige man of 'n gelowige vrou weduwees by hulle het, moet die aan hulle hulp verleen; en laat die gemeente nie beswaar word nie, sodat dit die wat waarlik weduwees is, kan help.</span> <span class="verse"><a name="17">17</a>Laat die ouderlinge wat goed regeer, dubbele eer waardig geag word, veral die wat arbei in woord en leer.</span> <span class="verse"><a name="18">18</a>Want die Skrif sê: Jy mag 'n os wat graan dors, nie muilband nie; en: Die arbeider is sy loon werd.</span> <span class="verse"><a name="19">19</a>Moenie 'n beskuldiging teen 'n ouderling aanneem nie, behalwe op die getuienis van twee of drie.</span> <span class="verse"><a name="20">20</a>Bestraf die wat sondig, in die teenwoordigheid van almal, sodat ook die ander kan vrees.</span> <span class="verse"><a name="21">21</a>Ek besweer jou voor God en die Here Jesus Christus en die uitverkore engele dat jy hierdie dinge sonder vooroordeel in ag neem en niks uit partydigheid doen nie.</span> <span class="verse"><a name="22">22</a>Moenie haastig iemand die hande oplê nie, en moet ook nie met die sondes van ander gemeenskap hê nie. Hou jou rein.</span> <span class="verse"><a name="23">23</a>Moenie langer water alleen drink nie, maar gebruik 'n bietjie wyn ter wille van jou maag en jou herhaalde ongesteldhede.</span> <span class="verse"><a name="24">24</a>Die sondes van sommige mense is baie duidelik en gaan voor hulle uit tot die oordeel, maar volg ander eers agterna.</span> <span class="verse"><a name="25">25</a>Net so is ook die goeie werke baie duidelik, en ook die wat anders is, kan nie weggesteek word nie.</span> </p></div</div></div></body></html>