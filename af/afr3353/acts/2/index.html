<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/acts/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/acts">Acts</a> &gt <strong>Chapter 2</strong></div><p><span class="verse"><a name="1">1</a>En toe die dag van die pinksterfees aangebreek het, was hulle almal eendragtig bymekaar.</span> <span class="verse"><a name="2">2</a>En daar kom skielik uit die hemel 'n geluid soos van 'n geweldige rukwind, en dit het die hele huis gevul waar hulle gesit het.</span> <span class="verse"><a name="3">3</a>Toe is deur hulle tonge gesien soos van vuur, wat hulleself verdeel en op elkeen van hulle gaan sit.</span> <span class="verse"><a name="4">4</a>En hulle is almal vervul met die Heilige Gees en het begin spreek in ander tale, soos die Gees aan hulle gegee het om uit te spreek.</span> <span class="verse"><a name="5">5</a>En daar het in Jerusalem Jode gewoon, godsdienstige manne, uit elke nasie wat onder die hemel is.</span> <span class="verse"><a name="6">6</a>En toe hierdie geluid kom, het die menigte saamgestroom en was in die war, want elkeen het gehoor hoe hulle in sy eie taal spreek;</span> <span class="verse"><a name="7">7</a>en hulle was almal verbaas en verwonderd en sê vir mekaar: Is almal wat daar spreek, dan nie Galileërs nie?</span> <span class="verse"><a name="8">8</a>En hoe hoor ons hulle, elkeen in ons eie taal waarin ons gebore is?</span> <span class="verse"><a name="9">9</a>Parthers en Meders en Elamiete en die inwoners van Mesopot mië, Judia en Kappadocië, Pontus en Asië,</span> <span class="verse"><a name="10">10</a>Frigië en Pamf¡lië, Egipte en die streke van L¡bië by Cir,ne, en Romeine wat hier vertoef, Jode en Jodegenote,</span> <span class="verse"><a name="11">11</a>Kretense en Arabiere -- ons hoor hulle in ons eie taal oor die groot dade van God spreek.</span> <span class="verse"><a name="12">12</a>En hulle was almal verbaas en radeloos en sê die een vir die ander: Wat kan dit tog wees?</span> <span class="verse"><a name="13">13</a>Maar ander het gespot en gesê: Hulle is vol soetwyn.</span> <span class="verse"><a name="14">14</a>Maar Petrus het opgestaan met die elf en sy stem verhef en hulle toegespreek: Joodse manne en almal wat in Jerusalem woon, dit moet julle weet, en luister na my woorde.</span> <span class="verse"><a name="15">15</a>Hierdie mense is tog nie dronk soos julle dink nie, want dit is nog maar die derde uur in die môre .</span> <span class="verse"><a name="16">16</a>Maar dit is wat deur die profeet Joël gespreek is:</span> <span class="verse"><a name="17">17</a>En in die laaste dae, spreek God, sal Ek van my Gees uitstort op alle vlees, en julle seuns en julle dogters sal profeteer, en julle jongelinge sal gesigte sien, en julle ou mense sal drome droom.</span> <span class="verse"><a name="18">18</a>En ook op my diensknegte en diensmaagde sal Ek in die dae van my Gees uitstort, en hulle sal profeteer.</span> <span class="verse"><a name="19">19</a>En Ek sal wonders gee bo in die hemel en tekens onder op die aarde, bloed en vuur en rookdamp.</span> <span class="verse"><a name="20">20</a>Die son sal verander in duisternis en die maan in bloed voordat die groot en deurlugtige dag van die Here kom.</span> <span class="verse"><a name="21">21</a>En elkeen wat die Naam van die Here aanroep, sal gered word.</span> <span class="verse"><a name="22">22</a>Israeliete, luister na hierdie woorde! Jesus, die Nasar,ner, 'n man deur God vir julle aangewys met kragte en wonders en tekens wat God deur Hom onder julle gedoen het, soos julle ook self weet --</span> <span class="verse"><a name="23">23</a>Hom, wat deur die bepaalde raad en voorkennis van God oorgelewer is, het julle deur die hande van goddelose manne geneem en gekruisig en omgebring;</span> <span class="verse"><a name="24">24</a>Hom het God opgewek, nadat Hy die smarte van die dood ontbind het, omdat dit onmoontlik was dat Hy daardeur vasgehou sou word.</span> <span class="verse"><a name="25">25</a>Want Dawid sê van Hom: Ek het die Here altyddeur voor My gesien, want Hy is aan my regterhand, dat Ek nie sou wankel nie.</span> <span class="verse"><a name="26">26</a>Daarom is my hart bly en my tong juig, ja, ook sal my vlees nog rus in hoop.</span> <span class="verse"><a name="27">27</a>Want U sal my siel nie aan die doderyk oorlaat of u Heilige oorgee om verderwing te sien nie.</span> <span class="verse"><a name="28">28</a>U het My die weë van die lewe bekend gemaak, U sal My vervul met vreugde by u aangesig.</span> <span class="verse"><a name="29">29</a>Broeders, ek kan vry-uit met julle spreek oor die aartsvader Dawid, dat hy gesterf het en ook begrawe is, en sy graf is by ons tot vandag toe.</span> <span class="verse"><a name="30">30</a>Omdat hy dan 'n profeet was en geweet het dat God vir hom met 'n eed gesweer het dat hy uit die vrug van sy lendene, wat die vlees betref, die Christus sou verwek om op sy troon te sit,</span> <span class="verse"><a name="31">31</a>het hy, omdat hy dit vooruit gesien het, gespreek van die opstanding van Christus, dat sy siel nie in die doderyk verlaat is en sy vlees ook nie verderwing gesien het nie.</span> <span class="verse"><a name="32">32</a>Hierdie Jesus het God opgewek, waarvan ons almal getuies is.</span> <span class="verse"><a name="33">33</a>Nadat Hy dan deur die regterhand van God verhoog is en van die Vader die belofte van die Heilige Gees ontvang het, het Hy d¡t uitgestort, wat julle nou sien en hoor.</span> <span class="verse"><a name="34">34</a>Want Dawid het nie in die hemele opgevaar nie, maar hy self sê: Die Here het gespreek tot my Here: Sit aan my regterhand</span> <span class="verse"><a name="35">35</a>totdat Ek u vyande gemaak het 'n voetbank van u voete.</span> <span class="verse"><a name="36">36</a>Laat dan die hele huis van Israel sekerlik weet dat God Hom Here en Christus gemaak het, hierdie Jesus wat julle gekruisig het.</span> <span class="verse"><a name="37">37</a>Toe hulle dit hoor, is hulle diep in die hart getref en het vir Petrus en die ander apostels gesê: Wat moet ons doen, broeders?</span> <span class="verse"><a name="38">38</a>En Petrus sê vir hulle: Bekeer julle, en laat elkeen van julle gedoop word in die Naam van Jesus Christus tot vergewing van sondes, en julle sal die gawe van die Heilige Gees ontvang.</span> <span class="verse"><a name="39">39</a>Want die belofte kom julle toe en julle kinders en almal wat daar ver is, die wat die Here onse God na Hom sal roep.</span> <span class="verse"><a name="40">40</a>En met baie ander woorde het hy hulle besweer en vermaan en gesê: Laat julle red uit hierdie verkeerde geslag.</span> <span class="verse"><a name="41">41</a>Die wat toe sy woord met blydskap aangeneem het, is gedoop; en daar is op die dag omtrent drie duisend siele toegebring.</span> <span class="verse"><a name="42">42</a>En hulle het volhard in die leer van die apostels en in die gemeenskap en in die breking van die brood en in die gebede.</span> <span class="verse"><a name="43">43</a>En vrees het op elkeen gekom, en baie wonders en tekens het deur die apostels plaasgevind.</span> <span class="verse"><a name="44">44</a>En almal wat gelowig geword het, was bymekaar, en het alles gemeenskaplik besit.</span> <span class="verse"><a name="45">45</a>En hulle eiendomme en besittings het hulle verkoop en die opbrings onder almal verdeel, volgens wat elkeen nodig gehad het.</span> <span class="verse"><a name="46">46</a>En dag vir dag het hulle eendragtig volhard in die tempel en van huis tot huis brood gebreek en hulle voedsel met blydskap en eenvoudigheid van hart geniet,</span> <span class="verse"><a name="47">47</a>terwyl hulle God geprys het en in guns was by die hele volk. En die Here het daagliks by die gemeente gevoeg die wat gered is.</span> </p></div</div></div></body></html>