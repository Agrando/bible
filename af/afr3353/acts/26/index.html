<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/acts/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/acts">Acts</a> &gt <strong>Chapter 26</strong></div><p><span class="verse"><a name="1">1</a>En Agr¡ppa sê vir Paulus: Dit is jou vergun om vir jouself te spreek. Toe steek Paulus sy hand uit en verdedig homself:</span> <span class="verse"><a name="2">2</a>Ek ag my gelukkig, koning Agr¡ppa, dat ek my voor u vandag gaan verdedig in verband met alles waarvan ek deur die Jode beskuldig word,</span> <span class="verse"><a name="3">3</a>veral omdat u bekend is met al die sedes en vraagstukke onder die Jode. Daarom versoek ek u om my geduldig aan te hoor.</span> <span class="verse"><a name="4">4</a>My lewe dan van my jeug af, wat van die begin af deurgebring is onder my nasie in Jerusalem, ken al die Jode,</span> <span class="verse"><a name="5">5</a>omdat hulle my van die tyd af geken het, as hulle dit wil betuig, hoe ek volgens die strengste party van ons godsdiens as Fariseër geleef het.</span> <span class="verse"><a name="6">6</a>En nou staan ek tereg oor die hoop op die belofte wat aan die vaders deur God gedoen is,</span> <span class="verse"><a name="7">7</a>waartoe ons twaalf stamme wat God aanhoudend dag en nag dien, hoop om te kom; oor hierdie hoop, koning Agr¡ppa, word ek deur die Jode beskuldig.</span> <span class="verse"><a name="8">8</a>Wat? Word dit by u as ongelooflik beskou dat God die dode opwek?</span> <span class="verse"><a name="9">9</a>Wat my betref, ek het gemeen dat ek baie vyandige dinge teen die Naam van Jesus die Nasar,ner moes doen.</span> <span class="verse"><a name="10">10</a>Dit het ek ook in Jerusalem gedoen; en ek het baie van die heiliges in gevangenisse opgesluit, nadat ek van die owerpriesters volmag verkry het; en so dikwels as hulle omgebring is, het ek my toestemming gegee.</span> <span class="verse"><a name="11">11</a>En in al die sinagoges het ek hulle dikwels gestraf en gedwing om te laster; en ek het uitermate teen hulle gewoed en hulle vervolg, selfs tot in die buitelandse stede.</span> <span class="verse"><a name="12">12</a>Toe ek dan daarvoor na Damaskus op reis was, met volmag en opdrag van die owerpriesters,</span> <span class="verse"><a name="13">13</a>het ek, o koning, in die middel van die dag op die pad 'n lig uit die hemel gesien, sterker as die glans van die son, wat my en my reisgenote omstraal het.</span> <span class="verse"><a name="14">14</a>En toe ons almal op die grond val, hoor ek 'n stem met my spreek en in die Hebreeuse taal sê: Saul, Saul, waarom vervolg jy My? Dit is hard vir jou om teen die prikkels te skop.</span> <span class="verse"><a name="15">15</a>Toe sê ek: Wie is U, Here? En Hy sê: Ek is Jesus wat jy vervolg.</span> <span class="verse"><a name="16">16</a>Maar rig jou op en staan op jou voete, want hiertoe het Ek aan jou verskyn om jou te bestem tot 'n dienaar en getuie van die dinge wat jy gesien het en van die dinge waarin Ek nog aan jou sal verskyn,</span> <span class="verse"><a name="17">17</a>terwyl Ek jou verlos uit die volk en die heidene na wie Ek jou nou stuur,</span> <span class="verse"><a name="18">18</a>om hulle oë te open, dat hulle hul van die duisternis tot die lig kan bekeer en van die mag van die Satan tot God, sodat hulle deur die geloof in My vergifnis van sondes en 'n erfdeel onder die geheiligdes kan ontvang.</span> <span class="verse"><a name="19">19</a>Daarom, koning Agr¡ppa, was ek aan die hemelse gesig nie ongehoorsaam nie,</span> <span class="verse"><a name="20">20</a>maar ek het eers aan die mense in Damaskus en in Jerusalem en in die hele land van Judia en aan die heidene verkondig dat hulle tot inkeer moet kom en hulle tot God bekeer deur werke te doen wat by die bekering pas.</span> <span class="verse"><a name="21">21</a>Om hierdie rede het die Jode my in die tempel gevang en my probeer ombring.</span> <span class="verse"><a name="22">22</a>Maar omdat ek hulp van God verkry het, staan ek tot vandag toe en getuig aan klein en groot, en spreek niks buiten wat die profete en ook Moses gesê het dat sou gebeur nie:</span> <span class="verse"><a name="23">23</a>dat die Christus moes ly en die eerste wees uit die opstanding van die dode, en 'n lig aan die volk en die heidene sou verkondig.</span> <span class="verse"><a name="24">24</a>Maar terwyl hy hom so verdedig, sê Festus met 'n groot stem: Jy is kranksinnig, Paulus; die groot geleerdheid bring jou tot kranksinnigheid.</span> <span class="verse"><a name="25">25</a>Maar hy sê: Ek is nie kranksinnig nie, hoogedele Festus, maar ek spreek woorde van waarheid en gesonde verstand.</span> <span class="verse"><a name="26">26</a>Want die koning, met wie ek ook vrymoediglik spreek, weet van hierdie dinge; want ek glo nie dat aan hom iets van hierdie dinge onbekend is nie, want dit het nie in 'n hoek gebeur nie.</span> <span class="verse"><a name="27">27</a>Glo u die profete, koning Agr¡ppa? Ek weet dat u glo.</span> <span class="verse"><a name="28">28</a>En Agr¡ppa sê vir Paulus: Jy beweeg my byna om 'n Christen te word.</span> <span class="verse"><a name="29">29</a>En Paulus sê: Ek sou wel God wil bid dat sowel byna as heeltemal nie alleen u nie, maar ook almal wat my vandag aanhoor, so mag word soos ek is, buiten hierdie boeie.</span> <span class="verse"><a name="30">30</a>En nadat Paulus dit gesê het, staan die koning op en die goewerneur en Bern¡ce en die wat saam met hulle gesit het.</span> <span class="verse"><a name="31">31</a>En toe hulle weggaan, praat hulle met mekaar en sê: Hierdie man doen niks wat die dood of die boeie verdien nie.</span> <span class="verse"><a name="32">32</a>En Agr¡ppa sê vir Festus: Hierdie man kon losgelaat gewees het as hy hom nie op die keiser beroep het nie.</span> </p></div</div></div></body></html>