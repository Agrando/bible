<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/acts/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/acts">Acts</a> &gt <strong>Chapter 24</strong></div><p><span class="verse"><a name="1">1</a>En vyf dae daarna het die hoëpriester Anan¡as met die ouderlinge en 'n sekere advokaat Tertullus afgekom en Paulus by die goewerneur aangeklaag.</span> <span class="verse"><a name="2">2</a>En toe hy opgeroep is, begin Tertullus hom beskuldig en sê:</span> <span class="verse"><a name="3">3</a>Dat 'n groot vrede deur u, hoogedele Felix, ons te beurt val, en dat daar hervorminge deur u voorsorg in elke opsig en oral vir hierdie nasie tot stand kom, neem ons met alle dankbaarheid aan.</span> <span class="verse"><a name="4">4</a>Maar om u nie te lank op te hou nie, versoek ek u om ons in u vriendelikheid kortliks aan te hoor.</span> <span class="verse"><a name="5">5</a>Want ons het gevind dat hierdie man 'n pes is en 'n verwekker van oproer onder al die Jode in die wêreld en 'n voorman van die sekte van die Nasar,ners,</span> <span class="verse"><a name="6">6</a>wat selfs probeer het om die tempel te ontheilig. Ons het hom gevange geneem en wou hom volgens ons wet oordeel;</span> <span class="verse"><a name="7">7</a>maar L¡sias, die owerste oor duisend, het gekom en hom met groot geweld uit ons hande weggeneem</span> <span class="verse"><a name="8">8</a>en bevel gegee dat sy beskuldigers voor u moet kom. Van hom sal u self, n  ondersoek, kennis kan verkry van al hierdie dinge waarvan ons hom beskuldig.</span> <span class="verse"><a name="9">9</a>En die Jode het ook saamgestem en gesê dat dit so was.</span> <span class="verse"><a name="10">10</a>En nadat die goewerneur vir hom gewink het om te praat, het Paulus geantwoord: Omdat ek weet dat u oor hierdie volk al baie jare lank regter is, verdedig ek my saak met goeie moed,</span> <span class="verse"><a name="11">11</a>aangesien u te wete kan kom dat dit nie meer as twaalf dae is vandat ek opgegaan het om in Jerusalem te aanbid nie.</span> <span class="verse"><a name="12">12</a>En hulle het my nie in die tempel gevind, besig om met iemand te praat of 'n opstand van die volk te verwek nie, en ook nie in die sinagoges of in die stad nie.</span> <span class="verse"><a name="13">13</a>En hulle kan ook die dinge waarvan hulle my nou beskuldig, nie bewys nie.</span> <span class="verse"><a name="14">14</a>Maar dit erken ek voor u dat ek volgens die Weg wat hulle sekte noem, so die God van my vaders dien, terwyl ek alles glo wat in die wet en in die profete geskrywe is,</span> <span class="verse"><a name="15">15</a>en 'n hoop op God het, 'n hoop wat hulle self ook verwag, dat daar 'n opstanding sal wees van die dode, regverdiges sowel as onregverdiges.</span> <span class="verse"><a name="16">16</a>Daarom oefen ek my ook om altyd voor God en die mense 'n rein gewete te hê.</span> <span class="verse"><a name="17">17</a>Maar n  baie jare het ek gekom om aan my volk aalmoese te bring en offers.</span> <span class="verse"><a name="18">18</a>En terwyl ek hiermee besig was, het sekere Jode uit Asië my in die tempel gevind nadat ek geheilig was, nie met 'n skare of met 'n opskudding nie.</span> <span class="verse"><a name="19">19</a>Hulle behoort hier voor u te wees om beskuldiging in te bring as hulle iets teen my het.</span> <span class="verse"><a name="20">20</a>Of laat hierdie manne self sê of hulle enige onreg in my gevind het toe ek voor die Raad gestaan het,</span> <span class="verse"><a name="21">21</a>behalwe oor hierdie een woord wat ek uitgeroep het terwyl ek onder hulle gestaan het, naamlik: Oor die opstanding van die dode staan ek vandag by u voor die gereg!</span> <span class="verse"><a name="22">22</a>Toe Felix dit hoor, het hy hulle saak uitgestel, alhoewel hy noukeurig genoeg met die dinge van die Weg bekend was; en hy het gesê: Wanneer L¡sias, die owerste oor duisend, afkom, sal ek julle saak ten volle ondersoek.</span> <span class="verse"><a name="23">23</a>En hy het die hoofman oor honderd beveel om Paulus te bewaak, maar dat hy verligting moes hê, en dat hy niemand van sy eie mense moes verhinder om hom te bedien of te besoek nie.</span> <span class="verse"><a name="24">24</a>En 'n paar dae daarna het Felix gekom saam met Drus¡lla, sy vrou, wat 'n Jodin was, en het Paulus laat haal en hom aangehoor oor die geloof in Christus.</span> <span class="verse"><a name="25">25</a>Maar toe hy spreek oor geregtigheid en selfbeheersing en die toekomstige oordeel, het Felix baie bang geword en geantwoord: Gaan vir hierdie keer heen, en as ek 'n geleentheid vind, sal ek jou laat roep.</span> <span class="verse"><a name="26">26</a>En tegelykertyd het hy ook gehoop dat geld aan hom deur Paulus sou gegee word om hom los te laat. Daarom het hy hom ook dikwels laat haal en met hom gesprekke gehad.</span> <span class="verse"><a name="27">27</a>Maar twee jaar het verbygegaan, en toe kry Felix vir Porcius Festus as opvolger; en omdat Felix aan die Jode 'n guns wou bewys, het hy Paulus as gevangene agtergelaat.</span> </p></div</div></div></body></html>