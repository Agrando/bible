<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/acts/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/acts">Acts</a> &gt <strong>Chapter 19</strong></div><p><span class="verse"><a name="1">1</a>En terwyl Apollos in Korinthe was, het Paulus die boonste landstreke deurgereis en in Âfese gekom; en daar het hy sommige dissipels gevind</span> <span class="verse"><a name="2">2</a>en hulle gevra: Het julle die Heilige Gees ontvang toe julle gelowig geword het? En hulle antwoord hom: Ons het nie eens gehoor dat daar 'n Heilige Gees is nie.</span> <span class="verse"><a name="3">3</a>En hy vra hulle: Met watter doop is julle dan gedoop? En hulle antwoord: Met die doop van Johannes.</span> <span class="verse"><a name="4">4</a>Daarop sê Paulus: Johannes het met die doop van bekering gedoop en aan die volk gesê dat hulle moes glo in die Een wat n  hom kom, dit is in Christus Jesus.</span> <span class="verse"><a name="5">5</a>En toe hulle dit hoor, is hulle gedoop in die Naam van die Here Jesus.</span> <span class="verse"><a name="6">6</a>En Paulus het hulle die hande opgelê, en die Heilige Gees het op hulle gekom, en hulle het met tale gespreek en geprofeteer.</span> <span class="verse"><a name="7">7</a>En altesaam was hulle omtrent twaalf manne.</span> <span class="verse"><a name="8">8</a>En hy het in die sinagoge ingegaan en vrymoediglik drie maande lank met hulle geredeneer en hulle probeer oortuig van die dinge wat die koninkryk van God aangaan.</span> <span class="verse"><a name="9">9</a>Maar toe sommige hulle verhard en ongehoorsaam was en voor die menigte aanhou kwaadspreek van die Weg, het hy van hulle weggegaan en die dissipels afsonderlik geneem en elke dag in die skool van 'n sekere Tir nnus samesprekinge gehou.</span> <span class="verse"><a name="10">10</a>En dit het twee jaar lank geduur, sodat al die inwoners van Asië die woord van die Here Jesus gehoor het, Jode sowel as Grieke.</span> <span class="verse"><a name="11">11</a>En God het buitengewone kragte deur die hande van Paulus gedoen,</span> <span class="verse"><a name="12">12</a>sodat selfs wanneer doeke of voorskote wat aan sy lyf was, op die siekes gelê is, die siektes van hulle gewyk en die bose geeste van hulle uitgegaan het.</span> <span class="verse"><a name="13">13</a>En sommige van die rondtrekkende Jode, duiwelbesweerders, het dit gewaag om die Naam van die Here Jesus te noem oor die wat bose geeste gehad het, en te sê: Ons besweer julle by die Jesus wat Paulus verkondig!</span> <span class="verse"><a name="14">14</a>Dit was sekere sewe seuns van Skeva, 'n Joodse owerpriester, wat dit gedoen het.</span> <span class="verse"><a name="15">15</a>Maar die bose gees het geantwoord en gesê: Jesus ken ek, en van Paulus weet ek, maar julle, wie is julle?</span> <span class="verse"><a name="16">16</a>Toe spring die man in wie die bose gees was, op hulle en oormeester en oorweldig hulle, sodat hulle naak en gewond uit daardie huis gevlug het.</span> <span class="verse"><a name="17">17</a>En dit het bekend geword aan al die Jode en Grieke wat in Âfese woon, en vrees het op hulle almal geval, en die Naam van die Here Jesus is groot gemaak.</span> <span class="verse"><a name="18">18</a>En baie van die wat gelowig geword het, het belydenis kom doen en hulle dade bekend gemaak;</span> <span class="verse"><a name="19">19</a>en verskeie van die wat met towery omgegaan het, het die boeke bymekaargebring en voor almal verbrand; en hulle het die waarde daarvan bereken en gevind dat dit vyftig duisend silwerstukke was.</span> <span class="verse"><a name="20">20</a>So het die woord van die Here met krag gegroei en sterk geword.</span> <span class="verse"><a name="21">21</a>En toe hierdie dinge verby was, het Paulus hom voorgeneem om deur Macedonië en Ach je te gaan en na Jerusalem te reis. Hy het gesê: Nadat ek daar gewees het, moet ek Rome ook sien.</span> <span class="verse"><a name="22">22</a>Daarop stuur hy twee van sy helpers, TimotheÂs en Er stus, na Macedonië, terwyl hy self nog 'n tyd lank in Asië gebly het.</span> <span class="verse"><a name="23">23</a>En omtrent hierdie tyd het daar geen klein opskudding met betrekking tot die Weg ontstaan nie.</span> <span class="verse"><a name="24">24</a>Want iemand met die naam van Dem,trius, 'n silwersmid, maker van silwertempeltjies van Diana, het 'n aansienlike verdienste aan die ambagsmanne verskaf.</span> <span class="verse"><a name="25">25</a>En toe hy hulle en die werkers in daardie soort bedrywe bymekaargeroep het, sê hy: Manne, julle weet dat ons welvaart uit hierdie verdienste is,</span> <span class="verse"><a name="26">26</a>en julle sien en hoor dat nie alleen in Âfese nie, maar byna in die hele Asië, hierdie Paulus 'n aansienlike skare oorgehaal en afvallig gemaak het deur te sê dat dit geen gode is wat met hande gemaak word nie.</span> <span class="verse"><a name="27">27</a>Nou is daar nie alleen gevaar dat hierdie vak van ons in veragting kom nie, maar ook dat die tempel van die groot godin Diana as niks gereken word, en dat haar majesteit wat die hele Asië, ja, die wêreld, vereer, ook tot niet sal gaan.</span> <span class="verse"><a name="28">28</a>En toe hulle dit hoor, is hulle met woede vervul en het geskreeu en gesê: Groot is die Diana van die Ef,siërs!</span> <span class="verse"><a name="29">29</a>Daarop raak die hele stad heeltemal in verwarring, en hulle storm soos een man na die skouburg en sleep Gajus en Arist rchus saam, Macedoniërs wat reisgenote van Paulus was.</span> <span class="verse"><a name="30">30</a>En toe Paulus onder die volk wou ingaan, het die dissipels hom dit nie toegelaat nie.</span> <span class="verse"><a name="31">31</a>En sommige van die owerstes van Asië wat sy vriende was, het ook na hom gestuur en hom gesmeek dat hy hom nie in die skouburg moes begeef nie.</span> <span class="verse"><a name="32">32</a>Hulle het dan aangehou skreeu, sommige dit en ander dat; want die vergadering was in die war, en die meeste het nie geweet waarvoor hulle bymekaargekom het nie.</span> <span class="verse"><a name="33">33</a>En hulle het Alexander uit die skare vorentoe laat kom, omdat die Jode hom vorentoe gestoot het; en Alexander het met die hand gewink en wou hom by die volk verdedig.</span> <span class="verse"><a name="34">34</a>Maar toe hulle verstaan dat hy 'n Jood is, gaan daar een geroep van almal op terwyl hulle omtrent twee uur lank skreeu: Groot is die Diana van die Ef,siërs!</span> <span class="verse"><a name="35">35</a>Maar die stadsklerk het die skare tot bedaring gebring en gesê: Ef,siërs, watter mens is daar tog wat nie weet dat die stad van die Ef,siërs die tempelbewaarder is van die groot godin Diana en van die beeld wat uit die hemel geval het nie?</span> <span class="verse"><a name="36">36</a>Terwyl dit dan nie weerspreek kan word nie, behoort julle rustig te wees en niks onbedags te doen nie.</span> <span class="verse"><a name="37">37</a>Want julle het hierdie manne gebring, wat geen tempelrowers is nie en ook nie julle godin laster nie.</span> <span class="verse"><a name="38">38</a>As Dem,trius en sy ambagsmanne dan 'n saak teen iemand het, die hofsittings word gehou, en daar is regters: laat hulle mekaar aanklaag.</span> <span class="verse"><a name="39">39</a>Maar as julle nog iets anders verlang, dit sal in die wettige vergadering beslis word.</span> <span class="verse"><a name="40">40</a>Want ons loop gevaar om oor die oproer van vandag aangeklaag te word, aangesien daar geen grond is waarop ons sal kan rekenskap gee van hierdie oploop nie. En met hierdie woorde het hy die vergadering ontbind.</span> </p></div</div></div></body></html>