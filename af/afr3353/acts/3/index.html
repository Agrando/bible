<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/acts/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/acts">Acts</a> &gt <strong>Chapter 3</strong></div><p><span class="verse"><a name="1">1</a>En Petrus en Johannes het saam na die tempel opgegaan op die uur van die gebed, die negende uur.</span> <span class="verse"><a name="2">2</a>En daar is 'n sekere man aangedra wat van sy geboorte af kreupel was; hulle het hom elke dag neergesit by die tempelpoort wat die Skone genoem word, om 'n aalmoes te vra van die wat in die tempel ingaan.</span> <span class="verse"><a name="3">3</a>Toe hy sien dat Petrus en Johannes die tempel wou binnegaan, het hy om 'n aalmoes gevra.</span> <span class="verse"><a name="4">4</a>En Petrus saam met Johannes het hom stip aangekyk en gesê: Kyk na ons.</span> <span class="verse"><a name="5">5</a>En hy het sy oë op hulle gehou in die verwagting dat hy iets van hulle sou ontvang.</span> <span class="verse"><a name="6">6</a>Maar Petrus sê: Silwer en goud het ek nie; maar wat ek het, dit gee ek vir jou: In die Naam van Jesus Christus, die Nasar,ner, staan op en loop!</span> <span class="verse"><a name="7">7</a>Toe gryp hy hom aan sy regterhand en rig hom op, en onmiddellik het sy voete en enkels sterk geword.</span> <span class="verse"><a name="8">8</a>En hy het opgespring en gestaan en rondgeloop en saam met hulle in die tempel ingegaan terwyl hy rondloop en spring en God prys.</span> <span class="verse"><a name="9">9</a>En die hele volk het gesien hoe hy daar loop en God prys.</span> <span class="verse"><a name="10">10</a>En hulle het hom herken, dat dit hy was wat by die Skone Poort van die tempel gesit het om te bedel, en hulle is vervul met verwondering en verbasing oor wat met hom gebeur het.</span> <span class="verse"><a name="11">11</a>En toe die kreupel man wat genees was, aan Petrus en Johannes vashou, het die hele volk uitermate verbaas na hulle gehardloop in die pilaargang wat Salomo s'n genoem word.</span> <span class="verse"><a name="12">12</a>En toe Petrus dit sien, sê hy vir die volk: Israeliete, waarom is julle hieroor verwonderd, of waarom kyk julle ons so aan asof ons deur ons eie krag of godsvrug bewerk het dat hy loop?</span> <span class="verse"><a name="13">13</a>Die God van Abraham en Isak en Jakob, die God van ons vaders, het sy Kind Jesus verheerlik, Hom wat julle oorgelewer en voor Pilatus verloën het toe hy besluit het om Hom los te laat.</span> <span class="verse"><a name="14">14</a>En julle het die Heilige en Regverdige verloën en gevra dat 'n moordenaar aan julle geskenk sou word,</span> <span class="verse"><a name="15">15</a>en die Leidsman tot die lewe het julle gedood. God het Hom uit die dode opgewek, waarvan ons getuies is.</span> <span class="verse"><a name="16">16</a>En deur die geloof in sy Naam het sy Naam hierdie man, wat julle sien en ken, sterk gemaak, en die geloof wat deur Hom is, het hom hierdie volkome gesondheid gegee in die teenwoordigheid van julle almal.</span> <span class="verse"><a name="17">17</a>En nou, broeders, ek weet dat julle dit in onwetendheid gedoen het, net soos julle owerstes;</span> <span class="verse"><a name="18">18</a>maar God het op die manier vervul wat Hy tevore verkondig het deur die mond van al sy profete, dat die Christus sou ly.</span> <span class="verse"><a name="19">19</a>Kom dan tot inkeer en bekeer julle, sodat julle sondes uitgewis kan word en tye van verkwikking van die aangesig van die Here mag kom,</span> <span class="verse"><a name="20">20</a>en Hy Hom mag stuur wat vooraf aan julle verkondig is, naamlik Jesus Christus,</span> <span class="verse"><a name="21">21</a>Hom wat die hemel moet ontvang tot op die tye van die wederoprigting van alle dinge, waarvan God van ouds af gespreek het deur die mond van al sy heilige profete.</span> <span class="verse"><a name="22">22</a>Want Moses het tot die vaders gespreek: Die Here julle God sal vir julle 'n Profeet verwek uit julle broeders net soos ek is; na Hom moet julle luister volgens alles wat Hy met julle sal spreek.</span> <span class="verse"><a name="23">23</a>En elke siel wat nie na die Profeet luister nie, sal uit die volk uitgeroei word.</span> <span class="verse"><a name="24">24</a>En ook al die profete van Samuel af en die wat gevolg het, almal wat gespreek het, het ook hierdie dae aangekondig.</span> <span class="verse"><a name="25">25</a>En julle is kinders van die profete en van die verbond wat God met ons vaders gesluit het toe Hy vir Abraham gesê het: En in jou saad sal al die geslagte van die aarde geseënword.</span> <span class="verse"><a name="26">26</a>God het, nadat Hy sy Kind Jesus opgewek het, Hom eers vir julle gestuur om julle te seën deur elkeen van sy booshede te bekeer.</span> </p></div</div></div></body></html>