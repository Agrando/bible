<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/acts/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/acts">Acts</a> &gt <strong>Chapter 9</strong></div><p><span class="verse"><a name="1">1</a>Maar Saulus, wat nog dreiging en moord geblaas het teen die dissipels van die Here, het na die hoëpriester gegaan</span> <span class="verse"><a name="2">2</a>en van hom briewe gevra aan die sinagoges in Damaskus, sodat as hy mense sou vind wat van die Weg was, manne sowel as vroue, hy hulle geboeid na Jerusalem kon bring.</span> <span class="verse"><a name="3">3</a>En toe hy op sy reis naby Damaskus kom, omstraal hom skielik 'n lig van die hemel af;</span> <span class="verse"><a name="4">4</a>en hy val op die grond en hoor 'n stem vir hom sê: Saul, Saul, waarom vervolg jy My?</span> <span class="verse"><a name="5">5</a>En hy sê: Wie is U, Here? En die Here antwoord: Ek is Jesus wat jy vervolg. Dit is hard vir jou om teen die prikkels te skop.</span> <span class="verse"><a name="6">6</a>En terwyl hy bewe en verbaas was, sê hy: Here, wat wil U hê moet ek doen? En die Here antwoord hom: Staan op en gaan na die stad, en dit sal jou gesê word wat jy moet doen.</span> <span class="verse"><a name="7">7</a>En die manne wat saam met hom op pad was, het sprakeloos gestaan terwyl hulle wel die stem hoor, maar niemand sien nie.</span> <span class="verse"><a name="8">8</a>Toe staan Saulus van die grond af op, en alhoewel sy oë oop was, het hy niemand gesien nie; en hulle het hom aan die hand gelei en in Damaskus ingebring.</span> <span class="verse"><a name="9">9</a>En drie dae lank het hy niks gesien nie, en niks geëet of gedrink nie.</span> <span class="verse"><a name="10">10</a>En daar was 'n dissipel in Damaskus met die naam van Anan¡as; en die Here het vir hom in 'n gesig gesê: Anan¡as! En hy antwoord: Hier is ek, Here.</span> <span class="verse"><a name="11">11</a>Toe sê die Here vir hom: Staan op en gaan na die straat wat genoem word Reguitstraat, en vra in die huis van Judas na 'n man met die naam van Saulus van Tarsus, want kyk, hy bid;</span> <span class="verse"><a name="12">12</a>en hy het in 'n gesig 'n man met die naam van Anan¡as sien inkom en hom die hande oplê, sodat hy weer kon sien.</span> <span class="verse"><a name="13">13</a>Maar Anan¡as antwoord: Here, ek het van baie mense aangaande hierdie man gehoor hoeveel kwaad hy u heiliges in Jerusalem aangedoen het;</span> <span class="verse"><a name="14">14</a>en hy het hier volmag van die owerpriesters om almal te boei wat u Naam aanroep.</span> <span class="verse"><a name="15">15</a>Maar die Here sê vir hom: Gaan, want hy is vir My 'n uitverkore werktuig om my Naam te dra voor nasies en konings en die kinders van Israel.</span> <span class="verse"><a name="16">16</a>Want Ek sal hom toon hoeveel hy vir my Naam moet ly.</span> <span class="verse"><a name="17">17</a>En Anan¡as het gegaan en in die huis gekom en hom die hande opgelê en gesê: Saul, broeder, die Here het my gestuur, naamlik Jesus wat aan jou verskyn het op die pad waarmee jy gekom het, sodat jy weer kan sien en met die Heilige Gees vervul word.</span> <span class="verse"><a name="18">18</a>En dadelik het daar iets soos skille van sy oë afgeval, en hy kon onmiddellik weer sien; en hy het opgestaan en is gedoop.</span> <span class="verse"><a name="19">19</a>En nadat hy voedsel gebruik het, het hy weer sterk geword. En Saulus was 'n paar dae saam met die dissipels in Damaskus.</span> <span class="verse"><a name="20">20</a>En hy het dadelik Christus in die sinagoges verkondig, dat Hy die Seun van God is.</span> <span class="verse"><a name="21">21</a>En almal wat hom gehoor het, was verbaas en het gesê: Is hy nie die man wat in Jerusalem uitgeroei het die wat hierdie Naam aanroep, en hier gekom het met die doel om hulle geboeid na die owerpriesters te bring nie?</span> <span class="verse"><a name="22">22</a>Maar Saulus het al meer krag ontvang en die Jode wat in Damaskus woon, in die war gebring deur te bewys dat Hy, Jesus, die Christus is.</span> <span class="verse"><a name="23">23</a>En n  geruime tyd het die Jode beraadslaag om hom om te bring.</span> <span class="verse"><a name="24">24</a>En hulle plan het aan Saulus bekend geword. En hulle het die poorte dag en nag bewaak, dat hulle hom kon ombring;</span> <span class="verse"><a name="25">25</a>maar die dissipels het hom geneem en in die nag deur die muur neergelaat deur hom in 'n mandjie te laat afsak.</span> <span class="verse"><a name="26">26</a>En toe Saulus in Jerusalem aankom, het hy probeer om by die dissipels aan te sluit; maar almal was vir hom bang, omdat hulle nie geglo het dat hy 'n dissipel was nie.</span> <span class="verse"><a name="27">27</a>Maar B rnabas het hom geneem en na die apostels gebring en hulle vertel hoe hy op die pad die Here gesien het en dat Hy met hom gespreek het, en hoe hy in Damaskus vrymoediglik in die Naam van Jesus gespreek het.</span> <span class="verse"><a name="28">28</a>En hy het saam met hulle in-- en uitgegaan in Jerusalem</span> <span class="verse"><a name="29">29</a>en vrymoediglik gespreek in die Naam van die Here Jesus, en ook met die Griekssprekende Jode gepraat en geredetwis, maar hulle het probeer om hom dood te maak.</span> <span class="verse"><a name="30">30</a>En toe die broeders dit agterkom, het hulle hom na Cesar,a afgebring en hom na Tarsus weggestuur.</span> <span class="verse"><a name="31">31</a>En die gemeentes deur die hele Judia en Galil,a en Samar¡a het vrede gehad; en terwyl hulle opgebou is en gewandel het in die vrees van die Here en die vertroosting van die Heilige Gees, het hulle vermeerder.</span> <span class="verse"><a name="32">32</a>En onderwyl Petrus oral rondgaan, het hy ook gekom by die heiliges wat in Lidda woon;</span> <span class="verse"><a name="33">33</a>en hy het daar 'n man gevind met die naam van En,as, wat al agt jaar bedlêend en verlam was.</span> <span class="verse"><a name="34">34</a>En Petrus sê vir hom: En,as, Jesus Christus maak jou gesond; staan op en maak jou bed op! En hy het dadelik opgestaan.</span> <span class="verse"><a name="35">35</a>En al die inwoners van Lidda en Saron het hom gesien en hulle tot die Here bekeer.</span> <span class="verse"><a name="36">36</a>En in Joppe was daar 'n sekere dissipelin met die naam van Tab¡ta, wat, as dit vertaal word, beteken Dorkas. Sy was oorvloedig in goeie werke en aalmoese wat sy gedoen het.</span> <span class="verse"><a name="37">37</a>En in die dae het sy siek geword en gesterwe, en hulle het haar gewas en in 'n bovertrek neergelê.</span> <span class="verse"><a name="38">38</a>En omdat Lidda naby Joppe was en die dissipels gehoor het dat Petrus daar was, het hulle twee manne na hom gestuur wat hom moes smeek dat hy sonder uitstel na hulle moet oorkom.</span> <span class="verse"><a name="39">39</a>En Petrus het opgestaan en saam met hulle gegaan. En toe hy daar kom, bring hulle hom in die bovertrek; en al die weduwees kom by hom staan en ween en wys hom die onder-- en bo-klere wat Dorkas alles gemaak het toe sy nog by hulle was.</span> <span class="verse"><a name="40">40</a>En Petrus het almal buitentoe gestuur en neergekniel en gebid. En hy het hom na die liggaam gedraai en gesê: Tab¡ta, staan op! En sy het haar oë oopgemaak; en toe sy Petrus sien, het sy regop gesit.</span> <span class="verse"><a name="41">41</a>En hy gee haar sy hand en laat haar opstaan. Daarop roep hy die heiliges en die weduwees en stel haar lewendig voor hulle.</span> <span class="verse"><a name="42">42</a>En dit het bekend geword in die hele Joppe, en baie het in die Here geglo.</span> <span class="verse"><a name="43">43</a>En hy het 'n geruime tyd in Joppe gebly by 'n sekere Simon, 'n leerlooier.</span> </p></div</div></div></body></html>