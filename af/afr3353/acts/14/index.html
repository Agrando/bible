<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/acts/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/acts">Acts</a> &gt <strong>Chapter 14</strong></div><p><span class="verse"><a name="1">1</a>En op dieselfde wyse het hulle in Ikonium in die sinagoge van die Jode ingegaan en so gespreek dat 'n groot menigte Jode sowel as Grieke gelowig geword het.</span> <span class="verse"><a name="2">2</a>Maar die ongehoorsame Jode het die gemoedere van die heidene teen die broeders opgehits en verbitter.</span> <span class="verse"><a name="3">3</a>Hulle het toe 'n geruime tyd daar deurgebring en vrymoediglik gespreek in die Here, wat aan die woord van sy genade getuienis gegee het deur te beskik dat tekens en wonders deur hulle hande plaasvind.</span> <span class="verse"><a name="4">4</a>En die menigte van die stad was verdeeld, en sommige het met die Jode en ander met die apostels saamgegaan.</span> <span class="verse"><a name="5">5</a>Maar toe daar onder die heidene en ook onder die Jode, saam met hulle owerstes, 'n beweging ontstaan het om hulle te mishandel en te stenig,</span> <span class="verse"><a name="6">6</a>het hulle dit gewaargeword en gevlug na die stede van Likaonië, Listre en Derbe en die omstreke.</span> <span class="verse"><a name="7">7</a>En daar het hulle die evangelie verkondig.</span> <span class="verse"><a name="8">8</a>En in Listre het daar 'n man gesit wat magteloos was aan sy voete, kreupel van sy geboorte af, en hy het nooit geloop nie.</span> <span class="verse"><a name="9">9</a>Hy het geluister terwyl Paulus spreek; en Paulus het die oë op hom gehou, en, toe hy sien dat hy geloof het om gesond te word,</span> <span class="verse"><a name="10">10</a>met 'n groot stem gesê: Staan regop op jou voete! En hy het opgespring en begin rondloop.</span> <span class="verse"><a name="11">11</a>En toe die skare sien wat Paulus gedoen het, verhef hulle hul stem en sê in Likaonies: Die gode het soos mense geword en neergedaal na ons toe.</span> <span class="verse"><a name="12">12</a>En hulle het vir B rnabas Jupiter genoem, en vir Paulus Mercurius, omdat hy die woordvoerder was.</span> <span class="verse"><a name="13">13</a>En die priester van Jupiter wie se tempel voor hulle stad was, het stiere en kranse na die poorte gebring en wou saam met die skare offer.</span> <span class="verse"><a name="14">14</a>Maar toe die apostels, B rnabas en Paulus, dit hoor, het hulle hul klere geskeur en onder die skare ingespring en geroep</span> <span class="verse"><a name="15">15</a>en gesê: Manne, waarom doen julle hierdie dinge? Ons is net sulke mense soos julle, en ons verkondig die evangelie dat julle jul van hierdie nietige dinge moet bekeer tot die lewende God wat die hemel en die aarde en die see en alles wat daarin is, gemaak het.</span> <span class="verse"><a name="16">16</a>Hy het in die tye wat verby is, toegelaat dat al die nasies in hulle eie weë sou wandel,</span> <span class="verse"><a name="17">17</a>al het Hy Homself nie onbetuig gelaat nie, deur goed te doen, van die hemel vir ons reën en vrugbare tye te gee en ons harte met voedsel en vrolikheid te vervul.</span> <span class="verse"><a name="18">18</a>Selfs met hierdie woorde het hulle met moeite die skare verhinder om aan hulle te offer.</span> <span class="verse"><a name="19">19</a>Maar daar het Jode van Antioch¡ë en Ikonium aangekom, en hulle het, nadat hulle die skare omgepraat het, Paulus gestenig en hom buitekant die stad gesleep, met die gedagte dat hy dood was.</span> <span class="verse"><a name="20">20</a>Maar toe die dissipels hom omring, het hy opgestaan en in die stad gekom en die volgende dag saam met B rnabas na Derbe vertrek.</span> <span class="verse"><a name="21">21</a>En nadat hulle aan daardie stad die evangelie verkondig en 'n aantal dissipels gemaak het, het hulle teruggegaan na Listre en Ikonium en Antioch¡ë,</span> <span class="verse"><a name="22">22</a>en die siele van die dissipels versterk en hulle vermaan om in die geloof te bly deur te sê: Ons moet deur baie verdrukkinge in die koninkryk van God ingaan.</span> <span class="verse"><a name="23">23</a>En hulle het in elke gemeente vir hulle ouderlinge gekies, en hulle, n  gebed en vas, opgedra aan die Here in wie hulle geglo het.</span> <span class="verse"><a name="24">24</a>Toe gaan hulle deur Pis¡dië en kom in Pamf¡lië;</span> <span class="verse"><a name="25">25</a>en nadat hulle die woord in Perge verkondig het, het hulle afgegaan na Att lië.</span> <span class="verse"><a name="26">26</a>En daarvandaan het hulle weggevaar na Antioch¡ë, waar hulle aan die genade van God opgedra was vir die werk wat hulle volbring het.</span> <span class="verse"><a name="27">27</a>En toe hulle daar kom en die gemeente saamgeroep het, het hulle verslag gedoen van al die dinge wat God met hulle gedoen het, en dat Hy 'n deur van geloof vir die heidene geopen het.</span> <span class="verse"><a name="28">28</a>En hulle het daar by die dissipels 'n geruime tyd deurgebring.</span> </p></div</div></div></body></html>