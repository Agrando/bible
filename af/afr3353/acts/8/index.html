<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/acts/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/acts">Acts</a> &gt <strong>Chapter 8</strong></div><p><span class="verse"><a name="1">1</a>En Saulus het ook sy vermoording goedgekeur. En daar het in die tyd 'n groot vervolging teen die gemeente in Jerusalem ontstaan, en almal is verstrooi oor die streke van Judia en Samar¡a, behalwe die apostels.</span> <span class="verse"><a name="2">2</a>En godvresende manne het St,fanus begrawe en 'n groot rou oor hom bedrywe.</span> <span class="verse"><a name="3">3</a>Maar Saulus het die gemeente verwoes en in die huise gegaan en manne en vroue uitgesleep en in die gevangenis oorgelewer.</span> <span class="verse"><a name="4">4</a>En die wat verstrooi was, het die land deurgegaan en die woord van die evangelie verkondig.</span> <span class="verse"><a name="5">5</a>En Filippus het afgekom in 'n stad van Samar¡a en Christus aan hulle verkondig.</span> <span class="verse"><a name="6">6</a>En die skare het eendragtig ag gegee op die woorde van Filippus toe hulle dit hoor en die tekens sien wat hy doen.</span> <span class="verse"><a name="7">7</a>Want uit baie van die wat onreine geeste gehad het, het die geeste uitgegaan terwyl hulle met 'n groot stem skreeu; en baie wat lam en kreupel was, het gesond geword.</span> <span class="verse"><a name="8">8</a>En daar was groot blydskap in daardie stad.</span> <span class="verse"><a name="9">9</a>En 'n sekere man met die naam van Simon het vantevore in die stad met towery omgegaan en die bevolking van Samar¡a verbyster deur te sê dat hy iets besonders was.</span> <span class="verse"><a name="10">10</a>En almal, klein en groot, het hom aangehang en gesê: Hy is die groot krag van God.</span> <span class="verse"><a name="11">11</a>En hulle het hom aangehang, omdat hy hulle 'n geruime tyd deur sy towerye verbyster het.</span> <span class="verse"><a name="12">12</a>Maar toe hulle Filippus geglo het, wat die evangelie aangaande die koninkryk van God en die Naam van Jesus Christus verkondig het, is hulle gedoop, manne sowel as vroue.</span> <span class="verse"><a name="13">13</a>En Simon het ook self gelowig geword, en nadat hy gedoop was, gedurig by Filippus gebly; en hy was verbaas toe hy die tekens en groot kragte sien gebeur.</span> <span class="verse"><a name="14">14</a>En toe die apostels in Jerusalem hoor dat Samar¡a die woord van God aangeneem het, het hulle Petrus en Johannes na hulle gestuur.</span> <span class="verse"><a name="15">15</a>Hulle het afgekom en vir hulle gebid, dat hulle die Heilige Gees mag ontvang,</span> <span class="verse"><a name="16">16</a>want Hy het toe nog op niemand van hulle geval nie, maar hulle was net gedoop in die Naam van die Here Jesus.</span> <span class="verse"><a name="17">17</a>Hulle het hul toe die hande opgelê, en hulle het die Heilige Gees ontvang.</span> <span class="verse"><a name="18">18</a>En toe Simon sien dat deur die handoplegging van die apostels die Heilige Gees gegee word, het hy hulle geld aangebied</span> <span class="verse"><a name="19">19</a>en gesê: Gee aan my ook hierdie mag, sodat elkeen wat ek die hande oplê, die Heilige Gees kan ontvang.</span> <span class="verse"><a name="20">20</a>Maar Petrus sê vir hom: Mag jou geld saam met jou vergaan, omdat jy gedink het om die gawe van God deur geld te verkry.</span> <span class="verse"><a name="21">21</a>Jy het geen deel of lot in hierdie saak nie, want jou hart is nie reg voor God nie.</span> <span class="verse"><a name="22">22</a>Bekeer jou dan van hierdie boosheid van jou, en bid God of die gedagte van jou hart jou miskien vergewe mag word.</span> <span class="verse"><a name="23">23</a>Want ek sien dat jy in 'n gal van bitterheid en bande van ongeregtigheid is.</span> <span class="verse"><a name="24">24</a>Maar Simon het geantwoord en gesê: Bid julle tot die Here vir my, sodat niks van wat julle gesê het, oor my mag kom nie.</span> <span class="verse"><a name="25">25</a>Nadat hulle dan kragtig getuig en die woord van die Here gespreek het, het hulle na Jerusalem teruggegaan en die evangelie aan baie dorpe van die Samaritane verkondig.</span> <span class="verse"><a name="26">26</a>En 'n engel van die Here het met Filippus gespreek en gesê: Staan op en gaan na die suide op die pad wat afloop van Jerusalem na Gasa. Dit is 'n eensame pad.</span> <span class="verse"><a name="27">27</a>Toe het hy opgestaan en gegaan. En daar was 'n man van Ethiopië, 'n hofdienaar, 'n staatsamptenaar van Kandac,, die koningin van die Ethiopiërs, wat oor al haar skatte was en na Jerusalem gekom het om te aanbid.</span> <span class="verse"><a name="28">28</a>En hy was op die terugreis en het op sy wa gesit en die profeet Jesaja gelees.</span> <span class="verse"><a name="29">29</a>Toe sê die Gees vir Filippus: Gaan daarheen en bly by daardie wa.</span> <span class="verse"><a name="30">30</a>En Filippus het daarheen gehardloop en hom die profeet Jesaja hoor lees; en hy sê: Verstaan u wel wat u lees?</span> <span class="verse"><a name="31">31</a>En hy antwoord: Hoe kan ek tog as niemand my die weg wys nie? Toe vra hy Filippus om op te klim en by hom te kom sit.</span> <span class="verse"><a name="32">32</a>En die gedeelte van die Skrif wat hy besig was om te lees, was d¡t: Soos 'n skaap is Hy gelei om geslag te word, en soos 'n lam wat stom is voor die een wat hom skeer, so maak Hy sy mond nie oop nie.</span> <span class="verse"><a name="33">33</a>In sy vernedering is sy oordeel weggeneem, en wie sal sy geslag beskrywe? Want sy lewe word van die aarde weggeneem.</span> <span class="verse"><a name="34">34</a>En die hofdienaar antwoord en sê vir Filippus: Ek bid u, van wie sê die profeet dit, van homself of van iemand anders?</span> <span class="verse"><a name="35">35</a>En Filippus het sy mond geopen en van hierdie Skrif af begin en die evangelie van Jesus aan hom verkondig.</span> <span class="verse"><a name="36">36</a>En terwyl hulle voortreis op die pad, kom hulle by water; en die hofdienaar sê vir hom: Daar is water; wat verhinder my om gedoop te word?</span> <span class="verse"><a name="37">37</a>Toe sê Filippus: As u glo met u hele hart, is dit geoorloof. En hy antwoord en sê: Ek glo dat Jesus Christus die Seun van God is.</span> <span class="verse"><a name="38">38</a>En hy het beveel dat die wa moes stilhou; en hulle het altwee in die water afgeklim, Filippus en die hofdienaar; en hy het hom gedoop.</span> <span class="verse"><a name="39">39</a>En toe hulle uit die water opklim, het die Gees van die Here Filippus skielik weggevoer, en die hofdienaar het hom nie meer gesien nie, want hy het sy weg met blydskap gereis.</span> <span class="verse"><a name="40">40</a>Maar Filippus is in Asdod gevind. En hy het die land deurgegaan en die evangelie verkondig in al die stede, totdat hy in Cesar,a gekom het.</span> </p></div</div></div></body></html>