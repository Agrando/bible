<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/acts/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/acts">Acts</a> &gt <strong>Chapter 16</strong></div><p><span class="verse"><a name="1">1</a>En hy het in Derbe en Listre aangekom; en daar was 'n dissipel met die naam van TimotheÂs, seun van 'n gelowige Joodse vrou, maar van 'n Griekse vader.</span> <span class="verse"><a name="2">2</a>Hy het goeie getuienis gehad van die broeders in Listre en Ikonium.</span> <span class="verse"><a name="3">3</a>Paulus wou hê dat hy saam met hom op reis sou gaan, en hy het hom geneem en besny ter wille van die Jode wat in daardie streke was; want hulle het almal geweet dat sy vader 'n Griek was.</span> <span class="verse"><a name="4">4</a>En op hulle reis deur die stede het hulle die verordeninge wat deur die apostels en die ouderlinge in Jerusalem vasgestel was, aan hulle oorgegee om te onderhou.</span> <span class="verse"><a name="5">5</a>En die gemeentes is versterk in die geloof en het elke dag vermeerder in getal.</span> <span class="verse"><a name="6">6</a>En hulle het deur die land Fr¡gië en Gal sië gegaan, omdat die Heilige Gees hulle verhinder het om in Asië die woord te verkondig.</span> <span class="verse"><a name="7">7</a>En toe hulle by M¡sië kom, het hulle probeer om na Bith¡nië te gaan, maar die Gees het hulle dit nie toegelaat nie.</span> <span class="verse"><a name="8">8</a>So het hulle dan M¡sië verbygegaan en na Troas afgekom.</span> <span class="verse"><a name="9">9</a>En Paulus het 'n gesig in die nag gesien -- daar staan 'n Macedoniër wat hom smeek en sê: Kom oor na Macedonië en help ons!</span> <span class="verse"><a name="10">10</a>En toe hy die gesig gesien het, het ons dadelik probeer om na Macedonië te gaan, omdat ons versekerd was dat die Here ons geroep het om die evangelie aan hulle te verkondig.</span> <span class="verse"><a name="11">11</a>Ons het dan afgevaar van Troas en reguit koers gehou na Samothr ce, en die volgende dag na Ne polis,</span> <span class="verse"><a name="12">12</a>en daarvandaan na Fil¡ppi, wat die eerste stad is van daardie deel van Macedonië, 'n kolonie. En ons het in hierdie stad 'n paar dae deurgebring.</span> <span class="verse"><a name="13">13</a>En op die sabbatdag het ons uitgegaan buitekant die stad langs 'n rivier waar die gebruiklike bidplek was, en ons het gaan sit en met die vroue gespreek wat daar bymekaargekom het.</span> <span class="verse"><a name="14">14</a>En 'n vrou met die naam van L¡dia, 'n purperverkoopster van die stad Thiat¡re, 'n godsdienstige vrou, het geluister; die Here het haar hart geopen om ag te gee op wat deur Paulus gesê is.</span> <span class="verse"><a name="15">15</a>En toe sy en haar huisgesin gedoop is, het sy by ons aangedring en gesê: As u oordeel dat ek in die Here glo, kom dan in my huis en bly daar. En sy het ons gedwing.</span> <span class="verse"><a name="16">16</a>En terwyl ons op pad was na die bidplek, kom 'n slavin met 'n waarsêende gees ons teë, wat vir haar eienaars deur waarsêery groot wins ingebring het.</span> <span class="verse"><a name="17">17</a>Sy het Paulus en ons gevolg en geskreeu en gesê: Hierdie manne is dienaars van God, die Allerhoogste, en hulle verkondig aan julle die weg van verlossing.</span> <span class="verse"><a name="18">18</a>En dit het sy baie dae lank gedoen; maar baie ontevrede daaroor, het Paulus hom omgedraai en vir die gees gesê: Ek beveel jou in die Naam van Jesus Christus om uit haar uit te gaan. En hy het op dieselfde oomblik uitgegaan.</span> <span class="verse"><a name="19">19</a>En toe haar eienaars sien dat die hoop van hulle wins weg was, het hulle Paulus en Silas gegryp en hulle na die mark voor die owerheid gesleep</span> <span class="verse"><a name="20">20</a>en hulle voor die regters gebring en gesê: Hierdie manne bring ons stad in opskudding, omdat hulle Jode is,</span> <span class="verse"><a name="21">21</a>en hulle verkondig sedes wat vir ons nie geoorloof is om aan te neem of na te volg nie, omdat ons Romeine is.</span> <span class="verse"><a name="22">22</a>En die skare het saam teen hulle opgestaan, en die regters het hulle klere laat afskeur en bevel gegee om hulle met stokke te slaan.</span> <span class="verse"><a name="23">23</a>En toe hulle hul baie slae gegee het, het hulle hul in die gevangenis gewerp en die tronkbewaarder bevel gegee om hulle sorgvuldig te bewaak.</span> <span class="verse"><a name="24">24</a>Hy het toe, omdat hy so 'n bevel ontvang het, hulle in die binneste gevangenis gewerp en hulle voete in die blok vasgemaak.</span> <span class="verse"><a name="25">25</a>En omtrent middernag het Paulus en Silas gebid en lofliedere tot eer van God gesing; en die gevangenes het na hulle geluister.</span> <span class="verse"><a name="26">26</a>En skielik kom daar 'n groot aardbewing, sodat die fondamente van die gevangenis geskud het. En onmiddellik het al die deure oopgegaan en die boeie van almal het losgeraak.</span> <span class="verse"><a name="27">27</a>En die tronkbewaarder het wakker geword; en toe hy sien dat die deure van die gevangenis oop was, het hy 'n swaard getrek en wou homself om die lewe bring, in die mening dat die gevangenes ontvlug het.</span> <span class="verse"><a name="28">28</a>Maar Paulus het met 'n groot stem geroep en gesê: Moenie jouself kwaad aandoen nie, want ons is almal hier.</span> <span class="verse"><a name="29">29</a>En toe hy lig gevra het, spring hy na binne en val bewende voor Paulus en Silas neer.</span> <span class="verse"><a name="30">30</a>En hy het hulle na buite gebring en gesê: Menere, wat moet ek doen om gered te word?</span> <span class="verse"><a name="31">31</a>Toe sê hulle: Glo in die Here Jesus Christus en jy sal gered word, jy en jou huisgesin.</span> <span class="verse"><a name="32">32</a>En hulle het aan hom die woord van die Here verkondig en aan almal wat in sy huis was.</span> <span class="verse"><a name="33">33</a>En in dieselfde uur van die nag het hy hulle geneem en hulle wonde gewas, en hy is onmiddellik gedoop, hy en al sy mense.</span> <span class="verse"><a name="34">34</a>Toe bring hy hulle in sy huis en sit hulle 'n maaltyd voor; en hy het hom verheug met sy hele huisgesin dat hy tot geloof in God gekom het.</span> <span class="verse"><a name="35">35</a>En toe dit dag word, stuur die regters die geregsdienaars en sê: Laat daardie manne los.</span> <span class="verse"><a name="36">36</a>En die tronkbewaarder het hierdie woorde aan Paulus oorgebring: Die regters het laat weet dat julle losgelaat moet word; gaan dan nou uit en reis in vrede!</span> <span class="verse"><a name="37">37</a>Maar Paulus sê vir hulle: Hulle het ons in die openbaar onveroordeeld geslaan, ons wat Romeinse burgers is, en ons in die gevangenis gewerp, en wil hulle ons nou in die geheim uitwerp? Volstrek nie! Laat hulle self kom en ons uitlei.</span> <span class="verse"><a name="38">38</a>En die geregsdienaars het hierdie woorde aan die regters oorgebring, en die het bang geword toe hulle hoor dat hulle Romeine was.</span> <span class="verse"><a name="39">39</a>Daarop het hulle gekom en hulle gesmeek en uitgelei met die versoek om uit die stad te vertrek.</span> <span class="verse"><a name="40">40</a>En nadat hulle die gevangenis verlaat het, het hulle na die huis van L¡dia gegaan; en hulle het die broeders gesien, hulle bemoedig en weggegaan.</span> </p></div</div></div></body></html>