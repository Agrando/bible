<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/acts/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/acts">Acts</a> &gt <strong>Chapter 21</strong></div><p><span class="verse"><a name="1">1</a>En nadat ons ons van hulle losgeskeur het, het ons afgevaar en reguit koers gehou en by Kos aangekom, en die volgende dag by Rhodus en daarvandaan by P tara.</span> <span class="verse"><a name="2">2</a>En ons het 'n skip gevind wat na Fen¡cië sou oorseil, en daarop gegaan en afgevaar.</span> <span class="verse"><a name="3">3</a>En toe ons Ciprus in die gesig gekry het en dit aan die linkerhand laat lê het, het ons na S¡rië gevaar en by Tirus aangekom, want daar sou die skip sy vrag aflaai.</span> <span class="verse"><a name="4">4</a>En nadat ons die dissipels gevind het, het ons daar sewe dae gebly; en hulle het vir Paulus deur die Gees gesê om nie op te gaan na Jerusalem nie.</span> <span class="verse"><a name="5">5</a>Maar toe ons die dae uitgebly het, het ons vertrek en op reis gegaan, terwyl almal, met vroue en kinders, ons tot buitekant die stad begelei; en ons het op die strand neergekniel en gebid.</span> <span class="verse"><a name="6">6</a>En nadat ons mekaar gegroet het, het ons aan boord gegaan, en hulle het teruggegaan huis toe.</span> <span class="verse"><a name="7">7</a>Maar ons het die seereis van Tirus af voltooi en by Ptolem is gekom; en ons het die broeders gegroet en een dag by hulle gebly.</span> <span class="verse"><a name="8">8</a>En die volgende dag het ons, die geselskap van Paulus, vertrek en in Cesar,a aangekom; en ons het ons intrek geneem in die huis van Filippus, die evangelis, wat een van die sewe diakens was, en by hom gebly.</span> <span class="verse"><a name="9">9</a>En hy het vier ongetroude dogters gehad wat die profetiese gawe besit het.</span> <span class="verse"><a name="10">10</a>En onderwyl ons baie dae daar oorgebly het, het 'n sekere profeet met die naam van Agabus van Judiaafgekom.</span> <span class="verse"><a name="11">11</a>En toe hy by ons kom, neem hy die gordel van Paulus en bind sy eie hande en voete en sê: D¡t spreek die Heilige Gees: So sal die Jode die man wie se gordel dit is, in Jerusalem bind en in die hande van heidene oorlewer.</span> <span class="verse"><a name="12">12</a>En toe ons dit hoor, het ons saam met die broeders van die plek hom gesmeek om nie op te gaan na Jerusalem nie.</span> <span class="verse"><a name="13">13</a>Maar Paulus het geantwoord: Wat doen julle dat julle ween en my hart week maak? Want ek is bereid nie alleen om gebind te word nie, maar ook om in Jerusalem te sterwe vir die Naam van die Here Jesus.</span> <span class="verse"><a name="14">14</a>Toe hy dan nie oor te haal was nie, was ons tevrede en het gesê: Laat die wil van die Here geskied!</span> <span class="verse"><a name="15">15</a>En n  hierdie dae het ons vir die reis klaargemaak en na Jerusalem opgegaan.</span> <span class="verse"><a name="16">16</a>En sommige van die dissipels van Cesar,a het ook saam met ons gegaan en ons by 'n sekere Mnason van Ciprus gebring, 'n ou dissipel, by wie ons sou tuis gaan.</span> <span class="verse"><a name="17">17</a>En toe ons in Jerusalem aankom, het die broeders ons met blydskap ontvang.</span> <span class="verse"><a name="18">18</a>En op die volgende dag het Paulus saam met ons na Jakobus se huis gegaan, en al die ouderlinge was daar teenwoordig.</span> <span class="verse"><a name="19">19</a>En nadat hy hulle gegroet het, het hy van stuk tot stuk vertel wat God onder die heidene deur sy diens gedoen het.</span> <span class="verse"><a name="20">20</a>En toe hulle dit hoor, het hulle die Here verheerlik en vir hom gesê: U sien, broeder, hoeveel duisende Jode daar is wat gelowig geword het, en almal is yweraars vir die wet.</span> <span class="verse"><a name="21">21</a>En hulle is aangaande u vertel dat u al die Jode onder die heidene leer om van Moses afvallig te word deur te sê dat hulle die kinders nie moet besny nie en ook nie volgens die sedes moet wandel nie.</span> <span class="verse"><a name="22">22</a>Wat staan ons dan te doen? Dit is dringend nodig dat die menigte bymekaarkom, want hulle sal hoor dat u gekom het.</span> <span class="verse"><a name="23">23</a>Doen dan wat ons vir u sê. Ons het vier manne wat 'n gelofte gedoen het;</span> <span class="verse"><a name="24">24</a>neem hulle en heilig u saam met hulle en betaal die koste vir hulle, sodat hulle hul hoofde kan skeer en almal kan weet dat daar niks is in wat van u vertel word nie, maar dat u self ook wandel as een wat die wet onderhou.</span> <span class="verse"><a name="25">25</a>Wat egter die gelowiges uit die heidene betref het ons geskrywe en besluit dat hulle niks van die aard moet onderhou nie, maar hulle net moet onthou van afgodsoffers en bloed en van wat verwurg is, en van hoerery.</span> <span class="verse"><a name="26">26</a>Toe het Paulus die manne geneem en op die volgende dag hom saam met hulle geheilig en in die tempel gegaan om bekend te maak dat die dae van die heiliging sou voortduur totdat die offer vir elkeen van hulle gebring moes word.</span> <span class="verse"><a name="27">27</a>Maar toe die sewe dae byna verby was, het die Jode van Asië hom in die tempel gesien en die hele skare oproerig gemaak en die hande aan hom geslaan</span> <span class="verse"><a name="28">28</a>en geskreeu: Israeliete, help! Dit is die man wat oral aan almal dinge leer teen die volk en die wet en hierdie plek. Hy het ook nog Grieke in die tempel gebring en hierdie heilige plek ontheilig.</span> <span class="verse"><a name="29">29</a>Want hulle het vantevore Trofimus, die Ef,siër, in die stad by hom gesien en gedink dat Paulus hom in die tempel gebring het.</span> <span class="verse"><a name="30">30</a>Toe kom die hele stad in beweging, en daar was 'n oploop van die volk; en hulle het Paulus gegryp en hom buitekant die tempel gesleep; en dadelik is die deure gesluit.</span> <span class="verse"><a name="31">31</a>En onderwyl hulle probeer om hom dood te maak, het 'n berig die owerste oor duisend van die leërafdeling bereik dat die hele Jerusalem in oproer was.</span> <span class="verse"><a name="32">32</a>En hy het meteens soldate en hoofmanne oor honderd geneem en afgehardloop na hulle; en toe hulle die owerste oor duisend en die soldate sien, het hulle opgehou om Paulus te slaan.</span> <span class="verse"><a name="33">33</a>Daarop kom die owerste oor duisend nader en neem hom gevange en gee bevel dat hy met twee kettings geboei moet word; en hy het gevra wie hy was en wat hy gedoen het.</span> <span class="verse"><a name="34">34</a>En onder die skare het sommige dit en sommige iets anders geskreeu. En omdat hy weens die rumoer geen sekerheid kon verkry nie, het hy bevel gegee dat hy na die kamp gebring moes word.</span> <span class="verse"><a name="35">35</a>En toe hy op die trappe kom, moes hy deur die soldate gedra word weens die geweld van die skare.</span> <span class="verse"><a name="36">36</a>Want die menigte van die volk het gevolg en geskreeu: Weg met hom!</span> <span class="verse"><a name="37">37</a>En net toe hy in die kamp gebring sou word, vra Paulus die owerste oor duisend: Is dit my geoorloof om iets vir u te sê? En hy sê vir hom: Ken jy Grieks?</span> <span class="verse"><a name="38">38</a>Is jy dan nie die Egiptenaar wat 'n tyd gelede oproer gemaak het en die vier duisend rowers na die woestyn uitgelei het nie?</span> <span class="verse"><a name="39">39</a>En Paulus antwoord: Ek is 'n Joodse man van Tarsus, 'n burger van geen onvermaarde stad in Cil¡cië nie; ek versoek u, laat my toe om die volk toe te spreek.</span> <span class="verse"><a name="40">40</a>En toe hy dit toegelaat het, gaan Paulus op die trappe staan en wink met die hand vir die volk. En nadat daar 'n groot stilte gekom het, het hy hulle in die Hebreeuse taal toegespreek en gesê:</span> </p></div</div></div></body></html>