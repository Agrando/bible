<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/acts/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/acts">Acts</a> &gt <strong>Chapter 7</strong></div><p><span class="verse"><a name="1">1</a>Toe sê die hoëpriester: Is hierdie dinge dan so?</span> <span class="verse"><a name="2">2</a>En hy sê: Broeders en vaders, luister! Die God van die heerlikheid het verskyn aan ons vader Abraham toe hy in Mesopot mië was, voordat hy in Haran gewoon het,</span> <span class="verse"><a name="3">3</a>en vir hom gesê: Trek uit jou land en uit jou familie, en kom na die land wat Ek jou sal wys.</span> <span class="verse"><a name="4">4</a>Toe het hy getrek uit die land van die Chald,ërs en in Haran gaan woon; en n  die dood van sy vader het Hy hom daarvandaan laat verhuis na hierdie land waarin julle nou woon.</span> <span class="verse"><a name="5">5</a>En Hy het hom geen erfdeel daarin gegee nie, selfs nie 'n voetbreed nie, maar Hy het belowe om dit aan hom en sy nageslag n  hom as eiendom te gee, toe hy nog geen kind gehad het nie.</span> <span class="verse"><a name="6">6</a>En God het aan hom d¡t gesê, dat sy nageslag bywoners in 'n vreemde land sou wees en die mense hulle tot slawe sou maak en mishandel, vier honderd jaar lank.</span> <span class="verse"><a name="7">7</a>En die nasie aan wie hulle diensbaar sal wees, sal Ek oordeel, het God gesê; en daarna sal hulle uittrek en My in hierdie plek dien.</span> <span class="verse"><a name="8">8</a>En Hy het hom die verbond van die besnydenis gegee, en so het hy die vader van Isak geword en hom op die agtste dag besny; en Isak het die vader van Jakob geword, en Jakob van die twaalf aartsvaders.</span> <span class="verse"><a name="9">9</a>En die aartsvaders was jaloers op Josef en het hom verkoop na Egipte toe; maar God was met hom</span> <span class="verse"><a name="10">10</a>en het hom uit al sy verdrukkinge verlos en hom guns en wysheid geskenk voor Farao, die koning van Egipte; en die het hom goewerneur gemaak oor Egipte en oor sy hele huis.</span> <span class="verse"><a name="11">11</a>En 'n hongersnood en groot benoudheid het oor die hele Egipteland en Kana„n gekom, en ons vaders kon geen voedsel kry nie.</span> <span class="verse"><a name="12">12</a>En toe Jakob hoor dat daar koring in Egipte was, het hy ons vaders die eerste keer uitgestuur.</span> <span class="verse"><a name="13">13</a>En die tweede keer is Josef deur sy broers herken, en die afkoms van Josef het aan Farao bekend geword.</span> <span class="verse"><a name="14">14</a>Toe het Josef gestuur en sy vader Jakob laat roep en sy hele familie, vyf en sewentig siele.</span> <span class="verse"><a name="15">15</a>En Jakob het afgetrek na Egipte en daar gesterwe, hy en ons vaders.</span> <span class="verse"><a name="16">16</a>En hulle is oorgebring na Sigem en weggelê in die graf wat Abraham vir 'n som geld gekoop het van die seuns van Hemor, die vader van Sigem.</span> <span class="verse"><a name="17">17</a>En namate die tyd van die belofte wat God aan Abraham met 'n eed beloof het, nader kom, het die volk toegeneem en vermeerder in Egipte,</span> <span class="verse"><a name="18">18</a>totdat daar 'n ander koning opgestaan het wat nie vir Josef geken het nie.</span> <span class="verse"><a name="19">19</a>Hy het listig met ons geslag te werk gegaan en ons vaders mishandel deur hulle te verplig om hul kindertjies weg te gooi, sodat hulle nie in die lewe behou kon word nie.</span> <span class="verse"><a name="20">20</a>In die tyd is Moses gebore, en hy was wonderlik mooi. Drie maande lank is hy in die huis van sy vader versorg;</span> <span class="verse"><a name="21">21</a>en toe hy weggegooi is, het Farao se dogter hom opgeneem en hom as haar seun grootgemaak.</span> <span class="verse"><a name="22">22</a>En Moses is opgelei in al die wysheid van die Egiptenaars en was magtig in woorde en dade.</span> <span class="verse"><a name="23">23</a>En nadat hy die ouderdom van veertig jaar bereik het, het dit in sy hart opgekom om sy broers, die kinders van Israel, te besoek;</span> <span class="verse"><a name="24">24</a>en toe hy sien dat iemand onreg aangedoen word, het hy hom verdedig en die man wat mishandel was, gewreek deur die Egiptenaar te verslaan.</span> <span class="verse"><a name="25">25</a>En hy het gedink dat sy broers sou verstaan dat God hulle deur sy hand redding sou gee; maar hulle het dit nie verstaan nie.</span> <span class="verse"><a name="26">26</a>En die volgende dag het hy by hulle verskyn terwyl hulle besig was om te veg, en hy het by hulle aangedring om vrede te maak en gesê: Manne, julle is broers; waarom doen julle mekaar onreg aan?</span> <span class="verse"><a name="27">27</a>Maar hy wat sy naaste onreg aangedoen het, het hom afgestoot en gesê: Wie het jou as 'n owerste en regter oor ons aangestel?</span> <span class="verse"><a name="28">28</a>Jy wil my tog nie doodmaak soos jy gister die Egiptenaar doodgemaak het nie?</span> <span class="verse"><a name="29">29</a>En Moses het op hierdie woord gevlug en 'n bywoner geword in die land M¡dian, waar hy die vader van twee seuns geword het.</span> <span class="verse"><a name="30">30</a>En toe veertig jaar verby was, het 'n Engel van die Here aan hom verskyn in die woestyn van die berg Sinai, in die vuurvlam van 'n doringbos.</span> <span class="verse"><a name="31">31</a>En Moses het dit gesien en hom oor die gesig verwonder; en toe hy daarheen gaan om dit te besien, het die stem van die Here tot hom gekom:</span> <span class="verse"><a name="32">32</a>Ek is die God van jou vaders, die God van Abraham en die God van Isak en die God van Jakob. En Moses het begin bewe en nie gewaag om dit te bekyk nie.</span> <span class="verse"><a name="33">33</a>Toe sê die Here vir hom: Trek die skoene van jou voete af, want die plek waarop jy staan, is heilige grond.</span> <span class="verse"><a name="34">34</a>Ek het duidelik gesien die mishandeling van my volk wat in Egipte is, en hulle gesug gehoor en neergedaal om hulle te verlos. En nou, kom hier, Ek wil jou na Egipte stuur.</span> <span class="verse"><a name="35">35</a>Hierdie Moses wat hulle verloën het deur te sê: Wie het jou aangestel as 'n owerste en regter? -- hom het God as owerste en verlosser gestuur deur die hand van die Engel wat aan hom verskyn het in die doringbos.</span> <span class="verse"><a name="36">36</a>Hy het hulle uitgelei en wonders en tekens in Egipteland en in die Rooi See en die woestyn gedoen, veertig jaar lank.</span> <span class="verse"><a name="37">37</a>Dit is die Moses wat aan die kinders van Israel gesê het: Die Here julle God sal vir julle 'n Profeet verwek uit julle broers net soos ek is; na Hom moet julle luister.</span> <span class="verse"><a name="38">38</a>Dit is hy wat in die vergadering in die woestyn was saam met die Engel wat met hom op die berg Sinai gespreek het, en saam met ons vaders; hy het die lewende woorde ontvang om aan ons te gee.</span> <span class="verse"><a name="39">39</a>Na hom wou ons vaders nie luister nie, maar hulle het hom verstoot en met hulle harte na Egipte teruggekeer</span> <span class="verse"><a name="40">40</a>toe hulle vir A„ron gesê het: Maak vir ons gode wat voor ons uit sal trek; want hierdie Moses wat ons uit Egipteland uitgelei het, ons weet nie wat van hom geword het nie.</span> <span class="verse"><a name="41">41</a>En hulle het in daardie dae 'n kalf gemaak en aan die afgodsbeeld 'n offer gebring en hulle in die werke van hulle hande verbly.</span> <span class="verse"><a name="42">42</a>Maar God het Hom afgewend en hulle oorgegee om die leër van die hemel te dien, soos geskrywe is in die boek van die profete: Julle het tog nie aan My slagoffers en offers gebring gedurende veertig jaar in die woestyn nie, o huis van Israel?</span> <span class="verse"><a name="43">43</a>Ja, julle het die tent van Molog opgeneem en die ster van julle god Remfan, die beelde wat julle gemaak het om hulle te aanbid. En Ek sal julle anderkant Babilon wegvoer.</span> <span class="verse"><a name="44">44</a>Die tent van die Getuienis was onder ons vaders in die woestyn, soos Hy wat met Moses gespreek het, hom bevel gegee het om dit te maak volgens die afbeelding wat hy gesien het.</span> <span class="verse"><a name="45">45</a>En ons vaders het dit ontvang en met Josua ingebring in die besitting van die nasies wat God voor ons vaders uitgedryf het, tot op die dae van Dawid</span> <span class="verse"><a name="46">46</a>wat genade gevind het voor God en gevra het om 'n woonplek vir die God van Jakob te verkry.</span> <span class="verse"><a name="47">47</a>En Salomo het 'n huis vir Hom gebou.</span> <span class="verse"><a name="48">48</a>Maar die Allerhoogste woon nie in tempels wat met hande gemaak is nie, soos die profeet sê:</span> <span class="verse"><a name="49">49</a>Die hemel is my troon en die aarde die voetbank van my voete. Watter soort huis sal julle vir My bou, sê die Here, of hoedanig is die plek van my rus?</span> <span class="verse"><a name="50">50</a>Het my hand nie al hierdie dinge gemaak nie?</span> <span class="verse"><a name="51">51</a>Julle hardnekkiges en onbesnedenes van hart en ore, julle weerstaan altyd die Heilige Gees; net soos julle vaders, so ook julle.</span> <span class="verse"><a name="52">52</a>Watter een van die profete het julle vaders nie vervolg nie? Ja, hulle het die gedood wat vooraf die koms verkondig het van die Regverdige, van wie julle nou verraaiers en moordenaars geword het;</span> <span class="verse"><a name="53">53</a>julle wat die wet deur die beskikkinge van engele ontvang het en tog nie onderhou het nie!</span> <span class="verse"><a name="54">54</a>En toe hulle dit hoor, was hulle woedend in hul harte en het teen hom op die tande gekners.</span> <span class="verse"><a name="55">55</a>Maar hy was vol van die Heilige Gees en het die oë na die hemel gehou en die heerlikheid van God gesien en Jesus wat staan aan die regterhand van God.</span> <span class="verse"><a name="56">56</a>En hy het gesê: Kyk, ek sien die hemele geopend en die Seun van die mens aan die regterhand van God staan.</span> <span class="verse"><a name="57">57</a>Maar hulle het met 'n groot stem geskreeu en hulle ore toegestop en soos een man op hom aangestorm.</span> <span class="verse"><a name="58">58</a>En hulle het hom buitekant die stad uitgewerp en hom gestenig; en die getuies het hulle klere neergelê by die voete van 'n jongman met die naam van Saulus.</span> <span class="verse"><a name="59">59</a>En hulle het St,fanus gestenig terwyl hy die Here aanroep en sê: Here Jesus, ontvang my gees!</span> <span class="verse"><a name="60">60</a>En hy het op sy knieë neergeval en met 'n groot stem uitgeroep: Here, reken hulle hierdie sonde nie toe nie! En met die woorde het hy ontslaap.</span> </p></div</div></div></body></html>