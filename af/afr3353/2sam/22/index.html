<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/2sam/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/2sam">2 Samuel</a> &gt <strong>Chapter 22</strong></div><p><span class="verse"><a name="1">1</a>En Dawid het die woorde van hierdie lied tot die HERE gespreek op die dag toe die HERE hom gered het uit die hand van al sy vyande en uit die hand van Saul.</span> <span class="verse"><a name="2">2</a>En hy het gesê: Die HERE is my rots en my bergvesting en my redder;</span> <span class="verse"><a name="3">3</a>God is my rots by wie ek skuil; my skild en die horing van my heil, my rotsvesting en my toevlug, my verlosser; van geweld het U my verlos.</span> <span class="verse"><a name="4">4</a>Ek roep die HERE aan wat lofwaardig is, en van my vyande word ek verlos.</span> <span class="verse"><a name="5">5</a>Want die golwe van die dood het my omring, strome van onheil het my oorval.</span> <span class="verse"><a name="6">6</a>Bande van die doderyk het my omring, strikke van die dood het my teëgekom.</span> <span class="verse"><a name="7">7</a>Toe ek benoud was, het ek die HERE aangeroep, en ek het geroep tot my God; en uit sy paleis het Hy my stem gehoor, en my hulpgeroep was in sy ore.</span> <span class="verse"><a name="8">8</a>Toe het die aarde geskud en gebewe, die fondamente van die hemel het gesidder en geskud, omdat Hy toornig was.</span> <span class="verse"><a name="9">9</a>Rook in sy neus het opgegaan, en 'n vuur uit sy mond het verteer; kole uit Hom het gebrand.</span> <span class="verse"><a name="10">10</a>En Hy het die hemel gebuig en neergedaal, en wolkedonkerheid was onder sy voete.</span> <span class="verse"><a name="11">11</a>En Hy het op 'n g,rub gery en gevlieg; ja, Hy het verskyn op die vlerke van die wind.</span> <span class="verse"><a name="12">12</a>En Hy het duisternis rondom Hom as hutte gestel, versameling van waters, diktes van wolke.</span> <span class="verse"><a name="13">13</a>Uit die glans voor Hom het gloeiende kole gebrand.</span> <span class="verse"><a name="14">14</a>Uit die hemel het die HERE gedonder, en die Allerhoogste het sy stem laat hoor.</span> <span class="verse"><a name="15">15</a>En Hy het pyle uitgestuur en hulle verstrooi, bliksems en hulle verwar.</span> <span class="verse"><a name="16">16</a>En die beddings van die see het sigbaar geword, die fondamente van die wêreld is blootgelê, deur die dreiging van die HERE, vanweë die geblaas van die wind van sy neus.</span> <span class="verse"><a name="17">17</a>Uit die hoogte het Hy sy hand uitgestrek, Hy het my gegryp, my uit groot waters getrek.</span> <span class="verse"><a name="18">18</a>Hy het my verlos van my magtige vyand, van my haters, omdat hulle te sterk was vir my.</span> <span class="verse"><a name="19">19</a>Hulle het my oorval op die dag van my nood, maar die HERE was my steun.</span> <span class="verse"><a name="20">20</a>En Hy het my uitgelei in die ruimte, Hy het my gered, omdat Hy behae in my gehad het.</span> <span class="verse"><a name="21">21</a>Die HERE het met my gehandel na my geregtigheid; na die reinheid van my hande het Hy my vergelde.</span> <span class="verse"><a name="22">22</a>Want ek het die weë van die HERE gehou en nie goddeloos van my God afgewyk nie.</span> <span class="verse"><a name="23">23</a>Want al sy verordeninge was voor my, en sy insettinge -- daar het ek nie van afgewyk nie.</span> <span class="verse"><a name="24">24</a>Maar ek was opreg voor Hom, en ek was op my hoede vir my ongeregtigheid.</span> <span class="verse"><a name="25">25</a>So het die HERE my dan vergelde na my geregtigheid, na my reinheid voor sy oë.</span> <span class="verse"><a name="26">26</a>By die liefderyke betoon U Uself liefderyk, by die opregte man opreg,</span> <span class="verse"><a name="27">27</a>by die reine, rein; maar by die valse betoon U Uself verkeerd.</span> <span class="verse"><a name="28">28</a>En U verlos die verdrukte volk, maar u oë is teen die hoogmoediges; U verneder hulle.</span> <span class="verse"><a name="29">29</a>Want U is my lamp, o HERE! En die HERE laat my duisternis opklaar.</span> <span class="verse"><a name="30">30</a>Want met U loop ek 'n bende storm, met my God spring ek oor 'n muur.</span> <span class="verse"><a name="31">31</a>Die weg van God is volmaak; die woord van die HERE is gelouter; Hy is 'n skild vir almal wat by Hom skuil.</span> <span class="verse"><a name="32">32</a>Want wie is God buiten die HERE, en wie 'n rots buiten onse God?</span> <span class="verse"><a name="33">33</a>Die God wat my sterk toevlug is, en Hy het vir my 'n weg volkomelik uitgesoek.</span> <span class="verse"><a name="34">34</a>Hy maak my voete soos die van herte en laat my staan op my hoogtes.</span> <span class="verse"><a name="35">35</a>Hy leer my hande om oorlog te voer, sodat my arms 'n koperboog span.</span> <span class="verse"><a name="36">36</a>En U het my die skild van u uitredding gegee, en u neerbuigende goedheid het my groot gemaak.</span> <span class="verse"><a name="37">37</a>U het my voetstap onder my ruim gemaak, en my enkels het nie gewankel nie.</span> <span class="verse"><a name="38">38</a>Ek het my vyande agtervolg en hulle verdelg en nie teruggekom voordat ek hulle vernietig het nie.</span> <span class="verse"><a name="39">39</a>Ja, ek het hulle vernietig en hulle verbrysel, sodat hulle nie weer opgestaan het nie, maar onder my voete geval het.</span> <span class="verse"><a name="40">40</a>En U het my met krag omgord vir die stryd, U het my teëstanders onder my laat buk.</span> <span class="verse"><a name="41">41</a>En U het my vyande vir my laat vlug; my haters, die het ek vernietig.</span> <span class="verse"><a name="42">42</a>Hulle het rondgekyk, maar daar was geen verlosser nie; na die HERE, maar Hy het hulle nie geantwoord nie.</span> <span class="verse"><a name="43">43</a>Toe het ek hulle vermaal soos die stof van die aarde, soos modder van die strate het ek hulle fyngemaal, hulle vertrap.</span> <span class="verse"><a name="44">44</a>En U het my gered uit die getwis van my volk; U het my bewaar as 'n hoof van nasies; 'n volk wat ek nie geken het nie, het my gedien.</span> <span class="verse"><a name="45">45</a>Uitlanders het al kruipende na my gekom; sodra hulle van my gehoor het, was hulle gehoorsaam aan my.</span> <span class="verse"><a name="46">46</a>Uitlanders word kragteloos en kom met siddering uit hulle vestings.</span> <span class="verse"><a name="47">47</a>Die HERE leef! En geloofd sy my rots, en laat verhoog wees die God wat die rots is van my heil!</span> <span class="verse"><a name="48">48</a>Die God wat my die wraak gee en volke onder my neerwerp;</span> <span class="verse"><a name="49">49</a>en wat my uitlei onder my vyande uit; ja, U verhef my bo my teëstanders, U bevry my van die man van geweld.</span> <span class="verse"><a name="50">50</a>Daarom wil ek U loof, o HERE, onder die nasies, en tot eer van u Naam wil ek psalmsing;</span> <span class="verse"><a name="51">51</a>Hy is dit wat die verlossing van sy koning groot maak en goedertierenheid bewys aan sy gesalfde, aan Dawid en aan sy nageslag tot in ewigheid.</span> </p></div</div></div></body></html>