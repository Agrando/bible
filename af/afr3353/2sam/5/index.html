<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/2sam/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/2sam">2 Samuel</a> &gt <strong>Chapter 5</strong></div><p><span class="verse"><a name="1">1</a>Toe kom al die stamme van Israel na Dawid in Hebron, en hulle spreek en sê: Hier is ons, u been en u vlees is ons!</span> <span class="verse"><a name="2">2</a>Gister sowel as eergister toe Saul koning oor ons was, het u Israel uit-- en ingelei; en die HERE het aan u gesê: Jy moet my volk Israel oppas, en jy moet 'n vors wees oor Israel.</span> <span class="verse"><a name="3">3</a>So het dan al die oudstes van Israel na die koning in Hebron gekom; en koning Dawid het met hulle 'n verbond in Hebron gesluit voor die aangesig van die HERE, en hulle het Dawid as koning oor Israel gesalf.</span> <span class="verse"><a name="4">4</a>Dertig jaar was Dawid oud toe hy koning geword het; veertig jaar het hy geregeer.</span> <span class="verse"><a name="5">5</a>In Hebron het hy oor Juda sewe jaar en ses maande geregeer, en in Jerusalem het hy drie en dertig jaar oor die hele Israel en Juda geregeer.</span> <span class="verse"><a name="6">6</a>Toe die koning met sy manne na Jerusalem wegtrek teen die Jebusiete, die bewoners van die land, het hulle met Dawid gespreek en gesê: Jy sal hier nie inkom nie, maar die blindes en lammes sal jou verdrywe -- dit wil sê: Dawid sal hier nie inkom nie.</span> <span class="verse"><a name="7">7</a>Maar Dawid het die bergvesting Sion ingeneem; dit is die stad van Dawid.</span> <span class="verse"><a name="8">8</a>En Dawid het daardie dag gesê: Elkeen wat 'n Jebusiet verslaan, laat hom in die waterkanaal neerwerp die lammes sowel as die blindes, van wie Dawid se siel 'n afkeer het! Daarom sê hulle: 'n Blinde en 'n lamme mag nie in die huis kom nie.</span> <span class="verse"><a name="9">9</a>En Dawid het in die bergvesting gaan woon en dit die stad van Dawid genoem; en Dawid het rondom, van Millo af na die binnekant, gebou.</span> <span class="verse"><a name="10">10</a>En Dawid het gedurigdeur groter geword, en die HERE, die God van die leërskare, was met hom.</span> <span class="verse"><a name="11">11</a>Toe stuur Hiram, die koning van Tirus, boodskappers na Dawid met sederhout en skrynwerkers en klipkappers, en hulle het vir Dawid 'n huis gebou.</span> <span class="verse"><a name="12">12</a>So het Dawid dan gewaar geword dat die HERE hom as koning oor Israel bevestig en sy koningskap verhef het ter wille van sy volk Israel.</span> <span class="verse"><a name="13">13</a>En Dawid het uit Jerusalem meer byvroue en vroue geneem, nadat hy uit Hebron gekom het; en vir Dawid is meer seuns en dogters gebore.</span> <span class="verse"><a name="14">14</a>En dit is die name van die wat vir hom in Jerusalem gebore is: S mmua en Sobab en Natan en Salomo,</span> <span class="verse"><a name="15">15</a>en Jibhar en Elisua en Nefeg en J fia,</span> <span class="verse"><a name="16">16</a>en Elis ma en Âljada en Elif,let.</span> <span class="verse"><a name="17">17</a>Toe die Filistyne hoor dat Dawid as koning oor Israel gesalf was, het al die Filistyne opgetrek om Dawid te soek, maar Dawid het dit gehoor en afgetrek na die bergvesting.</span> <span class="verse"><a name="18">18</a>En die Filistyne het gekom en hulle versprei in die dal Ref im.</span> <span class="verse"><a name="19">19</a>Toe het Dawid die HERE geraadpleeg en gesê: Sal ek optrek teen die Filistyne? Sal U hulle in my hand gee? En die HERE het aan Dawid gesê: Trek op, want Ek sal die Filistyne verseker in jou hand gee.</span> <span class="verse"><a name="20">20</a>Daarop het Dawid na Ba„l-P,rasim gegaan, en Dawid het hulle daar verslaan en gesê: Die HERE het voor my heen deur my vyande gebreek soos water deurbreek; daarom het hy die plek Ba„l-P,rasim genoem.</span> <span class="verse"><a name="21">21</a>En hulle het hul afgode daar agtergelaat, en Dawid en sy manne het dit saamgeneem.</span> <span class="verse"><a name="22">22</a>Maar die Filistyne het nog weer opgetrek en hulle in die dal Ref im versprei.</span> <span class="verse"><a name="23">23</a>Toe raadpleeg Dawid die HERE, en Hy sê: Jy moet nie optrek nie: trek agter hulle om en val hulle aan vlak voor die balsembosse.</span> <span class="verse"><a name="24">24</a>En as jy 'n geruis van voetstappe in die toppe van die balsembosse hoor, moet jy gou maak, want dan het die HERE voor jou uitgetrek om die leër van die Filistyne te verslaan.</span> <span class="verse"><a name="25">25</a>En Dawid het gedoen net soos die HERE hom beveel het, en hy het die Filistyne verslaan van G¡beon af tot naby Geser.</span> </p></div</div></div></body></html>