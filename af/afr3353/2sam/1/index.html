<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/2sam/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/2sam">2 Samuel</a> &gt <strong>Chapter 1</strong></div><p><span class="verse"><a name="1">1</a>En n  die dood van Saul, toe Dawid terug was van die verslaan van die Amalekiete en Dawid twee dae in Siklag gebly het,</span> <span class="verse"><a name="2">2</a>kom daar op die derde dag 'n man uit die leër, van Saul af, met geskeurde klere en grond op sy hoof. En toe hy by Dawid kom, val hy op die grond en buig hom neer.</span> <span class="verse"><a name="3">3</a>En Dawid sê vir hom: Waar kom jy vandaan? En hy antwoord hom: Ek het ontvlug uit die leër van Israel.</span> <span class="verse"><a name="4">4</a>Verder sê Dawid vir hom: Wat het gebeur? Vertel my tog. Toe antwoord hy: Die manskappe het uit die geveg gevlug, en baie van die manskappe het ook geval en gesterwe; ja, ook Saul en sy seun Jonatan is dood.</span> <span class="verse"><a name="5">5</a>En Dawid vra die jongman wat hom die boodskap gebring het: Hoe weet jy dat Saul en sy seun Jonatan dood is?</span> <span class="verse"><a name="6">6</a>Daarop sê die jongman wat hom die boodskap gebring het: Ek was bygeval op die gebergte Gilboa, en kyk, Saul het op sy spies geleun, terwyl die strydwaens en perderuiters hom agternasit;</span> <span class="verse"><a name="7">7</a>en hy het agter hom omgekyk en my gesien en my geroep, en ek het gesê: Hier is ek.</span> <span class="verse"><a name="8">8</a>Toe vra hy my: Wie is jy? En ek antwoord hom: Ek is 'n Amalekiet.</span> <span class="verse"><a name="9">9</a>Daarop sê hy vir my: Kom staan tog by my en maak my van kant, omdat 'n duiseling my bevang het; want my lewe is nog heeltemal in my.</span> <span class="verse"><a name="10">10</a>En ek het by hom gaan staan en hom van kant gemaak, want ek het geweet dat hy n  sy val nie sou leef nie; en ek het die kroon wat op sy hoof en die armband wat om sy arm was, geneem en dit hier na my heer gebring.</span> <span class="verse"><a name="11">11</a>Toe gryp Dawid sy klere en skeur dit; net so al die manne wat by hom was.</span> <span class="verse"><a name="12">12</a>En hulle het gerouklaag en geween en gevas tot die aand toe oor Saul en oor sy seun Jonatan en oor die volk van die HERE en oor die huis van Israel, omdat hulle deur die swaard geval het.</span> <span class="verse"><a name="13">13</a>Verder sê Dawid aan die jongman wat hom die boodskap gebring het: Waar kom jy vandaan? En hy antwoord: Ek is die seun van 'n vreemde man, 'n Amalekiet.</span> <span class="verse"><a name="14">14</a>En Dawid sê vir hom: Hoe? Jy was nie bevrees om jou hand uit te steek om die gesalfde van die HERE om te bring nie?</span> <span class="verse"><a name="15">15</a>Daarop roep Dawid een van die jongmanne en sê: Kom nader, val op hom aan! En die het hom neergeslaan, dat hy gesterf het.</span> <span class="verse"><a name="16">16</a>En Dawid het vir hom gesê: Jou bloed is op jou hoof, want jou mond getuig teen jou, omdat jy sê: Ek het die gesalfde van die HERE gedood.</span> <span class="verse"><a name="17">17</a>Toe het Dawid hierdie klaaglied aangehef oor Saul en oor sy seun Jonatan,</span> <span class="verse"><a name="18">18</a>en hy het beveel om die kinders van Juda die Booglied te leer; kyk, dit is geskrywe in die Boek van die Opregte.</span> <span class="verse"><a name="19">19</a>Die sieraad, o Israel -- op jou hoogtes lê dit verslaan. Hoe het die helde geval!</span> <span class="verse"><a name="20">20</a>Vertel dit nie in Gat, verkondig dit nie op die strate van Askelon nie, sodat die dogters van die Filistyne hulle nie verheug, die dogters van die onbesnedenes nie jubel nie!</span> <span class="verse"><a name="21">21</a>Berge van Gilboa, mag op julle geen dou en geen reën en geen velde van offergawes wees nie! Want daar is die skild van die helde weggegooi, die skild van Saul, sonder dat dit met olie gesalf is.</span> <span class="verse"><a name="22">22</a>Sonder die bloed van die gesneuweldes, sonder die vet van die helde het die boog van Jonatan nie agteruitgewyk en die swaard van Saul nie leeg teruggekeer nie.</span> <span class="verse"><a name="23">23</a>Saul en Jonatan, die bemindes en lieflikes, is in hulle lewe en in hulle dood nie geskeie nie. Vinniger as arende was hulle, sterker as leeus.</span> <span class="verse"><a name="24">24</a>Dogters van Israel, ween oor Saul, wat julle weelderig beklee het met skarlaken, wat goue versiersels aangebring het op julle gewaad.</span> <span class="verse"><a name="25">25</a>Hoe het die helde geval diep in die geveg! Jonatan lê verslaan op jou hoogtes.</span> <span class="verse"><a name="26">26</a>Ek is benoud om jou ontwil, my broer Jonatan! Jy was vir my baie lieflik; jou liefde was vir my wonderliker as die liefde van vroue.</span> <span class="verse"><a name="27">27</a>Hoe het die helde geval en die oorlogswapens verlore gegaan!</span> </p></div</div></div></body></html>