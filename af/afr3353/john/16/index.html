<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/john/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/john">John</a> &gt <strong>Chapter 16</strong></div><p><span class="verse"><a name="1">1</a>Hierdie dinge het Ek vir julle gesê, sodat julle nie mag struikel nie.</span> <span class="verse"><a name="2">2</a>Hulle sal julle uit die sinagoges ban. Ja, daar kom 'n uur dat elkeen wat julle om die lewe bring, sal dink dat hy 'n diens aan God bewys.</span> <span class="verse"><a name="3">3</a>En dit sal hulle aan julle doen, omdat hulle die Vader nie ken nie en My ook nie.</span> <span class="verse"><a name="4">4</a>Maar hierdie dinge het Ek vir julle gesê, sodat wanneer die uur kom, julle kan onthou dat Ek julle dit gesê het. Maar Ek het julle dit nie van die begin af gesê nie, omdat Ek saam met julle was.</span> <span class="verse"><a name="5">5</a>En nou gaan Ek na Hom wat My gestuur het; en niemand van julle vra My: Waar gaan U heen nie?</span> <span class="verse"><a name="6">6</a>Maar omdat Ek dit vir julle gesê het, het droefheid julle hart vervul.</span> <span class="verse"><a name="7">7</a>Maar Ek sê julle die waarheid: Dit is vir julle voordelig dat Ek weggaan; want as Ek nie weggaan nie, sal die Trooster nie na julle kom nie; maar as Ek weggaan, sal Ek Hom na julle stuur;</span> <span class="verse"><a name="8">8</a>en as Hy kom, sal Hy die wêreld oortuig van sonde en van geregtigheid en van oordeel:</span> <span class="verse"><a name="9">9</a>van sonde, omdat hulle in My nie glo nie;</span> <span class="verse"><a name="10">10</a>en van geregtigheid, omdat Ek na my Vader gaan en julle My nie meer sal sien nie;</span> <span class="verse"><a name="11">11</a>en van oordeel, omdat die owerste van hierdie wêreld geoordeel is.</span> <span class="verse"><a name="12">12</a>Nog baie dinge het Ek om aan julle te sê, maar julle kan dit nou nie dra nie.</span> <span class="verse"><a name="13">13</a>Maar wanneer Hy gekom het, die Gees van die waarheid, sal Hy julle in die hele waarheid lei; want Hy sal nie uit Homself spreek nie, maar alles wat Hy hoor, sal Hy spreek en die toekomstige dinge aan julle verkondig.</span> <span class="verse"><a name="14">14</a>Hy sal My verheerlik, omdat Hy dit sal neem uit wat aan My behoort, en aan julle verkondig.</span> <span class="verse"><a name="15">15</a>Alles wat die Vader het, is myne; daarom het Ek gesê dat Hy dit sal neem uit wat aan My behoort, en aan julle verkondig.</span> <span class="verse"><a name="16">16</a>'n Klein tydjie, en julle sal My nie sien nie; en weer 'n klein tydjie, en julle sal My sien, omdat Ek na die Vader gaan.</span> <span class="verse"><a name="17">17</a>Sommige van sy dissipels het toe onder mekaar gevra: Wat is dit wat Hy vir ons sê: 'n Klein tydjie, en julle sien My nie; en weer 'n klein tydjie, en julle sal My sien; en: Ek gaan na die Vader?</span> <span class="verse"><a name="18">18</a>Hulle het dan gevra: Wat is dit wat Hy sê: 'n Klein tydjie? Ons weet nie wat Hy sê nie.</span> <span class="verse"><a name="19">19</a>En Jesus het gemerk dat hulle Hom wou vra, en Hy sê vir hulle: Ondervra julle mekaar daaroor dat Ek gesê het: 'n Klein tydjie, en julle sal My nie sien nie; en weer 'n klein tydjie, en julle sal My sien?</span> <span class="verse"><a name="20">20</a>Voorwaar, voorwaar Ek sê vir julle, julle sal ween en rou bedryf, maar die wêreld sal bly wees. En julle sal bedroef wees, maar julle droefheid sal in blydskap verander.</span> <span class="verse"><a name="21">21</a>'n Vrou het droefheid wanneer sy baar, omdat haar uur gekom het; maar wanneer die kindjie gebore is, dink sy nie meer aan haar benoudheid nie, om die blydskap dat 'n mens in die wêreld gebore is.</span> <span class="verse"><a name="22">22</a>Julle het dan ook nou droefheid, maar Ek sal julle weer sien en julle hart sal bly word, en niemand neem julle blydskap van julle weg nie.</span> <span class="verse"><a name="23">23</a>En in daardie dag sal julle My niks vra nie. Voorwaar, voorwaar Ek sê vir julle, alles wat julle die Vader sal vra in my Naam, sal Hy julle gee.</span> <span class="verse"><a name="24">24</a>Tot nou toe het julle niks in my Naam gevra nie. Bid en julle sal ontvang, sodat julle blydskap volkome kan wees.</span> <span class="verse"><a name="25">25</a>Hierdie dinge het Ek deur gelykenisse tot julle gespreek, maar daar kom 'n uur wanneer Ek nie meer deur gelykenisse tot julle sal spreek nie, maar julle openlik van die Vader sal vertel.</span> <span class="verse"><a name="26">26</a>In daardie dag sal julle in my Naam bid; en Ek sê nie vir julle dat Ek die Vader aangaande julle sal vra nie;</span> <span class="verse"><a name="27">27</a>want die Vader self het julle lief, omdat julle My liefgehad en geglo het dat Ek van God uitgegaan het.</span> <span class="verse"><a name="28">28</a>Ek het van die Vader uitgegaan en in die wêreld gekom. Weer verlaat Ek die wêreld en gaan na my Vader.</span> <span class="verse"><a name="29">29</a>Sy dissipels sê vir Hom: Kyk, nou spreek U ronduit en gebruik geen gelykenis nie.</span> <span class="verse"><a name="30">30</a>Nou weet ons dat U alles weet en nie nodig het dat iemand U iets vra nie. Daarom glo ons dat U van God uitgegaan het.</span> <span class="verse"><a name="31">31</a>Jesus antwoord hulle: Glo julle nou?</span> <span class="verse"><a name="32">32</a>Kyk, die uur kom en het nou gekom dat julle uitmekaar gejaag sal word, elkeen na sy eie toe, en My alleen sal laat; tog is Ek nie alleen nie, omdat die Vader met My is.</span> <span class="verse"><a name="33">33</a>Dit het Ek vir julle gesê, dat julle in My vrede kan hê. In die wêreld sal julle verdrukking hê; maar hou goeie moed, Ek het die wêreld oorwin.</span> </p></div</div></div></body></html>