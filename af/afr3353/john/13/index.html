<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/john/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/john">John</a> &gt <strong>Chapter 13</strong></div><p><span class="verse"><a name="1">1</a>En voor die fees van die pasga het Jesus, omdat Hy wis dat sy uur gekom het dat Hy uit hierdie wêreld sou oorgaan na die Vader, en omdat Hy sy eie mense in die wêreld liefgehad het, hulle liefgehad tot die einde toe.</span> <span class="verse"><a name="2">2</a>En gedurende die maaltyd -- die duiwel het dit al in die hart van Judas Isk riot, die seun van Simon, ingegee om Hom te verraai --</span> <span class="verse"><a name="3">3</a>het Jesus, omdat Hy wis dat die Vader alles in sy hande gegee het en dat Hy van God uitgegaan het en na God heengaan,</span> <span class="verse"><a name="4">4</a>van die maaltyd opgestaan en sy bo-klere uitgetrek en 'n doek geneem en dit om Hom vasgemaak.</span> <span class="verse"><a name="5">5</a>Daarna het Hy water in 'n bak gegooi en die voete van die dissipels begin was en afdroog met die doek wat Hy omgehad het.</span> <span class="verse"><a name="6">6</a>Hy kom toe by Simon Petrus en die sê vir Hom: Here, gaan U my voete was?</span> <span class="verse"><a name="7">7</a>Jesus antwoord en sê vir hom: Wat Ek doen, begryp jy nou nie, maar jy sal dit hierna verstaan.</span> <span class="verse"><a name="8">8</a>Petrus sê vir Hom: U sal my voete in der ewigheid nie was nie! Jesus antwoord hom: As Ek jou nie was nie, het jy geen deel aan My nie.</span> <span class="verse"><a name="9">9</a>Simon Petrus sê vir Hom: Here, nie net my voete nie, maar ook die hande en die hoof.</span> <span class="verse"><a name="10">10</a>Jesus sê vir hom: Hy wat gewas is, het niks anders nodig as om die voete te was nie, maar is heeltemal rein; en julle is rein, maar nie almal nie.</span> <span class="verse"><a name="11">11</a>Want Hy het geweet wie Hom sou verraai. Daarom het Hy gesê: Julle is nie almal rein nie.</span> <span class="verse"><a name="12">12</a>Toe Hy dan hulle voete gewas en sy bo-klere geneem het, gaan Hy weer aan tafel en sê vir hulle: Verstaan julle wat Ek aan julle gedoen het?</span> <span class="verse"><a name="13">13</a>Julle noem My Meester en Here, en julle is reg, want Ek is dit.</span> <span class="verse"><a name="14">14</a>As Ek dan, die Here en die Meester, julle voete gewas het, is julle ook verplig om mekaar se voete te was.</span> <span class="verse"><a name="15">15</a>Want Ek het julle 'n voorbeeld gegee om, net soos Ek aan julle gedoen het, ook so te doen.</span> <span class="verse"><a name="16">16</a>Voorwaar, voorwaar Ek sê vir julle, 'n dienskneg is nie groter as sy heer nie, en 'n gesant is ook nie groter as die een wat hom gestuur het nie.</span> <span class="verse"><a name="17">17</a>As julle hierdie dinge weet, salig is julle as julle dit doen.</span> <span class="verse"><a name="18">18</a>Ek spreek nie van julle almal nie -- Ek weet wie Ek uitverkies het -- maar dat die Skrif vervul kan word: Hy wat saam met My brood eet, het sy hakskeen teen My opgelig.</span> <span class="verse"><a name="19">19</a>Van nou af sê Ek dit aan julle voordat dit gebeur, sodat wanneer dit gebeur, julle kan glo dat dit Ek is.</span> <span class="verse"><a name="20">20</a>Voorwaar, voorwaar Ek sê vir julle, wie iemand ontvang wat Ek stuur, ontvang My; en wie My ontvang, ontvang Hom wat My gestuur het.</span> <span class="verse"><a name="21">21</a>Toe Jesus dit gesê het, het Hy in sy gees ontsteld geword en getuig en gesê: Voorwaar, voorwaar Ek sê vir julle, een van julle sal My verraai.</span> <span class="verse"><a name="22">22</a>En die dissipels het na mekaar begin kyk, in twyfel omtrent die een van wie Hy dit sê.</span> <span class="verse"><a name="23">23</a>En een van sy dissipels, hy vir wie Jesus liefgehad het, het aan tafel teen die bors van Jesus gelê.</span> <span class="verse"><a name="24">24</a>Simon Petrus knik toe vir hom dat hy moet vra wie dit kon wees van wie Hy spreek.</span> <span class="verse"><a name="25">25</a>En hy val op die bors van Jesus en sê vir Hom: Here, wie is dit?</span> <span class="verse"><a name="26">26</a>Jesus antwoord: Dit is die een aan wie Ek die stukkie sal gee as Ek dit ingedoop het. En toe Hy die stukkie ingedoop het, gee Hy dit aan Judas Isk riot, die seun van Simon.</span> <span class="verse"><a name="27">27</a>En nadat hy die stukkie geneem het, het die Satan in hom ingevaar. En Jesus sê vir hom: Wat jy doen, doen dit haastig.</span> <span class="verse"><a name="28">28</a>Maar waarom Hy dit vir hom gesê het, het niemand van die wat aan tafel was, verstaan nie.</span> <span class="verse"><a name="29">29</a>Want sommige het gedink, terwyl Judas die beurs gehad het, dat Jesus vir hom sê: Koop wat ons nodig het vir die fees; of dat hy iets aan die armes moes gee.</span> <span class="verse"><a name="30">30</a>Toe hy dan die stukkie geneem het, het hy dadelik uitgegaan. En dit was nag.</span> <span class="verse"><a name="31">31</a>En toe hy buite was, sê Jesus: Nou is die Seun van die mens verheerlik, en God is in Hom verheerlik.</span> <span class="verse"><a name="32">32</a>As God in Hom verheerlik is, sal God Hom ook in Homself verheerlik en Hy sal Hom dadelik verheerlik.</span> <span class="verse"><a name="33">33</a>My kinders, nog 'n klein tydjie is Ek by julle. Julle sal My soek, en soos Ek vir die Jode gesê het: Waar Ek heengaan, kan julle nie kom nie -- so sê Ek nou ook vir julle.</span> <span class="verse"><a name="34">34</a>'n Nuwe gebod gee Ek julle, dat julle mekaar moet liefhê; soos Ek julle liefgehad het, moet julle ook mekaar liefhê.</span> <span class="verse"><a name="35">35</a>Hieraan sal almal weet dat julle my dissipels is, as julle liefde onder mekaar het.</span> <span class="verse"><a name="36">36</a>Simon Petrus sê vir Hom: Here, waar gaan U heen? Jesus antwoord hom: Waar Ek heengaan, kan jy My nou nie volg nie, maar later sal jy My volg.</span> <span class="verse"><a name="37">37</a>Petrus sê vir Hom: Here, waarom kan ek U nie nou volg nie? Ek sal my lewe vir U gee.</span> <span class="verse"><a name="38">38</a>Jesus antwoord hom: Sal jy jou lewe vir My gee? Voorwaar, voorwaar Ek sê vir jou, die haan sal sekerlik nie kraai voordat jy My drie maal verloën het nie.</span> </p></div</div></div></body></html>