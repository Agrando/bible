<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/john/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/john">John</a> &gt <strong>Chapter 6</strong></div><p><span class="verse"><a name="1">1</a>Daarna het Jesus na die oorkant van die see van Galil,a, dit is, van Tib,rias, gegaan;</span> <span class="verse"><a name="2">2</a>en 'n groot menigte het Hom gevolg, omdat hulle sy tekens gesien het wat Hy aan die siekes doen.</span> <span class="verse"><a name="3">3</a>En Jesus het op die berg geklim en daar met sy dissipels gaan sit.</span> <span class="verse"><a name="4">4</a>En die pasga, die fees van die Jode, was naby.</span> <span class="verse"><a name="5">5</a>Toe Jesus dan sy oë opslaan en sien dat 'n groot menigte na Hom kom, sê Hy vir Filippus: Waarvandaan sal ons brood koop, sodat hierdie mense kan eet?</span> <span class="verse"><a name="6">6</a>Maar Hy het dit gesê om hom op die proef te stel, want Hy het self geweet wat Hy wou doen.</span> <span class="verse"><a name="7">7</a>Filippus antwoord Hom: Brood vir twee honderd pennings sal nie genoeg wees vir hulle, sodat elkeen van hulle 'n stukkie kan kry nie.</span> <span class="verse"><a name="8">8</a>Een van sy dissipels, Andr,as, Simon Petrus se broer, sê vir Hom:</span> <span class="verse"><a name="9">9</a>Hier is 'n seuntjie wat vyf garsbrode en twee vissies het, maar wat is dit vir so baie mense?</span> <span class="verse"><a name="10">10</a>En Jesus sê: Laat die mense gaan sit. En daar was baie gras op die plek. Die manne het toe gaan sit, omtrent vyf duisend in getal.</span> <span class="verse"><a name="11">11</a>En Jesus het die brode geneem, en nadat Hy gedank het, deel Hy dit uit aan die dissipels en die dissipels aan die wat daar sit; so ook van die vissies, soveel as hulle wou hê.</span> <span class="verse"><a name="12">12</a>En nadat hulle versadig was, sê Hy vir sy dissipels: Maak die brokstukke bymekaar wat oorgeskiet het, sodat niks verlore gaan nie.</span> <span class="verse"><a name="13">13</a>Hulle maak toe bymekaar en het twaalf mandjies gevul met brokstukke van die vyf garsbrode wat oorgeskiet het by die wat geëet het.</span> <span class="verse"><a name="14">14</a>Toe die mense dan die teken sien wat Jesus gedoen het, sê hulle: Hy is waarlik die profeet wat in die wêreld sou kom.</span> <span class="verse"><a name="15">15</a>En toe Jesus merk dat hulle wou kom en Hom met geweld neem om Hom koning te maak, het Hy weer weggegaan na die berg, Hy alleen.</span> <span class="verse"><a name="16">16</a>En toe dit aand geword het, het sy dissipels afgegaan na die see toe.</span> <span class="verse"><a name="17">17</a>En nadat hulle in die skuit geklim het, het hulle oor die see gevaar na Kap,rnaÂm; en dit was al donker, en Jesus het nog nie by hulle gekom nie.</span> <span class="verse"><a name="18">18</a>En die see was onstuimig, omdat 'n sterk wind gewaai het.</span> <span class="verse"><a name="19">19</a>En toe hulle omtrent drie of vier myl geroei het, sien hulle Jesus op die see loop en naby die skuit kom; en hulle het bang geword.</span> <span class="verse"><a name="20">20</a>Maar Hy sê vir hulle: Dit is Ek, moenie vrees nie.</span> <span class="verse"><a name="21">21</a>Toe was hulle gewillig om Hom in die skuit te neem, en dadelik het die skuit by die land aangekom waar hulle na toe gegaan het.</span> <span class="verse"><a name="22">22</a>Die volgende dag sien die skare wat oorkant die see gestaan het, dat daar geen ander skuit was nie, behalwe daardie een waarin sy dissipels gegaan het; en dat Jesus nie saam met sy dissipels in die skuit gegaan het nie, maar dat sy dissipels alleen weggevaar het.</span> <span class="verse"><a name="23">23</a>Maar ander skuite het van Tib,rias aangekom naby die plek waar hulle die brood geëet het, nadat die Here gedank het.</span> <span class="verse"><a name="24">24</a>Toe die skare dan sien dat Jesus nie daar was nie en sy dissipels ook nie, het hulle self ook in die skuite geklim en na Kap,rnaÂm gegaan om Jesus te soek.</span> <span class="verse"><a name="25">25</a>En toe hulle Hom oorkant die see gevind het, sê hulle vir Hom: Rabbi, wanneer het U hier gekom?</span> <span class="verse"><a name="26">26</a>Jesus antwoord hulle en sê: Voorwaar, voorwaar Ek sê vir julle, julle soek My nie omdat julle tekens gesien het nie, maar omdat julle van die brode geëet en versadig geword het.</span> <span class="verse"><a name="27">27</a>Moenie werk om die spys wat vergaan nie, maar om die spys wat bly tot in die ewige lewe, wat die Seun van die mens julle sal gee; want Hom het God, die Vader, verseël.</span> <span class="verse"><a name="28">28</a>Toe vra hulle Hom: Wat moet ons doen om die werke van God te volbring?</span> <span class="verse"><a name="29">29</a>Jesus antwoord en sê vir hulle: D¡t is die werk van God, dat julle in Hom glo wat Hy gestuur het.</span> <span class="verse"><a name="30">30</a>En hulle sê vir Hom: Watter teken doen U dan, sodat ons kan sien en U glo? Wat werk U?</span> <span class="verse"><a name="31">31</a>Ons vaders het die manna in die woestyn geëet, soos geskrywe is: Hy het brood uit die hemel aan hulle gegee om te eet.</span> <span class="verse"><a name="32">32</a>En Jesus sê vir hulle: Voorwaar, voorwaar Ek sê vir julle, dit is nie Moses wat die brood uit die hemel aan julle gegee het nie, maar my Vader gee julle die ware brood uit die hemel.</span> <span class="verse"><a name="33">33</a>Want die brood van God is Hy wat uit die hemel neerdaal en aan die wêreld die lewe gee.</span> <span class="verse"><a name="34">34</a>Toe sê hulle vir Hom: Here, gee ons altyd hierdie brood.</span> <span class="verse"><a name="35">35</a>En Jesus sê vir hulle: Ek is die brood van die lewe; wie na My toe kom, sal nooit honger kry nie; en wie in My glo, sal nooit dors kry nie.</span> <span class="verse"><a name="36">36</a>Maar Ek het vir julle gesê dat julle My gesien het, en tog glo julle nie.</span> <span class="verse"><a name="37">37</a>Al wat die Vader My gee, sal na My toe kom; en Ek sal hom wat na My toe kom, nooit uitwerp nie.</span> <span class="verse"><a name="38">38</a>Want Ek het uit die hemel neergedaal, nie om my wil te doen nie, maar die wil van Hom wat My gestuur het.</span> <span class="verse"><a name="39">39</a>En dit is die wil van die Vader wat My gestuur het, dat al wat Hy My gegee het, Ek daarvan nie sal verloor nie, maar dit opwek in die laaste dag.</span> <span class="verse"><a name="40">40</a>En dit is die wil van Hom wat My gestuur het, dat elkeen wat die Seun aanskou en in Hom glo, die ewige lewe mag hê; en Ek sal hom opwek in die laaste dag.</span> <span class="verse"><a name="41">41</a>Toe murmureer die Jode oor Hom, omdat Hy gesê het: Ek is die brood wat uit die hemel neergedaal het.</span> <span class="verse"><a name="42">42</a>En hulle sê: Is Hy nie Jesus, die seun van Josef, wie se vader en moeder ons ken nie? Hoe sê Hy dan: Ek het uit die hemel neergedaal?</span> <span class="verse"><a name="43">43</a>En Jesus antwoord en sê vir hulle: Moenie onder mekaar murmureer nie.</span> <span class="verse"><a name="44">44</a>Niemand kan na My toe kom as die Vader wat My gestuur het, hom nie trek nie; en Ek sal hom opwek in die laaste dag.</span> <span class="verse"><a name="45">45</a>Dit is geskrywe in die profete: En hulle sal almal deur God geleer wees. Elkeen dan wat dit van die Vader gehoor en geleer het, kom na My toe.</span> <span class="verse"><a name="46">46</a>Nie dat iemand die Vader gesien het nie, behalwe Hy wat van God kom: Hy het die Vader gesien.</span> <span class="verse"><a name="47">47</a>Voorwaar, voorwaar Ek sê vir julle, wie in My glo, het die ewige lewe.</span> <span class="verse"><a name="48">48</a>Ek is die brood van die lewe.</span> <span class="verse"><a name="49">49</a>Julle vaders het die manna in die woestyn geëet en het gesterwe.</span> <span class="verse"><a name="50">50</a>D¡t is die brood wat uit die hemel neerdaal, sodat iemand daarvan kan eet en nie sterwe nie.</span> <span class="verse"><a name="51">51</a>Ek is die lewende brood wat uit die hemel neergedaal het. As iemand van hierdie brood eet, sal hy lewe tot in ewigheid. En die brood wat Ek sal gee, is my vlees wat Ek vir die lewe van die wêreld sal gee.</span> <span class="verse"><a name="52">52</a>Die Jode het toe met mekaar gestry en gesê: Hoe kan Hy ons sy vlees gee om te eet?</span> <span class="verse"><a name="53">53</a>En Jesus sê vir hulle: Voorwaar, voorwaar Ek sê vir julle, as julle nie die vlees van die Seun van die mens eet en sy bloed drink nie, het julle geen lewe in julleself nie.</span> <span class="verse"><a name="54">54</a>Hy wat my vlees eet en my bloed drink, het die ewige lewe, en Ek sal hom opwek in die laaste dag.</span> <span class="verse"><a name="55">55</a>Want my vlees is waarlik spys, en my bloed is waarlik drank.</span> <span class="verse"><a name="56">56</a>Wie my vlees eet en my bloed drink, bly in My en Ek in hom.</span> <span class="verse"><a name="57">57</a>Soos die lewende Vader My gestuur het, en Ek deur die Vader lewe, so sal hy wat My eet, ook deur My lewe.</span> <span class="verse"><a name="58">58</a>D¡t is die brood wat uit die hemel neergedaal het -- nie soos julle vaders die manna geëet en gesterwe het nie; wie hierdie brood eet, sal tot in ewigheid lewe.</span> <span class="verse"><a name="59">59</a>Hierdie dinge het Hy gesê in die sinagoge toe Hy in Kap,rnaÂm onderrig gegee het.</span> <span class="verse"><a name="60">60</a>En baie van sy dissipels het gesê toe hulle dit hoor: Hierdie woord is hard, wie kan daarna luister?</span> <span class="verse"><a name="61">61</a>En Jesus het in Homself geweet dat sy dissipels hieroor murmureer, en Hy sê vir hulle: Is dit julle tot 'n aanstoot?</span> <span class="verse"><a name="62">62</a>Hoe dan as julle die Seun van die mens daarheen sien opvaar waar Hy tevore was?</span> <span class="verse"><a name="63">63</a>Dit is die Gees wat lewend maak, die vlees is van geen nut nie; die woorde wat Ek tot julle spreek, is gees en is lewe.</span> <span class="verse"><a name="64">64</a>Maar daar is sommige van julle wat nie glo nie. Want Jesus het van die begin af geweet wie hulle was wat nie glo nie, en wie hy was wat Hom sou verraai.</span> <span class="verse"><a name="65">65</a>En Hy sê: Om hierdie rede het Ek vir julle gesê dat niemand na My toe kan kom as dit hom nie deur my Vader gegee is nie.</span> <span class="verse"><a name="66">66</a>Hieroor het baie van sy dissipels teruggegaan en nie meer saam met Hom gewandel nie.</span> <span class="verse"><a name="67">67</a>Toe sê Jesus vir die twaalf: Wil julle nie ook weggaan nie?</span> <span class="verse"><a name="68">68</a>En Simon Petrus antwoord Hom: Here, na wie toe sal ons gaan? U het die woorde van die ewige lewe.</span> <span class="verse"><a name="69">69</a>En ons het geglo en erken dat U die Christus is, die Seun van die lewende God.</span> <span class="verse"><a name="70">70</a>Jesus antwoord hulle: Het Ek nie julle twaalf uitverkies nie? En een van julle is 'n duiwel!</span> <span class="verse"><a name="71">71</a>En Hy het bedoel Judas Isk riot, die seun van Simon; want hy sou Hom verraai, hy wat een van die twaalf was.</span> </p></div</div></div></body></html>