<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/john/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/john">John</a> &gt <strong>Chapter 9</strong></div><p><span class="verse"><a name="1">1</a>En toe Hy verbygaan, sien Hy 'n man wat blind was van sy geboorte af.</span> <span class="verse"><a name="2">2</a>En sy dissipels vra Hom en sê: Rabbi, wie het gesondig, hierdie man of sy ouers, dat hy blind gebore is?</span> <span class="verse"><a name="3">3</a>Jesus antwoord: Hy het nie gesondig nie, en sy ouers ook nie; maar die werke van God moet in hom openbaar word.</span> <span class="verse"><a name="4">4</a>Ek moet die werke doen van Hom wat My gestuur het, so lank as dit dag is; die nag kom wanneer niemand kan werk nie.</span> <span class="verse"><a name="5">5</a>So lank as Ek in die wêreld is, is Ek die lig van die wêreld.</span> <span class="verse"><a name="6">6</a>En toe Hy dit gesê het, spuug Hy op die grond en maak klei van die spuug en smeer die klei aan die oë van die blinde man</span> <span class="verse"><a name="7">7</a>en sê vir hom: Gaan was jou in die badwater Siloam, wat vertaal word: Uitgestuur. En hy het gegaan en hom gewas; en hy het siende teruggekom.</span> <span class="verse"><a name="8">8</a>Die bure dan en die wat hom vroeër gesien het dat hy blind was, sê toe: Is hy nie die een wat gesit en bedel het nie?</span> <span class="verse"><a name="9">9</a>Ander sê: Dit is hy. Ander weer: Hy lyk na hom. Hy antwoord: Dit is ek.</span> <span class="verse"><a name="10">10</a>Hulle sê vir hom: Hoe is jou oë geopen?</span> <span class="verse"><a name="11">11</a>Hy antwoord en sê: Die man wat Jesus genoem word, het klei gemaak en op my oë gesmeer en vir my gesê: Gaan na die badwater Siloam en was jou. En ek het gegaan en my gewas en ek sien.</span> <span class="verse"><a name="12">12</a>En hulle sê vir hom: Waar is Hy? Hy antwoord: Ek weet nie.</span> <span class="verse"><a name="13">13</a>Hulle bring hom na die Fariseërs -- die man wat vroeër blind was.</span> <span class="verse"><a name="14">14</a>En dit was sabbat toe Jesus die klei gemaak en sy oë geopen het.</span> <span class="verse"><a name="15">15</a>Die Fariseërs vra hom toe weer hoe hy siende geword het. En hy antwoord hulle: Hy het klei op my oë gesit, en ek het my gewas en ek sien.</span> <span class="verse"><a name="16">16</a>En sommige van die Fariseërs sê: Hierdie man kom nie van God nie, omdat Hy die sabbat nie hou nie. Ander sê: Hoe kan 'n sondige mens sulke tekens doen? En daar was verdeeldheid onder hulle.</span> <span class="verse"><a name="17">17</a>Weer sê hulle vir die blinde man: Jy, wat sê jy van Hom, aangesien Hy jou oë geopen het? En hy antwoord: Hy is 'n profeet.</span> <span class="verse"><a name="18">18</a>En die Jode het dit nie van hom geglo dat hy blind was en siende geword het nie, totdat hulle die ouers geroep het van hom wat siende geword het.</span> <span class="verse"><a name="19">19</a>En hulle vra hul en sê: Is dit julle seun van wie julle sê dat hy blind gebore is? Hoe sien hy dan nou?</span> <span class="verse"><a name="20">20</a>Sy ouers antwoord hulle en sê: Ons weet dat hy ons seun is en dat hy blind gebore is;</span> <span class="verse"><a name="21">21</a>maar hoe hy nou sien, weet ons nie; of wie sy oë geopen het, weet ons nie. Hy is self oud genoeg, vra hom; hy sal vir homself praat.</span> <span class="verse"><a name="22">22</a>Dit het sy ouers gesê omdat hulle bang was vir die Jode; want die Jode het al ooreengekom dat as iemand Hom as die Christus bely, hy uit die sinagoge geban sou word.</span> <span class="verse"><a name="23">23</a>Daarom het sy ouers gesê: Hy is oud genoeg, vra hom.</span> <span class="verse"><a name="24">24</a>Hulle roep toe vir die tweede keer die man wat blind was, en sê vir hom: Gee aan God die eer; ons weet dat hierdie man 'n sondaar is.</span> <span class="verse"><a name="25">25</a>En hy antwoord en sê: Of Hy 'n sondaar is, weet ek nie. Een ding weet ek: dat ek blind was en nou sien.</span> <span class="verse"><a name="26">26</a>En hulle sê weer vir hom: Wat het Hy vir jou gedoen? Hoe het Hy jou oë geopen?</span> <span class="verse"><a name="27">27</a>Hy antwoord hulle: Ek het julle dit alreeds gesê, en julle het nie geluister nie. Waarom wil julle dit weer hoor? Julle wil tog nie ook sy dissipels word nie?</span> <span class="verse"><a name="28">28</a>Hulle skel hom toe uit en sê: Jy is 'n dissipel van daardie man, maar ons is dissipels van Moses.</span> <span class="verse"><a name="29">29</a>Ons weet dat God met Moses gespreek het; maar wat Hom betref, ons weet nie van waar Hy is nie.</span> <span class="verse"><a name="30">30</a>Die man antwoord en sê vir hulle: Hierin is tog iets wonderliks dat julle nie weet van waar Hy is nie, en Hy het my oë geopen!</span> <span class="verse"><a name="31">31</a>En ons weet dat God nie sondaars verhoor nie; maar as iemand godvresend is en sy wil doen, die verhoor Hy.</span> <span class="verse"><a name="32">32</a>Van ouds af is dit nie gehoor dat iemand die oë van 'n blindgebore mens geopen het nie.</span> <span class="verse"><a name="33">33</a>As Hy nie van God was nie, sou Hy niks kan doen nie.</span> <span class="verse"><a name="34">34</a>Hulle antwoord en sê vir hom: Jy is heeltemal in sondes gebore, en leer jy ons? En hulle het hom uitgeban.</span> <span class="verse"><a name="35">35</a>Jesus het gehoor dat hulle hom uitgeban het; en toe Hy hom kry, sê Hy vir hom: Glo jy in die Seun van God?</span> <span class="verse"><a name="36">36</a>Hy antwoord en sê: Wie is Hy, Here, dat ek in Hom kan glo?</span> <span class="verse"><a name="37">37</a>En Jesus sê vir hom: Jy het Hom gesien; en Hy wat met jou spreek, dit is Hy.</span> <span class="verse"><a name="38">38</a>Toe sê hy: Ek glo, Here! En hy het Hom aanbid.</span> <span class="verse"><a name="39">39</a>En Jesus sê: Tot 'n oordeel het Ek in hierdie wêreld gekom, sodat die wat nie sien nie, mag sien, en die wat sien, blind mag word.</span> <span class="verse"><a name="40">40</a>En die van die Fariseërs wat by Hom was, het dit gehoor en vir Hom gesê: Is ons dan ook blind?</span> <span class="verse"><a name="41">41</a>Jesus antwoord hulle: As julle blind was, sou julle geen sonde hê nie; maar nou sê julle: Ons sien! Daarom bly julle sonde.</span> </p></div</div></div></body></html>