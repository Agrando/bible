<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/john/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/john">John</a> &gt <strong>Chapter 5</strong></div><p><span class="verse"><a name="1">1</a>Hierna was daar 'n fees van die Jode, en Jesus het opgegaan na Jerusalem.</span> <span class="verse"><a name="2">2</a>En daar is in Jerusalem by die Skaapspoort 'n bad met vyf pilaargange wat in Hebreeus Bet,sda genoem word.</span> <span class="verse"><a name="3">3</a>Daarin het 'n groot menigte siekes gelê, blindes en kreupeles en lammes, wat op die roering van die water gewag het.</span> <span class="verse"><a name="4">4</a>Want 'n engel het op bepaalde tye in die bad neergedaal en die water geroer. Die een wat dan die eerste ingaan n  die roering van die water, het gesond geword, aan watter siekte hy ook al gely het.</span> <span class="verse"><a name="5">5</a>En 'n sekere man was daar, wat agt en dertig jaar aan sy siekte gely het.</span> <span class="verse"><a name="6">6</a>Toe Jesus hom sien lê, terwyl Hy geweet het dat hy al 'n lang tyd siek was, sê Hy vir hom: Wil jy gesond word?</span> <span class="verse"><a name="7">7</a>Die sieke antwoord Hom: Here, ek het niemand om my in die bad te sit as die water geroer word nie; en onderwyl ek kom, gaan 'n ander een voor my in.</span> <span class="verse"><a name="8">8</a>Jesus sê vir hom: Staan op, neem jou bed op en loop.</span> <span class="verse"><a name="9">9</a>En dadelik het die man gesond geword en sy bed opgeneem en geloop. En daardie dag was dit sabbat.</span> <span class="verse"><a name="10">10</a>Die Jode sê toe vir hom wat genees was: Dit is sabbat; dit is jou nie geoorloof om jou bed te dra nie.</span> <span class="verse"><a name="11">11</a>Hy antwoord hulle: Hy wat my gesond gemaak het, Hy het vir my gesê: Neem jou bed op en loop.</span> <span class="verse"><a name="12">12</a>Toe vra hulle hom: Wie is die man wat vir jou gesê het: Neem jou bed op en loop?</span> <span class="verse"><a name="13">13</a>Maar hy wat gesond geword het, het nie geweet wie dit was nie; want Jesus het Hom verwyder, omdat daar 'n skare op die plek was.</span> <span class="verse"><a name="14">14</a>Daarna het Jesus hom in die tempel gekry en vir hom gesê: Kyk, jy het gesond geword; moenie meer sondig nie, sodat daar nie iets ergers met jou gebeur nie.</span> <span class="verse"><a name="15">15</a>Die man het gegaan en aan die Jode vertel dat dit Jesus was wat hom gesond gemaak het.</span> <span class="verse"><a name="16">16</a>En hieroor het die Jode Jesus vervolg en probeer om Hom dood te maak, omdat Hy dit op die sabbat gedoen het.</span> <span class="verse"><a name="17">17</a>En Jesus het hulle geantwoord: My Vader werk tot nou toe, en Ek werk ook.</span> <span class="verse"><a name="18">18</a>Hieroor het die Jode toe nog meer probeer om Hom dood te maak, omdat Hy nie alleen die sabbat gebreek het nie, maar ook God sy eie Vader genoem het en Hom met God gelykgestel het.</span> <span class="verse"><a name="19">19</a>Jesus het toe geantwoord en vir hulle gesê: Voorwaar, voorwaar Ek sê vir julle, die Seun kan niks uit Homself doen tensy Hy die Vader dit sien doen nie. Want alles wat Hy doen, dit doen die Seun ook net so.</span> <span class="verse"><a name="20">20</a>Want die Vader het die Seun lief en toon Hom alles wat Hy self doen. En groter werke as hierdie sal Hy Hom toon, sodat julle verwonderd kan wees.</span> <span class="verse"><a name="21">21</a>Want soos die Vader die dode opwek en lewend maak, so maak ook die Seun lewend wie Hy wil.</span> <span class="verse"><a name="22">22</a>Want die Vader oordeel ook niemand nie, maar het die hele oordeel aan die Seun gegee,</span> <span class="verse"><a name="23">23</a>sodat almal die Seun kan eer net soos hulle die Vader eer. Wie die Seun nie eer nie, eer nie die Vader wat Hom gestuur het nie.</span> <span class="verse"><a name="24">24</a>Voorwaar, voorwaar Ek sê vir julle, wie my woord hoor en Hom glo wat My gestuur het, het die ewige lewe en kom nie in die oordeel nie, maar het oorgegaan uit die dood in die lewe.</span> <span class="verse"><a name="25">25</a>Voorwaar, voorwaar Ek sê vir julle, daar kom 'n uur, en dit is nou, wanneer die dode die stem van die Seun van God sal hoor; en die wat dit gehoor het, sal lewe.</span> <span class="verse"><a name="26">26</a>Want soos die Vader lewe het in Homself, so het Hy aan die Seun ook gegee om lewe in Homself te hê.</span> <span class="verse"><a name="27">27</a>En Hy het Hom mag gegee om ook te oordeel, omdat Hy die Seun van die mens is.</span> <span class="verse"><a name="28">28</a>Moenie julle hieroor verwonder nie. Want daar kom 'n uur wanneer almal wat in die grafte is, sy stem sal hoor</span> <span class="verse"><a name="29">29</a>en sal uitgaan, die wat goed gedoen het, tot die opstanding van die lewe, en die wat kwaad gedoen het, tot die opstanding van die veroordeling.</span> <span class="verse"><a name="30">30</a>Ek kan uit Myself niks doen nie. Soos Ek hoor, oordeel Ek; en my oordeel is regverdig, omdat Ek nie my wil soek nie, maar die wil van die Vader wat My gestuur het.</span> <span class="verse"><a name="31">31</a>As Ek van Myself getuig, is my getuienis nie waar nie.</span> <span class="verse"><a name="32">32</a>Daar is 'n ander Een wat van My getuig, en Ek weet dat die getuienis wat Hy van My getuig, waar is.</span> <span class="verse"><a name="33">33</a>Julle het na Johannes gestuur, en hy het vir die waarheid getuig.</span> <span class="verse"><a name="34">34</a>Maar Ek neem die getuienis van 'n mens nie aan nie; maar Ek sê dit, dat julle gered kan word.</span> <span class="verse"><a name="35">35</a>Hy was die lamp wat brand en skyn, en julle was gewillig om julle vir 'n tyd in sy lig te verbly.</span> <span class="verse"><a name="36">36</a>Maar Ek het 'n groter getuienis as die van Johannes, want die werke wat die Vader My gegee het om te volbring, die werke self wat Ek doen, getuig van My dat die Vader My gestuur het.</span> <span class="verse"><a name="37">37</a>En die Vader wat My gestuur het, Hy het van My getuig. Julle het nog nooit sy stem gehoor of sy gedaante gesien nie.</span> <span class="verse"><a name="38">38</a>En julle het sy woord nie as iets blywends in julle nie, omdat julle Hom wat Hy gestuur het, nie glo nie.</span> <span class="verse"><a name="39">39</a>Julle ondersoek die Skrifte, omdat julle meen dat julle daarin die ewige lewe het; en dit is die wat van My getuig.</span> <span class="verse"><a name="40">40</a>En julle wil nie na My kom om die lewe te hê nie.</span> <span class="verse"><a name="41">41</a>Eer neem Ek van die mense nie aan nie.</span> <span class="verse"><a name="42">42</a>Maar Ek ken julle, dat julle die liefde van God in julle nie het nie.</span> <span class="verse"><a name="43">43</a>Ek het gekom in die Naam van my Vader, en julle neem My nie aan nie. As 'n ander een in sy eie naam kom, hom sal julle aanneem.</span> <span class="verse"><a name="44">44</a>Hoe kan julle glo wat van mekaar eer aanneem, en die eer wat van die enige God kom, soek julle nie?</span> <span class="verse"><a name="45">45</a>Moenie dink dat Ek julle by die Vader sal beskuldig nie. Daar is een wat julle beskuldig -- Moses op wie julle gehoop het.</span> <span class="verse"><a name="46">46</a>Maar as julle Moses geglo het, sou julle My glo, want hy het van My geskrywe.</span> <span class="verse"><a name="47">47</a>En as julle sy geskrifte nie glo nie, hoe sal julle my woorde glo?</span> </p></div</div></div></body></html>