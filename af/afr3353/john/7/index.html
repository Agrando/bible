<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/john/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/john">John</a> &gt <strong>Chapter 7</strong></div><p><span class="verse"><a name="1">1</a>En daarna het Jesus in Galil,a rondgegaan, want Hy wou nie in Judiarondgaan nie, omdat die Jode probeer het om Hom dood te maak.</span> <span class="verse"><a name="2">2</a>En die fees van die Jode, die huttefees, was naby.</span> <span class="verse"><a name="3">3</a>Sy broers het toe vir Hom gesê: Vertrek hiervandaan en gaan na Jud,a, sodat u dissipels ook u werke kan sien wat U doen.</span> <span class="verse"><a name="4">4</a>Want niemand doen iets in die geheim en soek tegelykertyd om in iedereen se mond te wees nie. As U hierdie dinge doen, vertoon Uself aan die wêreld.</span> <span class="verse"><a name="5">5</a>Want ook sy broers het nie in Hom geglo nie.</span> <span class="verse"><a name="6">6</a>Toe sê Jesus vir hulle: My tyd is nog nie daar nie. Maar julle tyd is altyd daar.</span> <span class="verse"><a name="7">7</a>Die wêreld kan julle nie haat nie; maar My haat hy, omdat Ek van hom getuig dat sy werke boos is.</span> <span class="verse"><a name="8">8</a>Gaan julle op na hierdie fees. Ek gaan nog nie op na hierdie fees nie, omdat my tyd nog nie daar is nie.</span> <span class="verse"><a name="9">9</a>En nadat Hy dit aan hulle gesê het, het Hy in Galil,a gebly.</span> <span class="verse"><a name="10">10</a>Maar nadat sy broers opgegaan het, toe het Hy ook opgegaan na die fees, nie openlik nie, maar in die geheim.</span> <span class="verse"><a name="11">11</a>En die Jode het Hom op die fees gesoek en gesê: Waar is Hy?</span> <span class="verse"><a name="12">12</a>En daar is baie oor Hom gemompel onder die skare. Sommige het gesê: Hy is goed. Ander weer het gesê: Nee, maar Hy mislei die skare.</span> <span class="verse"><a name="13">13</a>Tog het niemand openlik oor Hom gepraat nie, uit vrees vir die Jode.</span> <span class="verse"><a name="14">14</a>En toe dit al in die middel van die fees was, het Jesus opgegaan na die tempel en geleer.</span> <span class="verse"><a name="15">15</a>En die Jode het hulle verwonder en gesê: Hoe kom Hy aan die geleerdheid terwyl Hy geen onderwys ontvang het nie?</span> <span class="verse"><a name="16">16</a>Jesus antwoord hulle en sê: My leer is nie myne nie, maar van Hom wat My gestuur het.</span> <span class="verse"><a name="17">17</a>As iemand gewillig is om sy wil te doen, sal hy aangaande die leer weet of dit uit God is, en of Ek uit Myself spreek.</span> <span class="verse"><a name="18">18</a>Hy wat uit homself spreek, soek sy eie eer; maar Hy wat die eer soek van die Een wat Hom gestuur het, Hy is waaragtig en daar is geen ongeregtigheid in Hom nie.</span> <span class="verse"><a name="19">19</a>Het Moses julle nie die wet gegee nie? En niemand van julle hou die wet nie. Waarom wil julle My om die lewe bring?</span> <span class="verse"><a name="20">20</a>Die skare antwoord en sê: U is van die duiwel besete; wie wil U om die lewe bring?</span> <span class="verse"><a name="21">21</a>Jesus antwoord en sê vir hulle: Een werk het Ek gedoen, en julle verwonder julle almal.</span> <span class="verse"><a name="22">22</a>Daarom het Moses julle die besnydenis gegee -- nie dat dit van Moses is nie, maar van die vaders -- en op die sabbat besny julle 'n mens.</span> <span class="verse"><a name="23">23</a>As 'n mens die besnydenis op die sabbat ontvang, sodat die wet van Moses nie verbreek mag word nie, is julle kwaad vir My, omdat Ek 'n mens op die sabbat heeltemal gesond gemaak het?</span> <span class="verse"><a name="24">24</a>Moenie oordeel volgens wat julle sien nie, maar oordeel 'n regverdige oordeel.</span> <span class="verse"><a name="25">25</a>Daarop sê sommige van die inwoners van Jerusalem: Is dit nie Hy wat hulle soek om dood te maak nie?</span> <span class="verse"><a name="26">26</a>En kyk, Hy spreek openlik en hulle sê vir Hom niks nie! Sou die owerstes dan waarlik weet dat Hy werklik die Christus is?</span> <span class="verse"><a name="27">27</a>En hierdie man -- ons weet van waar Hy is; maar die Christus, wanneer Hy kom, weet niemand van waar Hy is nie.</span> <span class="verse"><a name="28">28</a>Jesus roep toe uit, terwyl Hy in die tempel leer, en sê: Julle ken My en julle weet ook van waar Ek is; tog het Ek nie uit Myself gekom nie; maar Hy wat My gestuur het, is waaragtig, vir wie julle nie ken nie.</span> <span class="verse"><a name="29">29</a>Maar Ek ken Hom, omdat Ek van Hom kom en Hy My gestuur het.</span> <span class="verse"><a name="30">30</a>Toe probeer hulle om Hom gevange te neem; en niemand het die hand aan Hom geslaan nie, omdat sy uur nog nie gekom het nie.</span> <span class="verse"><a name="31">31</a>Maar baie van die skare het in Hom geglo en gesê: Wanneer die Christus kom, sal Hy meer tekens doen as wat hierdie man gedoen het?</span> <span class="verse"><a name="32">32</a>Die Fariseërs het gehoor dat die skare dit van Hom mompel, en die Fariseërs en die owerpriesters het dienaars gestuur om Hom gevange te neem.</span> <span class="verse"><a name="33">33</a>Toe sê Jesus vir hulle: Nog 'n klein tydjie is Ek by julle, en Ek gaan na Hom wat My gestuur het.</span> <span class="verse"><a name="34">34</a>Julle sal My soek en nie vind nie; en waar Ek is, kan julle nie kom nie.</span> <span class="verse"><a name="35">35</a>En die Jode sê onder mekaar: Waar wil Hy heengaan, dat ons Hom nie sal vind nie? Hy wil tog nie na die verstrooides onder die Grieke gaan en die Grieke leer nie?</span> <span class="verse"><a name="36">36</a>Wat beteken hierdie woord wat Hy gesê het: Julle sal My soek en nie vind nie; en waar Ek is, kan julle nie kom nie?</span> <span class="verse"><a name="37">37</a>En op die laaste dag, die groot dag van die fees, het Jesus gestaan en uitgeroep en gesê: As iemand dors het, laat hom na My toe kom en drink!</span> <span class="verse"><a name="38">38</a>Hy wat in My glo, soos die Skrif sê: strome van lewende water sal uit sy binneste vloei.</span> <span class="verse"><a name="39">39</a>En dit het Hy gesê van die Gees wat die sou ontvang wat in Hom glo; want die Heilige Gees was daar nog nie, omdat Jesus nog nie verheerlik was nie.</span> <span class="verse"><a name="40">40</a>Baie van die skare het, toe hulle die woord hoor, gesê: Hy is waarlik die profeet.</span> <span class="verse"><a name="41">41</a>Ander het gesê: Hy is die Christus. En ander het gesê: Kom die Christus dan uit Galil,a?</span> <span class="verse"><a name="42">42</a>Het die Skrif nie gesê dat die Christus uit die geslag van Dawid kom en uit Betlehem, die dorp waar Dawid was nie?</span> <span class="verse"><a name="43">43</a>Daar het toe verdeeldheid onder die skare gekom oor Hom.</span> <span class="verse"><a name="44">44</a>En sommige van hulle wou Hom gevange neem, maar niemand het die hand aan Hom geslaan nie.</span> <span class="verse"><a name="45">45</a>Die dienaars kom toe by die owerpriesters en die Fariseërs, en die sê vir hulle: Waarom het julle Hom nie gebring nie?</span> <span class="verse"><a name="46">46</a>Die dienaars antwoord: Nooit het 'n mens so gespreek soos hierdie mens nie.</span> <span class="verse"><a name="47">47</a>En die Fariseërs antwoord hulle: Julle is tog nie ook mislei nie?</span> <span class="verse"><a name="48">48</a>Het iemand uit die owerstes in Hom geglo, of uit die Fariseërs?</span> <span class="verse"><a name="49">49</a>Maar hierdie skare wat die wet nie ken nie, is vervloek!</span> <span class="verse"><a name="50">50</a>Nikod,mus -- hy wat in die nag na Hom gegaan het, wat een van hulle was -- sê vir hulle:</span> <span class="verse"><a name="51">51</a>Oordeel ons wet die mens sonder om hom eers te hoor en te weet wat hy doen?</span> <span class="verse"><a name="52">52</a>Hulle antwoord en sê vir hom: Jy is tog nie ook uit Galil,a nie? Ondersoek en sien dat daar geen profeet uit Galil,a opgestaan het nie.</span> <span class="verse"><a name="53">53</a>En elkeen het huis toe gegaan.</span> </p></div</div></div></body></html>