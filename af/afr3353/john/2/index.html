<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/john">John</a> &gt <strong>Chapter 2</strong></div><p><span class="verse"><a name="1">1</a>En op die derde dag was daar 'n bruilof te Kana in Galil,a, en die moeder van Jesus was daar.</span> <span class="verse"><a name="2">2</a>En Jesus en sy dissipels was ook na die bruilof genooi.</span> <span class="verse"><a name="3">3</a>En toe daar wyn kortkom, sê die moeder van Jesus vir Hom: Hulle het geen wyn nie.</span> <span class="verse"><a name="4">4</a>Jesus sê vir haar: Vrou, wat het Ek met u te doen? My uur het nog nie gekom nie.</span> <span class="verse"><a name="5">5</a>Sy moeder sê vir die dienaars: Net wat Hy vir julle sê, moet julle doen.</span> <span class="verse"><a name="6">6</a>En daar het volgens die reinigingsgebruike van die Jode ses klipkanne gestaan, wat elkeen twee of drie ankers hou.</span> <span class="verse"><a name="7">7</a>Jesus sê vir hulle: Maak die kanne vol water. En hulle het hul tot bo toe volgemaak.</span> <span class="verse"><a name="8">8</a>En Hy sê aan hulle: Skep nou uit en bring dit vir die hoofdienaar. En hulle het dit gebring.</span> <span class="verse"><a name="9">9</a>En toe die hoofdienaar die water proe wat wyn geword het -- en hy het nie geweet waarvandaan dit was nie, maar die dienaars wat die water geskep het, het geweet -- roep die hoofdienaar die bruidegom</span> <span class="verse"><a name="10">10</a>en sê vir hom: Elke mens sit eers die goeie wyn op en, wanneer hulle goed gedrink het, dan die slegste; maar u het die goeie wyn tot nou toe bewaar.</span> <span class="verse"><a name="11">11</a>Hierdie eerste een van sy tekens het Jesus te Kana in Galil,a gedoen; en Hy het sy heerlikheid geopenbaar, en sy dissipels het in Hom geglo.</span> <span class="verse"><a name="12">12</a>Daarna het Hy na Kap,rnaÂm afgegaan, Hy en sy moeder en sy broers en sy dissipels, en hulle het daar nie baie dae gebly nie.</span> <span class="verse"><a name="13">13</a>En die pasga van die Jode was naby, en Jesus het opgegaan na Jerusalem.</span> <span class="verse"><a name="14">14</a>En Hy het in die tempel gevind die wat beeste en skape en duiwe verkoop, en die geldwisselaars wat daar sit.</span> <span class="verse"><a name="15">15</a>En Hy het 'n sweep van toutjies gemaak en almal uit die tempel uitgedrywe, ook die skape en die beeste, en die kleingeld van die wisselaars het Hy uitgegooi en hulle tafels omgekeer.</span> <span class="verse"><a name="16">16</a>En vir die duiweverkopers het Hy gesê: Neem daardie dinge hier weg; moenie die huis van my Vader 'n handelshuis maak nie.</span> <span class="verse"><a name="17">17</a>En sy dissipels het onthou dat daar geskrywe is: Die ywer vir u huis het my verteer.</span> <span class="verse"><a name="18">18</a>Toe antwoord die Jode en sê vir Hom: Watter teken toon U aan ons, dat U hierdie dinge doen?</span> <span class="verse"><a name="19">19</a>Jesus antwoord en sê vir hulle: Breek hierdie tempel af, en in drie dae sal Ek dit oprig.</span> <span class="verse"><a name="20">20</a>En die Jode sê: Ses en veertig jaar lank is aan hierdie tempel gebou, en U, sal U dit in drie dae oprig?</span> <span class="verse"><a name="21">21</a>Maar Hy het oor die tempel van sy liggaam gespreek.</span> <span class="verse"><a name="22">22</a>En toe Hy opgestaan het uit die dode, het sy dissipels onthou dat Hy dit vir hulle gesê het; en hulle het die Skrif geglo en die woord wat Jesus gespreek het.</span> <span class="verse"><a name="23">23</a>En toe Hy in Jerusalem was op die pasga gedurende die fees, het baie in sy Naam geglo, omdat hulle die tekens gesien het wat Hy doen.</span> <span class="verse"><a name="24">24</a>Maar Jesus self het Hom aan hulle nie toevertrou nie, omdat Hy almal geken het</span> <span class="verse"><a name="25">25</a>en omdat Hy nie nodig gehad het dat iemand van die mens sou getuig nie; want Hy self het geweet wat in die mens is.</span> </p></div</div></div></body></html>