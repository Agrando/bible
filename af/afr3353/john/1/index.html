<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/john/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/john">John</a> &gt <strong>Chapter 1</strong></div><p><span class="verse"><a name="1">1</a>In die begin was die Woord, en die Woord was by God, en die Woord was God.</span> <span class="verse"><a name="2">2</a>Hy was in die begin by God.</span> <span class="verse"><a name="3">3</a>Alle dinge het deur Hom ontstaan, en sonder Hom het nie een ding ontstaan wat ontstaan het nie.</span> <span class="verse"><a name="4">4</a>In Hom was lewe, en die lewe was die lig van die mense.</span> <span class="verse"><a name="5">5</a>En die lig skyn in die duisternis, en die duisternis het dit nie oorweldig nie.</span> <span class="verse"><a name="6">6</a>Daar was 'n man van God gestuur, wie se naam Johannes was.</span> <span class="verse"><a name="7">7</a>Hy het tot 'n getuienis gekom om van die lig te getuig, sodat almal deur hom sou glo.</span> <span class="verse"><a name="8">8</a>Hy was nie die lig nie, maar hy moes van die lig getuig.</span> <span class="verse"><a name="9">9</a>Die waaragtige lig wat elke mens verlig, was aan kom in die wêreld.</span> <span class="verse"><a name="10">10</a>Hy was in die wêreld, en die wêreld het deur Hom ontstaan, en die wêreld het Hom nie geken nie.</span> <span class="verse"><a name="11">11</a>Hy het na sy eiendom gekom, en sy eie mense het Hom nie aangeneem nie.</span> <span class="verse"><a name="12">12</a>Maar almal wat Hom aangeneem het, aan hulle het Hy mag gegee om kinders van God te word, aan hulle wat in sy Naam glo;</span> <span class="verse"><a name="13">13</a>wat nie uit die bloed of uit die wil van die vlees of uit die wil van 'n man nie, maar uit God gebore is.</span> <span class="verse"><a name="14">14</a>En die Woord het vlees geword en het onder ons gewoon -- en ons het sy heerlikheid aanskou, 'n heerlikheid soos van die Eniggeborene wat van die Vader kom -- vol van genade en waarheid.</span> <span class="verse"><a name="15">15</a>Johannes getuig van Hom en roep en sê: Dit was Hy van wie ek gesê het: Hy wat n  my kom, het voor my geword, want Hy was eerder as ek.</span> <span class="verse"><a name="16">16</a>En uit sy volheid het ons almal ontvang, ja, genade op genade.</span> <span class="verse"><a name="17">17</a>Want die wet is deur Moses gegee; die genade en die waarheid het deur Jesus Christus gekom.</span> <span class="verse"><a name="18">18</a>Niemand het ooit God gesien nie; die eniggebore Seun wat in die boesem van die Vader is, die het Hom verklaar.</span> <span class="verse"><a name="19">19</a>En dit is die getuienis van Johannes, toe die Jode uit Jerusalem priesters en Leviete gestuur het om hom te vra: Wie is u?</span> <span class="verse"><a name="20">20</a>En hy het erken en nie ontken nie, maar het erken: Ek is nie die Christus nie.</span> <span class="verse"><a name="21">21</a>Toe vra hulle hom: Wat dan? Is u El¡a? En hy sê: Ek is nie. Is u die profeet? En hy antwoord: Nee.</span> <span class="verse"><a name="22">22</a>Toe sê hulle vir hom: Wie is u? -- dat ons antwoord kan gee aan die wat ons gestuur het. Wat sê u van uself?</span> <span class="verse"><a name="23">23</a>Hy antwoord: Ek is die stem van een wat roep in die woestyn: Maak die pad van die Here reguit! soos Jesaja, die profeet, gesê het.</span> <span class="verse"><a name="24">24</a>En die wat gestuur was, was uit die Fariseërs.</span> <span class="verse"><a name="25">25</a>En hulle vra hom en sê vir hom: Waarom doop u dan as u nie die Christus of El¡a of die profeet is nie?</span> <span class="verse"><a name="26">26</a>Johannes antwoord hulle en sê: Ek doop met water, maar onder julle staan Hy vir wie julle nie ken nie --</span> <span class="verse"><a name="27">27</a>dit is Hy wat n  my kom, wat voor my geword het, wie se skoenriem ek nie waardig is om los te maak nie.</span> <span class="verse"><a name="28">28</a>Dit het gebeur in Bet bara, oorkant die Jordaan, waar Johannes besig was om te doop.</span> <span class="verse"><a name="29">29</a>Die volgende dag sien Johannes Jesus na hom toe kom, en hy sê: D  r is die Lam van God wat die sonde van die wêreld wegneem!</span> <span class="verse"><a name="30">30</a>Dit is Hy van wie ek gesê het: N  my kom 'n man wat voor my geword het, want Hy was eerder as ek.</span> <span class="verse"><a name="31">31</a>En ek het Hom nie geken nie; maar dat Hy aan Israel openbaar sou word, daarom het ek gekom en met water gedoop.</span> <span class="verse"><a name="32">32</a>En Johannes het getuig en gesê: Ek het die Gees soos 'n duif uit die hemel sien neerdaal, en Hy het op Hom gebly.</span> <span class="verse"><a name="33">33</a>En ek het Hom nie geken nie; maar Hy wat my gestuur het om met water te doop, Hy het aan my gesê: Op wie jy die Gees sien neerdaal en op Hom bly, dit is Hy wat met die Heilige Gees doop.</span> <span class="verse"><a name="34">34</a>En ek het gesien en getuig dat Hy die Seun van God is.</span> <span class="verse"><a name="35">35</a>Die volgende dag het Johannes weer daar gestaan en twee van sy dissipels;</span> <span class="verse"><a name="36">36</a>en toe hy Jesus sien wandel, sê hy: D  r is die Lam van God!</span> <span class="verse"><a name="37">37</a>En die twee dissipels het hom dit hoor sê en Jesus gevolg.</span> <span class="verse"><a name="38">38</a>En toe Jesus Hom omdraai en hulle sien volg, sê Hy vir hulle:</span> <span class="verse"><a name="39">39</a>Wat soek julle? En hulle antwoord Hom: Rabbi -- dit wil sê, as dit vertaal word, Meester -- waar is U tuis?</span> <span class="verse"><a name="40">40</a>Hy sê vir hulle: Kom kyk. Hulle het gegaan en gesien waar Hy tuis was en die dag by Hom gebly. En dit was omtrent die tiende uur.</span> <span class="verse"><a name="41">41</a>Andr,as, die broer van Simon Petrus, was een van die twee wat dit van Johannes gehoor en Hom gevolg het.</span> <span class="verse"><a name="42">42</a>Hy het eers sy eie broer Simon gekry en vir hom gesê: Ons het die Mess¡as gevind -- dit is, as dit vertaal word, die Christus.</span> <span class="verse"><a name="43">43</a>En hy het hom na Jesus gelei. Toe kyk Jesus hom aan en sê: Jy is Simon, die seun van Jona; jy sal genoem word C,fas, wat vertaal word Petrus.</span> <span class="verse"><a name="44">44</a>Die volgende dag wou Jesus na Galil,a vertrek; en Hy het Filippus gekry en vir hom gesê: Volg My.</span> <span class="verse"><a name="45">45</a>En Filippus was van Bets ida, uit die stad van Andr,as en Petrus.</span> <span class="verse"><a name="46">46</a>Filippus het Nat nael gekry en vir hom gesê: Ons het Hom gevind van wie Moses in die wet en ook die profete geskrywe het: Jesus, die seun van Josef van N saret.</span> <span class="verse"><a name="47">47</a>En Nat nael sê vir hom: Kan daar uit N saret iets goeds wees? Filippus antwoord hom: Kom kyk.</span> <span class="verse"><a name="48">48</a>Daarop sien Jesus Nat nael na Hom toe kom en sê van hom: Hier is waarlik 'n Israeliet in wie daar geen bedrog is nie.</span> <span class="verse"><a name="49">49</a>Nat nael sê vir Hom: Waarvandaan ken U my? Jesus antwoord en sê vir hom: Voordat Filippus jou geroep het toe jy onder die vyeboom was, het Ek jou gesien.</span> <span class="verse"><a name="50">50</a>Nat nael antwoord en sê vir Hom: Rabbi, U is die Seun van God, U is die Koning van Israel!</span> <span class="verse"><a name="51">51</a>Jesus antwoord en sê vir hom: Glo jy omdat Ek vir jou gesê het: Ek het jou onder die vyeboom gesien? Jy sal groter dinge sien as dit. [ (John 1:52) En Hy sê vir hom: Voorwaar, voorwaar Ek sê vir julle, van nou af sal julle die hemel geopend sien en die engele van God opklim en neerdaal op die Seun van die mens. ]</span> </p></div</div></div></body></html>