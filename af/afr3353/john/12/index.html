<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/john/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/john">John</a> &gt <strong>Chapter 12</strong></div><p><span class="verse"><a name="1">1</a>En Jesus het ses dae voor die pasga na Bet nië gekom waar Lasarus was, wat dood gewees het en wat Hy uit die dode opgewek het.</span> <span class="verse"><a name="2">2</a>Hulle het toe vir Hom daar 'n maaltyd berei, en Martha het bedien; en Lasarus was een van die wat saam met Hom aan tafel was.</span> <span class="verse"><a name="3">3</a>En Maria het 'n pond egte, baie kosbare nardussalf geneem en die voete van Jesus gesalf en sy voete afgedroog met haar hare. En die huis is vervul met die reuk van die salf.</span> <span class="verse"><a name="4">4</a>Toe sê een van sy dissipels, Judas Isk riot, die seun van Simon, wat Hom sou verraai:</span> <span class="verse"><a name="5">5</a>Waarom is hierdie salf nie vir drie honderd pennings verkoop en die geld aan die armes gegee nie?</span> <span class="verse"><a name="6">6</a>En dit het hy gesê, nie omdat hy oor die armes besorg was nie, maar omdat hy 'n dief was en die beurs gehad het en die bydraes geneem het.</span> <span class="verse"><a name="7">7</a>Toe sê Jesus: Laat haar staan; sy het dit bewaar vir die dag van my begrafnis.</span> <span class="verse"><a name="8">8</a>Want die armes het julle altyd by julle, maar My het julle nie altyd nie.</span> <span class="verse"><a name="9">9</a>En 'n groot menigte uit die Jode het verneem dat Hy daar was, en het gekom, nie alleen ter wille van Jesus nie, maar ook om Lasarus te sien, wat Hy uit die dode opgewek het.</span> <span class="verse"><a name="10">10</a>En die owerpriesters het besluit om Lasarus ook om die lewe te bring,</span> <span class="verse"><a name="11">11</a>omdat baie van die Jode deur hom weggegaan en in Jesus geglo het.</span> <span class="verse"><a name="12">12</a>Die volgende dag het 'n groot menigte feesgangers, toe hulle hoor dat Jesus na Jerusalem kom,</span> <span class="verse"><a name="13">13</a>palmtakke geneem en uitgegaan Hom tegemoet en geroep: Hosanna! Geseënd is Hy wat kom in die Naam van die Here, die Koning van Israel.</span> <span class="verse"><a name="14">14</a>En Jesus het 'n jong esel gevind en daarop gaan sit, soos geskrywe is:</span> <span class="verse"><a name="15">15</a>Moenie vrees nie, dogter van Sion! Kyk, jou Koning kom en Hy sit op die vul van 'n esel.</span> <span class="verse"><a name="16">16</a>Dit het sy dissipels egter eers nie verstaan nie; maar nadat Jesus verheerlik is, toe het dit hulle bygeval dat hierdie dinge van Hom geskrywe was en dat hulle dit aan Hom gedoen het.</span> <span class="verse"><a name="17">17</a>En die skare wat by Hom was toe Hy Lasarus uit die graf geroep en hom uit die dode opgewek het, het daarvan getuig.</span> <span class="verse"><a name="18">18</a>Daarom het die skare Hom ook tegemoetgegaan, omdat hulle gehoor het dat Hy hierdie teken gedoen het.</span> <span class="verse"><a name="19">19</a>En die Fariseërs het vir mekaar gesê: Sien julle dat julle niks vorder nie? Kyk, die hele wêreld loop agter Hom aan.</span> <span class="verse"><a name="20">20</a>En daar was sommige Grieke onder die wat opgekom het om op die fees te aanbid;</span> <span class="verse"><a name="21">21</a>hulle het na Filippus gegaan wat van Bets ida in Galil,a was, en hom gevra en gesê: My heer, ons wil Jesus graag sien.</span> <span class="verse"><a name="22">22</a>Filippus kom en sê dit vir Andr,as, en Andr,as en Filippus vertel dit weer aan Jesus.</span> <span class="verse"><a name="23">23</a>Maar Jesus antwoord hulle en sê: Die uur het gekom dat die Seun van die mens verheerlik moet word.</span> <span class="verse"><a name="24">24</a>Voorwaar, voorwaar Ek sê vir julle, as die koringkorrel nie in die grond val en sterf nie, bly dit alleen; maar as dit sterf, dra dit veel vrug.</span> <span class="verse"><a name="25">25</a>Wie sy lewe liefhet, sal dit verloor; maar wie sy lewe haat in hierdie wêreld, sal dit bewaar vir die ewige lewe.</span> <span class="verse"><a name="26">26</a>As iemand My dien, laat hom My volg; en waar Ek is, daar sal my dienaar ook wees; en as iemand My dien, sal die Vader hom eer.</span> <span class="verse"><a name="27">27</a>Nou is my siel ontsteld, en wat sal Ek sê? Vader, red My uit hierdie uur? Maar hierom het Ek in hierdie uur gekom.</span> <span class="verse"><a name="28">28</a>Vader, verheerlik u Naam! Daar het toe 'n stem uit die hemel gekom: Ek h,t dit verheerlik, en Ek sal dit weer verheerlik.</span> <span class="verse"><a name="29">29</a>En die skare wat daar gestaan en dit gehoor het, het gesê dat daar 'n donderslag gewees het. Ander het gesê: 'n Engel het met Hom gespreek.</span> <span class="verse"><a name="30">30</a>Jesus antwoord en sê: Hierdie stem het nie om My ontwil gekom nie, maar om julle ontwil.</span> <span class="verse"><a name="31">31</a>Nou is dit die oordeel van hierdie wêreld, nou sal die owerste van hierdie wêreld buitentoe gedryf word.</span> <span class="verse"><a name="32">32</a>En Ek, as Ek van die aarde verhoog word, sal almal na My toe trek.</span> <span class="verse"><a name="33">33</a>En dit het Hy gesê om aan te dui hoedanige dood Hy sou sterwe.</span> <span class="verse"><a name="34">34</a>Die skare antwoord Hom: Ons het uit die wet gehoor dat die Christus tot in ewigheid bly; en hoe sê U dat die Seun van die mens verhoog moet word? Wie is hierdie Seun van die mens?</span> <span class="verse"><a name="35">35</a>En Jesus sê vir hulle: Nog 'n klein tydjie is die lig by julle. Wandel so lank as julle die lig het, sodat die duisternis julle nie oorval nie. En wie in die duisternis wandel, weet nie waar hy gaan nie.</span> <span class="verse"><a name="36">36</a>So lank as julle die lig het, glo in die lig, sodat julle kinders van die lig kan word. Dit het Jesus gespreek, en Hy het weggegaan en Hom vir hulle verberg.</span> <span class="verse"><a name="37">37</a>En alhoewel Hy so baie tekens voor hulle gedoen het, het hulle nie in Hom geglo nie;</span> <span class="verse"><a name="38">38</a>sodat die woord van die profeet Jesaja vervul sou word wat hy gesê het: Here, wie het ons prediking geglo, en aan wie is die arm van die Here geopenbaar?</span> <span class="verse"><a name="39">39</a>Daarom kon hulle nie glo nie, omdat Jesaja ook gesê het:</span> <span class="verse"><a name="40">40</a>Hy het hulle oë verblind en hulle hart verhard, sodat hulle nie met die oë sou sien en met die hart verstaan en hulle bekeer en Ek hulle genees nie.</span> <span class="verse"><a name="41">41</a>Dit het Jesaja gesê toe hy sy heerlikheid gesien en van Hom gespreek het.</span> <span class="verse"><a name="42">42</a>Maar tog het selfs baie van die owerstes in Hom geglo; maar ter wille van die Fariseërs het hulle dit nie bely nie, om nie uit die sinagoge geban te word nie.</span> <span class="verse"><a name="43">43</a>Want hulle het die eer van die mense meer liefgehad as die eer van God.</span> <span class="verse"><a name="44">44</a>En Jesus het uitgeroep en gesê: Wie in My glo, glo nie in My nie, maar in Hom wat My gestuur het.</span> <span class="verse"><a name="45">45</a>En wie My aanskou, aanskou Hom wat My gestuur het.</span> <span class="verse"><a name="46">46</a>Ek het as 'n lig in die wêreld gekom, sodat elkeen wat in My glo, nie in die duisternis sou bly nie.</span> <span class="verse"><a name="47">47</a>En as iemand na my woorde luister en nie glo nie, Ek oordeel hom nie; want Ek het nie gekom om die wêreld te oordeel nie, maar om die wêreld te red.</span> <span class="verse"><a name="48">48</a>Wie My verwerp en my woorde nie aanneem nie, het een wat hom oordeel: die woord wat Ek gespreek het, dit sal hom oordeel in die laaste dag.</span> <span class="verse"><a name="49">49</a>Want Ek het nie uit Myself gespreek nie; maar die Vader wat My gestuur het, Hy het My 'n gebod gegee wat Ek moet sê en wat Ek moet spreek.</span> <span class="verse"><a name="50">50</a>En Ek weet dat sy gebod die ewige lewe is. Wat Ek dan spreek -- net soos die Vader vir My gesê het, so spreek Ek.</span> </p></div</div></div></body></html>