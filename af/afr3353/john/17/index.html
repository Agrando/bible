<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/john/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/john">John</a> &gt <strong>Chapter 17</strong></div><p><span class="verse"><a name="1">1</a>Dit het Jesus gespreek, en Hy het sy oë na die hemel opgehef en gesê: Vader, die uur het gekom; verheerlik u Seun, sodat u Seun U ook kan verheerlik --</span> <span class="verse"><a name="2">2</a>soos U Hom mag oor alle vlees gegee het, sodat Hy aan almal wat U Hom gegee het, die ewige lewe kan gee.</span> <span class="verse"><a name="3">3</a>En dit is die ewige lewe, dat hulle U ken, die enige waaragtige God, en Jesus Christus wat U gestuur het.</span> <span class="verse"><a name="4">4</a>Ek het U verheerlik op die aarde. Die werk wat U My gegee het om te doen, het Ek volbring.</span> <span class="verse"><a name="5">5</a>En nou, Vader, verheerlik My by Uself met die heerlikheid wat Ek by U gehad het voordat die wêreld was.</span> <span class="verse"><a name="6">6</a>Ek het u Naam geopenbaar aan die mense wat U My uit die wêreld gegee het. Hulle het aan U behoort, en U het hulle aan My gegee, en hulle het u woord bewaar.</span> <span class="verse"><a name="7">7</a>Nou weet hulle dat alles wat U My gegee het, van U kom.</span> <span class="verse"><a name="8">8</a>Want die woorde wat U My gegee het, het Ek aan hulle gegee; en hulle het dit ontvang en waarlik erken dat Ek van U uitgegaan het, en hulle het geglo dat U My gestuur het.</span> <span class="verse"><a name="9">9</a>Ek bid vir hulle; Ek bid nie vir die wêreld nie, maar vir die wat U My gegee het, omdat hulle aan U behoort.</span> <span class="verse"><a name="10">10</a>En alles wat myne is, is uwe; en wat uwe is, is myne; en Ek is in hulle verheerlik.</span> <span class="verse"><a name="11">11</a>En Ek is nie meer in die wêreld nie, maar hulle is in die wêreld; en Ek kom na U toe. Heilige Vader, bewaar in u Naam die wat U My gegee het, sodat hulle een kan wees net soos Ons.</span> <span class="verse"><a name="12">12</a>Toe Ek saam met hulle in die wêreld was, het Ek hulle in u Naam bewaar. Oor die wat U My gegee het, het Ek gewaak; en nie een van hulle het verlore gegaan nie, behalwe die seun van die verderf, sodat die Skrif vervul sou word.</span> <span class="verse"><a name="13">13</a>Maar nou kom Ek na U toe; en Ek spreek hierdie dinge in die wêreld, sodat hulle my blydskap volkome in hulle kan hê.</span> <span class="verse"><a name="14">14</a>Ek het hulle u woord gegee, en die wêreld het hulle gehaat, omdat hulle nie van die wêreld is nie, net soos Ek nie van die wêreld is nie.</span> <span class="verse"><a name="15">15</a>Ek bid nie dat U hulle uit die wêreld wegneem nie, maar dat U hulle van die Bose bewaar.</span> <span class="verse"><a name="16">16</a>Hulle is nie van die wêreld nie, net soos Ek nie van die wêreld is nie.</span> <span class="verse"><a name="17">17</a>Heilig hulle in u waarheid; u woord is die waarheid.</span> <span class="verse"><a name="18">18</a>Soos U my gestuur het in die wêreld, het Ek ook hulle in die wêreld gestuur.</span> <span class="verse"><a name="19">19</a>En Ek heilig Myself vir hulle, sodat hulle ook in waarheid geheilig kan wees.</span> <span class="verse"><a name="20">20</a>Maar Ek bid nie vir hulle alleen nie, maar ook vir die wat deur hulle woord in My sal glo --</span> <span class="verse"><a name="21">21</a>dat almal een mag wees net soos U, Vader, in My en Ek in U; dat hulle ook in Ons een mag wees, sodat die wêreld kan glo dat U My gestuur het.</span> <span class="verse"><a name="22">22</a>En Ek het hulle die heerlikheid gegee wat U My gegee het, sodat hulle een kan wees, net soos Ons een is.</span> <span class="verse"><a name="23">23</a>Ek in hulle en U in My, sodat hulle volkome een kan wees; en dat die wêreld kan weet dat U My gestuur het, en hulle liefgehad het net soos U My liefgehad het.</span> <span class="verse"><a name="24">24</a>Vader, Ek wil dat waar Ek is, hulle wat U My gegee het, ook saam met My sal wees, sodat hulle my heerlikheid kan aanskou wat U My gegee het, omdat U My liefgehad het voor die grondlegging van die wêreld.</span> <span class="verse"><a name="25">25</a>Regverdige Vader, al het die wêreld U nie geken nie, tog het Ek U geken, en hulle hier het erken dat U My gestuur het.</span> <span class="verse"><a name="26">26</a>En Ek het u Naam aan hulle bekend gemaak en sal dit bekend maak, sodat die liefde waarmee U My liefgehad het, in hulle kan wees, en Ek in hulle.</span> </p></div</div></div></body></html>