<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/mic/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/mic">Micah</a> &gt <strong>Chapter 5</strong></div><p><span class="verse"><a name="1">1</a>En jy, Betlehem Âfrata, klein om te wees onder die geslagte van Juda, uit jou sal daar vir My uitgaan een wat 'n Heerser in Israel sal wees; en sy uitgange is uit die voortyd, uit die dae van die ewigheid.</span> <span class="verse"><a name="2">2</a>Daarom sal Hy hulle prysgee tot op die tyd dat 'n barende gebaar het. Dan sal die oorblyfsel van sy broers saam met die kinders van Israel terugkeer.</span> <span class="verse"><a name="3">3</a>En Hy sal optree en hulle laat wei in die sterkte van die HERE, in die majesteit van die Naam van die HERE sy God; en hulle sal rustig woon, want nou sal Hy groot wees tot aan die eindes van die aarde.</span> <span class="verse"><a name="4">4</a>En Hy sal vrede wees. Wanneer Assur in ons land kom en hy ons paleise wil betree, sal ons teenoor hom sewe herders stel, ja, agt vorste uit die mense.</span> <span class="verse"><a name="5">5</a>En hulle sal die land Assur met die swaard afwei en die land van Nimrod by sy ingange. So sal Hy ons dan van Assur bevry, wanneer hy in ons land kom en ons grondgebied betree.</span> <span class="verse"><a name="6">6</a>Dan sal die oorblyfsel van Jakob onder baie volke wees soos dou van die HERE, soos reënbuie op die plante, wat op geen mens wag nie en ter wille van geen mensekind vertoef nie.</span> <span class="verse"><a name="7">7</a>En die oorblyfsel van Jakob tussen die nasies sal onder baie volke wees soos 'n leeu onder die diere van die woud, soos 'n jong leeu onder troppe kleinvee; wat, as hy deurtrek, vertrap en verskeur sonder dat iemand red.</span> <span class="verse"><a name="8">8</a>Jou hand sal bo jou teëstanders verhewe wees, en al jou vyande sal uitgeroei word.</span> <span class="verse"><a name="9">9</a>En in die dag, spreek die HERE, sal Ek jou perde uit jou midde uitroei en jou strydwaens vernietig.</span> <span class="verse"><a name="10">10</a>Ook sal Ek uitroei die stede van jou land en al jou vestings afbreek.</span> <span class="verse"><a name="11">11</a>Verder sal Ek uitroei die towerye uit jou hand, en jy sal geen goëlaars meer hê nie.</span> <span class="verse"><a name="12">12</a>En Ek sal uit jou midde uitroei jou gesnede beelde en jou klippilare, sodat jy jou nie meer voor die werk van jou hande sal neerbuig nie.</span> <span class="verse"><a name="13">13</a>En Ek sal uit jou midde uitruk jou heilige boomstamme en jou stede verwoes.</span> <span class="verse"><a name="14">14</a>En Ek sal in toorn en grimmigheid wraak neem op die nasies wat nie geluister het nie.</span> </p></div</div></div></body></html>