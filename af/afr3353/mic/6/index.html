<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/mic/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/mic">Micah</a> &gt <strong>Chapter 6</strong></div><p><span class="verse"><a name="1">1</a>Hoor tog wat die HERE sê: Staan op, twis in teenwoordigheid van die berge, en laat die heuwels na jou stem luister!</span> <span class="verse"><a name="2">2</a>Hoor, berge, die twis van die HERE! En onwankelbares, grondslae van die aarde! Want die HERE het 'n twis met sy volk en sal met Israel 'n regsgeding hou.</span> <span class="verse"><a name="3">3</a>My volk, wat het Ek jou aangedoen, en waarmee het Ek jou vermoei? Antwoord My!</span> <span class="verse"><a name="4">4</a>Ja, Ek het jou uit Egipteland laat optrek en jou uit die slawehuis losgekoop, en Ek het voor jou uit gestuur Moses, A„ron en Mirjam.</span> <span class="verse"><a name="5">5</a>My volk, dink tog aan wat Balak, die koning van Moab, beraadslaag het, en wat B¡leam, die seun van Beor, hom geantwoord het, en wat gebeur het van Sittim af tot by Gilgal, sodat jy kennis kan dra van die regverdige dade van die HERE.</span> <span class="verse"><a name="6">6</a>Waarmee sal ek die HERE tegemoetgaan en my buig voor die hoë God? Sal ek Hom tegemoetgaan met brandoffers, met jaaroud kalwers?</span> <span class="verse"><a name="7">7</a>Sal die HERE 'n welbehae hê in duisende ramme en tien duisende strome van olie? Sal ek my eersgeborene gee vir my oortreding, die vrug van my liggaam vir die sonde van my siel?</span> <span class="verse"><a name="8">8</a>Hy het jou bekend gemaak, o mens, wat goed is; en wat vra die HERE van jou anders as om reg te doen en liefde te betrag en ootmoedig te wandel met jou God?</span> <span class="verse"><a name="9">9</a>Die stem van die HERE roep tot die stad -- dit is heilsaam om u Naam te vrees --: Hoor die roede, en wie dit bestel het.</span> <span class="verse"><a name="10">10</a>Is daar nog altyd in die huis van die goddelose skatte van onreg en 'n skrale efa wat vervloek is?</span> <span class="verse"><a name="11">11</a>Sal Ek rein kan wees by 'n valse weegskaal en by 'n sak vol bedrieglike gewigte?</span> <span class="verse"><a name="12">12</a>Want die rykes in die stad is vol geweld, en die inwoners daarvan spreek leuentaal, en hulle tong is bedrog in hulle mond.</span> <span class="verse"><a name="13">13</a>So slaan Ek jou dan ook met 'n smartlike wond, met verwoesting weens jou sondes.</span> <span class="verse"><a name="14">14</a>Jy sal eet, maar nie versadig word nie, sodat jou honger in jou binneste bly; en jy sal wegbring sonder om iets te red; en wat jy red, sal Ek aan die swaard oorgee.</span> <span class="verse"><a name="15">15</a>Jy sal saai, maar nie maai nie; jy sal olywe uittrap, maar jou nie met olie salf nie, en mos maak, maar geen wyn drink nie.</span> <span class="verse"><a name="16">16</a>Want die insettinge van Omri word onderhou en al die werke van die huis van Agab; en julle wandel ooreenkomstig hulle planne, sodat Ek jou tot 'n woesteny sou maak en die inwoners daarvan 'n bespotting: en die smaad van my volk sal julle dra.</span> </p></div</div></div></body></html>