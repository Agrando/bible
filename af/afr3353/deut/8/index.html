<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/deut/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/deut">Deuteronomy</a> &gt <strong>Chapter 8</strong></div><p><span class="verse"><a name="1">1</a>Al die gebooie wat ek jou vandag beveel, moet julle sorgvuldig hou, dat julle mag lewe en vermenigvuldig, en dat julle mag inkom en die land in besit neem wat die HERE aan julle vaders met 'n eed beloof het.</span> <span class="verse"><a name="2">2</a>En jy moet dink aan die hele pad waarlangs die HERE jou God jou nou veertig jaar lank in die woestyn gelei het tot jou verootmoediging en beproewing, om te weet wat in jou hart is, of jy sy gebooie sal hou of nie.</span> <span class="verse"><a name="3">3</a>En Hy het jou verootmoedig en jou laat honger ly en jou die manna laat eet wat jy en jou vaders nie geken het nie, om aan jou bekend te maak dat die mens nie van brood alleen lewe nie, maar dat die mens lewe van alles wat uit die mond van die HERE uitgaan.</span> <span class="verse"><a name="4">4</a>Jou klere het aan jou nie verslyt en jou voet het nou veertig jaar lank nie geswel nie.</span> <span class="verse"><a name="5">5</a>Erken dan in jou hart dat die HERE jou God jou onderrig soos 'n man sy seun onderrig,</span> <span class="verse"><a name="6">6</a>en hou die gebooie van die HERE jou God om in sy weÃ« te wandel en Hom te vrees.</span> <span class="verse"><a name="7">7</a>Want die HERE jou God bring jou in 'n goeie land, 'n land van waterstrome, fonteine en onderaardse riviere wat in die laagtes en op die berge uitkom;</span> <span class="verse"><a name="8">8</a>'n land van koring en gars en wingerdstokke en vyebome en granate; 'n land van olieryke olyfbome en heuning;</span> <span class="verse"><a name="9">9</a>'n land waarin jy brood sonder skaarste sal eet, waarin niks jou sal ontbreek nie; 'n land waarvan die klippe yster is, en uit die berge waarvan jy koper sal uitkap;</span> <span class="verse"><a name="10">10</a>en jy sal eet en versadig word en die HERE jou God loof oor die goeie land wat Hy jou gegee het.</span> <span class="verse"><a name="11">11</a>Neem jou in ag dat jy die HERE jou God nie vergeet deur sy gebooie en sy verordeninge en sy insettinge wat ek jou vandag beveel, nie te hou nie;</span> <span class="verse"><a name="12">12</a>sodat jy nie miskien eet en versadig word nie en mooi huise bou en bewoon,</span> <span class="verse"><a name="13">13</a>en jou beeste en jou kleinvee vermeerder en jou silwer en goud vermeerder, ja, alles wat jy het, vermeerder --</span> <span class="verse"><a name="14">14</a>en jou hart hom dan verhef, dat jy die HERE jou God vergeet wat jou uit Egipteland, uit die slawehuis, uitgelei het;</span> <span class="verse"><a name="15">15</a>wat jou deur die groot en vreeslike woestyn gelei het, deur giftige slange en skerpioene en 'n dorsland sonder water; wat vir jou water uit die klipharde rots laat kom het;</span> <span class="verse"><a name="16">16</a>wat jou in die woestyn manna laat eet het, wat jou vaders nie geken het nie, om jou te verootmoedig en jou te beproef, om uiteindelik aan jou goed te doen --</span> <span class="verse"><a name="17">17</a>en jy in jou hart dink: My krag en die sterkte van my hand het vir my hierdie rykdom verwerwe.</span> <span class="verse"><a name="18">18</a>Maar dink aan die HERE jou God, dat dit Hy is wat jou krag gee om rykdom te verwerwe, dat Hy sy verbond kan bevestig wat Hy aan jou vaders met 'n eed beloof het, soos dit vandag is.</span> <span class="verse"><a name="19">19</a>Maar as jy nogtans die HERE jou God vergeet en agter ander gode aan loop en hulle dien en voor hulle neerbuig, dan verseker ek julle vandag dat julle sekerlik sal omkom;</span> <span class="verse"><a name="20">20</a>soos die nasies wat die HERE voor julle vernietig, so sal julle omkom, omdat julle na die stem van die HeRE julle God nie geluister het nie.</span> </p></div</div></div></body></html>