<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/deut/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/deut">Deuteronomy</a> &gt <strong>Chapter 23</strong></div><p><span class="verse"><a name="1">1</a>Hy wat deur verbryseling vermink of van wie die manlike deel afgesny is, mag in die vergadering van die HERE nie kom nie.</span> <span class="verse"><a name="2">2</a>Geen baster mag in die vergadering van die HERE kom nie; selfs sy tiende geslag mag in die vergadering van die HERE nie kom nie.</span> <span class="verse"><a name="3">3</a>Geen Ammoniet of Moabiet mag in die vergadering van die HERE kom nie; selfs hulle tiende geslag mag nooit in die vergadering van die HERE kom nie;</span> <span class="verse"><a name="4">4</a>omdat hulle julle, by jul uittog uit Egipte, nie met brood en water op die pad tegemoetgekom het nie; en omdat hy B¡leam, die seun van Beor, uit Petor in Mesopot mië, teen jou gehuur het om jou te vloek.</span> <span class="verse"><a name="5">5</a>Maar die HERE jou God wou nie na B¡leam luister nie; maar die HERE jou God het vir jou die vloek in 'n seën verander, omdat die HERE jou God jou liefgehad het.</span> <span class="verse"><a name="6">6</a>Jy mag hulle vrede en hulle geluk solank as jy lewe, vir ewig nie soek nie.</span> <span class="verse"><a name="7">7</a>Die Edomiet moet jy nie as 'n gruwel beskou nie, want hy is jou broer; die Egiptenaar moet jy nie as 'n gruwel beskou nie, want jy was 'n vreemdeling in sy land.</span> <span class="verse"><a name="8">8</a>Kinders wat vir hulle in die derde geslag gebore word, mag in die vergadering van die HERE kom.</span> <span class="verse"><a name="9">9</a>Wanneer jy as leër teen jou vyande uittrek, pas dan op vir enigiets wat verkeerd is.</span> <span class="verse"><a name="10">10</a>As daar iemand by jou is wat weens 'n voorval by nag nie rein is nie, moet hy buitekant die laer uitgaan; hy mag nie in die laer inkom nie.</span> <span class="verse"><a name="11">11</a>Maar as die aand aankom, moet hy hom in die water bad; en teen sonsondergang mag hy in die laer inkom.</span> <span class="verse"><a name="12">12</a>Jy moet buitekant die laer 'n plek hê, en daarheen moet jy uitgaan.</span> <span class="verse"><a name="13">13</a>En jy moet by jou gereedskap 'n grafie hê; as jy dan buitekant gaan sit, moet jy daarmee grawe en wat van jou uitgegaan het, weer toemaak.</span> <span class="verse"><a name="14">14</a>Want die HERE jou God wandel midde-in jou laer om jou te red en jou vyande aan jou oor te gee; daarom moet jou laer heilig wees, sodat Hy niks skandeliks by jou mag sien en Hom van jou afwend nie.</span> <span class="verse"><a name="15">15</a>Jy mag 'n slaaf wat van sy heer na jou ontsnap het, nie aan sy heer oorlewer nie.</span> <span class="verse"><a name="16">16</a>Hy moet by jou bly, in jou midde, in die plek wat hy in een van jou poorte uitkies, waar dit vir hom goed is; jy mag hom nie verdruk nie.</span> <span class="verse"><a name="17">17</a>Daar mag geen hoer uit die dogters van Israel wees nie; en daar mag geen skandseun uit die seuns van Israel wees nie.</span> <span class="verse"><a name="18">18</a>Jy mag geen hoereloon of hondeprys in die huis van die HERE jou God as enige gelofte offer bring nie; want die altwee is vir die HERE jou God 'n gruwel.</span> <span class="verse"><a name="19">19</a>Jy mag jou broer geen rente oplê nie, rente van geld, rente van eetware, rente van enigiets wat 'n mens teen rente uitleen nie.</span> <span class="verse"><a name="20">20</a>Die uitlander mag jy rente oplê, maar jou broer mag jy geen rente oplê nie, sodat die HERE jou God jou kan seën in alles waar jy jou hand aan slaan in die land waarheen jy gaan om dit in besit te neem.</span> <span class="verse"><a name="21">21</a>As jy aan die HERE jou God 'n gelofte doen, moet jy nie versuim om dit te betaal nie; want die HERE jou God sal dit sekerlik van jou eis, en dit sal sonde in jou word.</span> <span class="verse"><a name="22">22</a>Maar as jy nalaat om te belowe, sal dit geen sonde in jou wees nie.</span> <span class="verse"><a name="23">23</a>Wat oor jou lippe gaan, moet jy hou en doen soos jy aan die HERE jou God vrywillig beloof het -- wat jy met jou mond gespreek het.</span> <span class="verse"><a name="24">24</a>As jy in die wingerd van jou naaste kom, mag jy na hartelus volop druiwe eet, maar in jou tas mag jy niks steek nie.</span> <span class="verse"><a name="25">25</a>As jy in die ongesnyde graan van jou naaste kom, mag jy met jou hand are afpluk; maar 'n sekel mag jy nie swaai in die ongesnyde graan van jou naaste nie.</span> </p></div</div></div></body></html>