<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/deut/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/deut">Deuteronomy</a> &gt <strong>Chapter 32</strong></div><p><span class="verse"><a name="1">1</a>Luister, o hemele, dat ek kan spreek, en laat die aarde hoor die woorde van my mond.</span> <span class="verse"><a name="2">2</a>Laat my leer drup soos die reën, my woord vloei soos die dou, soos reëndruppels op die grasspruitjies en soos reënbuie op die plante.</span> <span class="verse"><a name="3">3</a>Want die Naam van die HERE roep ek uit: Gee grootheid aan onse God!</span> <span class="verse"><a name="4">4</a>Die Rots -- volkome is sy werk; want al sy weë is strafgerigte; 'n God van trou en sonder onreg; regverdig en reg is Hy.</span> <span class="verse"><a name="5">5</a>Hulle het verderflik teen Hom gehandel -- die wat sy seuns nie was nie, maar hulle skandvlek -- 'n verkeerde en verdraaide geslag.</span> <span class="verse"><a name="6">6</a>Durf julle dit die HERE vergelde, o dwase en onwyse volk? Is Hy nie jou Vader wat jou geskape het nie; het Hy jou nie gemaak en jou toeberei nie?</span> <span class="verse"><a name="7">7</a>Dink aan die dae van die ou tyd, let op die jare, van geslag tot geslag; vra jou vader, dat hy jou dit bekend maak; die ou mense, dat hulle jou dit sê.</span> <span class="verse"><a name="8">8</a>Toe die Allerhoogste aan die nasies 'n erfdeel gegee het, toe Hy die mensekinders van mekaar geskei het, het Hy die grense van die volke vasgestel volgens die getal van die kinders van Israel.</span> <span class="verse"><a name="9">9</a>Want die HERE se deel is sy volk, Jakob is sy afgemete erfdeel.</span> <span class="verse"><a name="10">10</a>Hy het hom gevind in 'n woestynland en in 'n woeste wêreld, vol gehuil van die wildernis; Hy het hom omring, op hom ag gegee, hom bewaak soos sy oogappel.</span> <span class="verse"><a name="11">11</a>Soos 'n arend sy nes opwek, oor sy kleintjies sweef, sy vlerke uitsprei, hulle opneem, hulle dra op sy vleuels --</span> <span class="verse"><a name="12">12</a>die HERE alleen het hom gelei, en daar was geen vreemde god by hom nie.</span> <span class="verse"><a name="13">13</a>Hy het hom laat ry op die hoogtes van die aarde, en hy het die opbrings van die veld geëet; en Hy het hom heuning uit die rots laat suig en olie uit die klipharde rots;</span> <span class="verse"><a name="14">14</a>dikmelk van beeste en melk van kleinvee, met die vet van lammers en ramme; stiere van Basan en bokke, met die niervet van koring; en druiwebloed het jy gedrink, skuimende wyn.</span> <span class="verse"><a name="15">15</a>Toe het Jesurun vet geword en agterop geskop -- jy het vet geword, dik geword, spekvet geword -- en hy het God verwerp wat hom gemaak het, en die steenrots van sy heil geminag.</span> <span class="verse"><a name="16">16</a>Hulle het deur vreemde gode sy ywer gewek; deur gruwels Hom geterg.</span> <span class="verse"><a name="17">17</a>Hulle het aan die duiwels geoffer, wat nie-God is, gode wat aan hulle nie bekend was nie; nuwes wat kort gelede opgekom het, vir wie julle vaders nie gehuiwer het nie.</span> <span class="verse"><a name="18">18</a>Die Steenrots wat jou verwek het, het jy veronagsaam; en jy het die God vergeet wat jou voortgebring het.</span> <span class="verse"><a name="19">19</a>Toe die HERE dit sien, het Hy hulle verwerp, uit ergernis oor sy seuns en dogters.</span> <span class="verse"><a name="20">20</a>En Hy het gesê: Ek wil my aangesig vir hulle verberg, Ek wil sien wat hulle einde sal wees; want 'n heeltemal verkeerde geslag is hulle, kinders in wie geen trou is nie.</span> <span class="verse"><a name="21">21</a>Hulle het my ywer gewek deur wat nie-God is, My geterg deur hulle nietige afgode. Âk sal dan hulle ywer wek deur die wat 'n nie-volk is, deur 'n dwase nasie sal Ek hulle terg.</span> <span class="verse"><a name="22">22</a>Want 'n vuur is aangesteek in my toorn en het gebrand tot in die doderyk daaronder, en dit het die aarde met sy opbrings verteer en die fondamente van die berge aan die brand gesteek.</span> <span class="verse"><a name="23">23</a>Ek sal onheile op hulle ophoop; my pyle sal Ek op hulle wegskiet.</span> <span class="verse"><a name="24">24</a>As hulle uitgeput is van honger en verteer deur koorsgloed en dodelike siekte, sal Ek die tand van wilde diere teen hulle loslaat met die gif van stofkruipers.</span> <span class="verse"><a name="25">25</a>Buitekant sal die swaard beroof, en in die binnekamers die verskrikking; die jongman sowel as die jongedogter, die suigling saam met die grysaard.</span> <span class="verse"><a name="26">26</a>Ek sou gesê het: Ek wil hulle wegblaas, hulle gedagtenis onder die mense uitroei --</span> <span class="verse"><a name="27">27</a>as Ek nie vir die terging van die vyand bedug was nie, dat hulle teëstanders dit sou misverstaan en sê: Ons hand was hoog, en die HERE het dit alles nie gedoen nie.</span> <span class="verse"><a name="28">28</a>Want 'n nasie van verlore raadsplanne is hulle, en daar is geen verstand in hulle nie.</span> <span class="verse"><a name="29">29</a>Was hulle wys, hulle sou dit insien, hulle sou op hulle einde let.</span> <span class="verse"><a name="30">30</a>Hoe kan een dan duisend agtervolg en twee tien duisend op die vlug jaag, was dit nie dat hul steenrots hulle verkoop en die HERE hulle oorgelewer het nie!</span> <span class="verse"><a name="31">31</a>Want hulle steenrots is nie soos ons Steenrots nie -- ja, ons vyande self is skeidsregters!</span> <span class="verse"><a name="32">32</a>Want hulle wingerdstok is uit die wingerdstok van Sodom en uit die wingerde van Gomorra; hulle druiwe is giftige druiwe, bitter trosse dra hulle.</span> <span class="verse"><a name="33">33</a>Hulle wyn is slanggif en wrede addergif.</span> <span class="verse"><a name="34">34</a>Is dit nie by My opgegaar, in my skatkamers verseël nie?</span> <span class="verse"><a name="35">35</a>My kom die wraak toe en die vergelding, op die tyd as hulle voet sal wankel; want die dag van hulle ondergang is naby, en wat oor hulle beskik is, kom gou.</span> <span class="verse"><a name="36">36</a>Want die HERE sal aan sy volk reg verskaf, en Hy sal medelyde hê met sy knegte as Hy sien dat hulle vashouplek weg is en dit met almal sonder uitsondering gedaan is.</span> <span class="verse"><a name="37">37</a>Dan sal Hy sê: Waar is hulle gode, die steenrots waarin hulle toevlug geneem het,</span> <span class="verse"><a name="38">38</a>wat die vet van hulle slagoffers geëet het, die wyn van hulle drankoffer gedrink het? Laat hulle opstaan en julle help, dat daar oor julle 'n beskerming kan wees!</span> <span class="verse"><a name="39">39</a>Aanskou nou dat dit Ek is en dat daar geen god naas My is nie; Ek maak dood en maak lewend, Ek het verbrysel en Ek genees; en daar is niemand wat uit my hand red nie.</span> <span class="verse"><a name="40">40</a>Want Ek sal my hand na die hemel ophef en sê: So waar as Ek ewig leef --</span> <span class="verse"><a name="41">41</a>as Ek my glinsterende swaard skerp gemaak het en my hand na die strafgerig gryp, sal Ek wraak oefen op my teëstanders en my haters vergelde.</span> <span class="verse"><a name="42">42</a>Ek sal my pyle dronk maak van bloed, en my swaard sal vlees eet: van die bloed van hom wat verslaan en gevang is, van die kop van die vyand se aanvoerders.</span> <span class="verse"><a name="43">43</a>Jubel, o nasies, oor sy volk, want Hy sal die bloed van sy knegte wreek, en Hy sal wraak oefen op sy teëstanders en versoening doen vir sy land en sy volk.</span> <span class="verse"><a name="44">44</a>En Moses het gekom en al die woorde van hierdie lied voor die ore van die volk gespreek, hy en Hos,a, die seun van Nun.</span> <span class="verse"><a name="45">45</a>En toe Moses met al hierdie woorde die hele Israel klaar toegespreek het,</span> <span class="verse"><a name="46">46</a>sê hy vir hulle: Gee ag op al die woorde waarmee ek julle vandag waarsku, dat julle dit jul kinders beveel om al die woorde van hierdie wet sorgvuldig te hou.</span> <span class="verse"><a name="47">47</a>Want dit is geen vergeefse woord vir julle nie, maar dit is julle lewe; en deur hierdie woord sal julle die dae verleng in die land waarheen julle deur die Jordaan trek om dit in besit te neem.</span> <span class="verse"><a name="48">48</a>Daarna het die HERE op daardie selfde dag met Moses gespreek en gesê:</span> <span class="verse"><a name="49">49</a>Klim op hierdie gebergte Ab rim, die berg Nebo, wat in die land Moab is, wat teenoor J,rigo lê, en aanskou die land Kana„n wat Ek aan die kinders van Israel as besitting sal gee;</span> <span class="verse"><a name="50">50</a>en sterwe op die berg waarheen jy opklim, en word versamel by jou volksgenote, soos jou broer A„ron gesterf het op die berg Hor en versamel is by sy volksgenote,</span> <span class="verse"><a name="51">51</a>omdat julle onder die kinders van Israel ontrou teen My gehandel het by die twiswater van Kades, in die woestyn Sin, omdat julle My nie geheilig het onder die kinders van Israel nie.</span> <span class="verse"><a name="52">52</a>Want reg voor sal jy die land sien, maar jy sal daar nie inkom, in die land wat Ek aan die kinders van Israel sal gee nie.</span> </p></div</div></div></body></html>