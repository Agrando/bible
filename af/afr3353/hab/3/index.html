<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/hab/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/hab">Habakkuk</a> &gt <strong>Chapter 3</strong></div><p><span class="verse"><a name="1">1</a>'n Gebed van H bakuk, die profeet, op die wysie van Sjigjonot.</span> <span class="verse"><a name="2">2</a>HERE, ek het die tyding aangaande U verneem, ek het gevrees! HERE, roep u werk in die lewe in die midde van die jare; in die midde van die jare laat dit bekend word. In toorn, dink aan ontferming.</span> <span class="verse"><a name="3">3</a>God kom van Teman en die Heilige van die berg Paran. Sela. Sy majesteit bedek die hemel, en die aarde is vol van sy lof.</span> <span class="verse"><a name="4">4</a>En glans soos sonlig is daar, ligstrale aan sy sy; en d  r is die omhulsel van sy krag.</span> <span class="verse"><a name="5">5</a>Voor Hom uit loop die pes, en 'n koorsgloed trek uit agter Hom aan.</span> <span class="verse"><a name="6">6</a>Hy tree op en laat die aarde wankel, Hy kyk en laat nasies opskrik; verpletterd lê die ewige berge, en neergesink die ou, ou heuwels -- paaie van die ou tyd vir Hom.</span> <span class="verse"><a name="7">7</a>Ek sien die tente van Kusan met onheil oordek, en die tentdoeke van die land M¡dian bewe.</span> <span class="verse"><a name="8">8</a>Is dit teen riviere, o HERE, teen die riviere, dat u toorn ontvlam het? Of geld u grimmigheid die see dat U ry met u perde, u oorwinningswaens?</span> <span class="verse"><a name="9">9</a>Heeltemal ontbloot is u boog; besweer is die pyle deur die woord. Sela. Tot riviere splyt U die aarde.</span> <span class="verse"><a name="10">10</a>Die berge sien U en bewe van angs, 'n wolkbreuk storm verby, die wêreldvloed verhef sy stem, steek sy hande omhoog.</span> <span class="verse"><a name="11">11</a>Die son, die maan bly in hulle woonplek by die lig van u pyle wat verbyskiet, by die glans van flikkerende spies.</span> <span class="verse"><a name="12">12</a>In grimmigheid betree U die aarde, in toorn dors U die nasies.</span> <span class="verse"><a name="13">13</a>U trek uit tot redding van u volk, tot redding van u Gesalfde. U verbrysel die kop van die huis van die goddelose en ontbloot die fondament tot by die nek. Sela.</span> <span class="verse"><a name="14">14</a>U deurboor met sy eie pyle die hoof van sy leiers wat storm om my te verstrooi; wie se gejuig is asof hulle die ellendige in die skuilhoek wil verslind.</span> <span class="verse"><a name="15">15</a>U betree die see met u perde, 'n hoop magtige waters.</span> <span class="verse"><a name="16">16</a>Toe ek dit hoor, het my ingewande gebewe; my lippe het getril by die geluid, bederf het gekom in my gebeente, ja, ek het gebewe waar ek staan, omdat ek rustig moes wag op die dag van benoudheid dat dit aanbreek vir die volk wat op ons 'n aanval maak.</span> <span class="verse"><a name="17">17</a>Alhoewel die vyeboom nie sal bloei en aan die wingerdstokke geen vrug sal wees nie, die drag van die olyfboom sal teleurstel en die saailande geen voedsel oplewer nie, die kleinvee uit die kraal verdwyn en geen beeste in die stalle sal wees nie --</span> <span class="verse"><a name="18">18</a>nogtans sal ek jubel in die HERE, ek sal juig in die God van my heil.</span> <span class="verse"><a name="19">19</a>Die HERE Here is my sterkte, en Hy maak my voete soos die van herte, en Hy laat my tree op my hoogtes. Vir die musiekleier op snaarinstrumente.</span> </p></div</div></div></body></html>