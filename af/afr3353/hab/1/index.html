<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/hab/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/hab">Habakkuk</a> &gt <strong>Chapter 1</strong></div><p><span class="verse"><a name="1">1</a>Die Godspraak wat H bakuk, die profeet, gesien het.</span> <span class="verse"><a name="2">2</a>Hoe lank, o HERE, roep ek om hulp, maar U hoor nie; skreeu ek tot U: Geweld! -- maar U help nie?</span> <span class="verse"><a name="3">3</a>Waarom laat U my onreg sien en aanskou U die moeite! Ja, verwoesting en geweld is voor my oë; en daar is stryd, en twis begin.</span> <span class="verse"><a name="4">4</a>Daarom verloor die wet sy krag, en die reg kom nooit meer te voorskyn nie; want die goddelose omsingel die regverdige, daarom kom die reg verdraaid te voorskyn.</span> <span class="verse"><a name="5">5</a>Aanskou onder die nasies en merk op, en staan verstom, verstom; want Ek gaan iets in julle dae doen wat julle nie sal glo as dit vertel word nie.</span> <span class="verse"><a name="6">6</a>Want kyk, Ek gaan die Chaldeërs opwek, daardie kwaai en onstuimige nasie wat trek deur die wydtes van die aarde, om wonings in besit te neem wat aan hom nie behoort nie.</span> <span class="verse"><a name="7">7</a>Verskriklik en gedug is hy, van homself gaan sy reg en hoogheid uit.</span> <span class="verse"><a name="8">8</a>En vinniger as luiperds is sy perde en gouer as aandwolwe; en op 'n galop kom sy ruiters, ja, sy ruiters! Van ver kom hulle aangevlieg net soos 'n arend wat op sy prooi neerskiet!</span> <span class="verse"><a name="9">9</a>Hulle kom almal om geweld te pleeg; die rigting van hulle gesigte is vorentoe, sodat hy gevangenes versamel soos sand.</span> <span class="verse"><a name="10">10</a>Ook dryf hy die spot met konings, en vorste is vir hom 'n belagging; hy lag om elke vesting; hy hoop grond daarteen op en neem dit in.</span> <span class="verse"><a name="11">11</a>Dan gly hy verby, 'n wind, en trek verder -- maar word skuldig, hy wie se krag sy god is.</span> <span class="verse"><a name="12">12</a>Is U dan nie uit die voortyd nie, o HERE, my God, my Heilige? Ons sal nie sterwe nie. HERE, tot 'n strafoordeel het U hom bestel en, o Rots, tot 'n tugroede het U hom bestem!</span> <span class="verse"><a name="13">13</a>U, wat te rein is van oë om die kwaad aan te sien en die onreg nie kan aanskou nie -- waarom aanskou U die trouelose, swyg U wanneer die goddelose die verslind wat regverdiger is as hy?</span> <span class="verse"><a name="14">14</a>So maak U dan mense soos visse van die see, soos kruipende gedierte wat geen heerser oor hulle het nie.</span> <span class="verse"><a name="15">15</a>Hy trek hulle almal op met die hoek, sleep hulle in sy net en vergader hulle in sy seën; daarom is hy vrolik en juig.</span> <span class="verse"><a name="16">16</a>Daarom offer hy aan sy net en laat rook opgaan vir sy seën; want deur hulle is sy aandeel vet en sy spys weelderig.</span> <span class="verse"><a name="17">17</a>Sal hy daarom sy net uitskud en gedurigdeur nasies doodmaak sonder verskoning?</span> </p></div</div></div></body></html>