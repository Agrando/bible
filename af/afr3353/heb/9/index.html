<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/heb/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/heb">Hebrews</a> &gt <strong>Chapter 9</strong></div><p><span class="verse"><a name="1">1</a>So het dan die eerste verbond sowel verordeninge vir die erediens asook sy aardse heiligdom gehad.</span> <span class="verse"><a name="2">2</a>Want die tabernakel is so ingerig: die eerste, waarin die kandelaar was en die tafel en die toonbrode, wat die Heilige genoem word;</span> <span class="verse"><a name="3">3</a>en agter die tweede voorhangsel die tabernakel wat genoem word die Allerheiligste,</span> <span class="verse"><a name="4">4</a>waarin 'n goue wierookbak was en die ark van die verbond, rondom heeltemal met goud oortrek, waarin die goue kruik met die manna was en die staf van A„ron wat gebloei het, en die tafels van die verbond;</span> <span class="verse"><a name="5">5</a>en daar bo-op die g,rubs van die heerlikheid wat die versoendeksel oorskadu het, waaroor nie nou afsonderlik gespreek kan word nie.</span> <span class="verse"><a name="6">6</a>En nadat hierdie dinge so ingerig was, het die priesters wel gedurig in die eerste tabernakel ingegaan om die dienste te vervul,</span> <span class="verse"><a name="7">7</a>maar in die tweede die hoëpriester alleen, een maal in die jaar, nie sonder bloed nie, wat hy offer vir homself en vir die sondes van die volk uit onwetendheid begaan --</span> <span class="verse"><a name="8">8</a>waarmee die Heilige Gees d¡t duidelik maak, dat die weg na die heiligdom nog nie geopen is so lank as die eerste tabernakel nog standhou nie.</span> <span class="verse"><a name="9">9</a>Dit was 'n beeld met die oog op die teenwoordige tyd waarin daar gawes en offers gebring word, wat hom wat die diens verrig, na die gewete nie volkome kan maak nie,</span> <span class="verse"><a name="10">10</a>omdat dit net bestaan het in spys en drank en verskillende wassinge en vleeslike verordeninge wat opgelê is tot op die tyd van herstelling.</span> <span class="verse"><a name="11">11</a>Maar Christus, wat opgetree het as Hoëpriester van die toekomstige weldade, het deur die groter en volmaakter tabernakel wat nie met hande gemaak is nie, dit wil sê, wat nie aan hierdie skepping behoort nie,</span> <span class="verse"><a name="12">12</a>ook nie met die bloed van bokke en kalwers nie, maar met sy eie bloed, een maal ingegaan in die heiligdom en 'n ewige verlossing teweeggebring.</span> <span class="verse"><a name="13">13</a>Want as die bloed van stiere en bokke en die as van 'n vers wat die verontreinigdes besprinkel, heilig maak tot reiniging van die vlees,</span> <span class="verse"><a name="14">14</a>hoeveel te meer sal die bloed van Christus, wat Homself deur die ewige Gees aan God sonder smet geoffer het, julle gewete reinig van dooie werke om die lewende God te dien.</span> <span class="verse"><a name="15">15</a>En daarom is Hy Middelaar van 'n nuwe testament, sodat, terwyl daar 'n dood plaasgevind het vir die verlossing van die oortredinge onder die eerste testament, die wat geroepe is, die belofte van die ewige erfenis kan ontvang.</span> <span class="verse"><a name="16">16</a>Want waar 'n testament is, moet noodsaaklik die dood van die testamentmaker aangekondig word;</span> <span class="verse"><a name="17">17</a>want 'n testament is geldig by sterfgevalle, aangesien dit nooit van krag is so lank as die testamentmaker nog leef nie.</span> <span class="verse"><a name="18">18</a>Daarom is ook die eerste testament nie sonder bloed ingewy nie;</span> <span class="verse"><a name="19">19</a>want toe elke gebod volgens die wet deur Moses aan die hele volk aangekondig is, het hy die bloed van die kalwers en bokke saam met water en skarlakenrooi wol en hisop geneem en die boek self en die hele volk besprinkel</span> <span class="verse"><a name="20">20</a>en gesê: Dit is die bloed van die testament wat God met die oog op julle verorden het.</span> <span class="verse"><a name="21">21</a>En hy het ook die tabernakel en al die gereedskap van die diens net so met die bloed besprinkel.</span> <span class="verse"><a name="22">22</a>En byna alles word met bloed gereinig volgens die wet, en sonder bloedvergieting vind daar geen vergifnis plaas nie.</span> <span class="verse"><a name="23">23</a>Dit was dus nodig dat die afbeeldinge van die dinge in die hemele deur hierdie offers gereinig moes word, maar die hemelse dinge self deur beter offers as hierdie.</span> <span class="verse"><a name="24">24</a>Want Christus het nie ingegaan in 'n heiligdom met hande gemaak, 'n teëbeeld van die ware nie, maar in die hemel self om nou voor die aangesig van God vir ons te verskyn;</span> <span class="verse"><a name="25">25</a>ook nie om Homself dikwels te offer, soos die hoëpriester elke jaar in die heiligdom ingaan met bloed wat nie sy eie is nie,</span> <span class="verse"><a name="26">26</a>want dan moes Hy dikwels gely het van die grondlegging van die wêreld af. Maar nou het Hy een maal in die voleinding van die eeue verskyn om die sonde deur sy offer weg te doen.</span> <span class="verse"><a name="27">27</a>En net soos die mense bestem is om een maal te sterwe en daarna die oordeel,</span> <span class="verse"><a name="28">28</a>so sal Christus ook, nadat Hy een maal geoffer is om die sondes van baie weg te neem, vir die tweede maal sonder sonde verskyn aan die wat Hom verwag tot saligheid.</span> </p></div</div></div></body></html>