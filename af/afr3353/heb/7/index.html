<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/heb/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/heb">Hebrews</a> &gt <strong>Chapter 7</strong></div><p><span class="verse"><a name="1">1</a>Want hierdie Melgis,dek was koning van Salem, priester van God, die Allerhoogste, wat vir Abraham tegemoetgegaan het by sy terugkeer toe hy die konings verslaan het, en hom geseënhet;</span> <span class="verse"><a name="2">2</a>aan wie Abraham ook 'n tiende deel van alles gegee het -- hy was in die eerste plek, volgens uitleg, koning van die geregtigheid en dan ook koning van Salem, dit is koning van vrede;</span> <span class="verse"><a name="3">3</a>sonder vader, sonder moeder, sonder geslagsregister, sonder begin van dae of lewenseinde, maar gelykgestel aan die Seun van God, bly hy priester altyddeur.</span> <span class="verse"><a name="4">4</a>Let nou op hoe groot hierdie man was, aan wie selfs Abraham, die aartsvader, 'n tiende van die buit gegee het.</span> <span class="verse"><a name="5">5</a>Nou het hulle wat uit die seuns van Levi die priesterskap ontvang, wel 'n gebod om, volgens die wet, van die volk tiendes te neem, dit is van hulle broers, ofskoon hulle uit die lendene van Abraham voortgekom het;</span> <span class="verse"><a name="6">6</a>maar hy wat nie uit hulle sy geslagsregister aflei nie, het van Abraham tiendes geneem en die besitter van die beloftes geseën.</span> <span class="verse"><a name="7">7</a>Nou word sonder enige teëspraak die mindere deur die meerdere geseën.</span> <span class="verse"><a name="8">8</a>En hier neem wel sterflike mense tiendes, maar d  r een van wie getuig word dat hy lewe.</span> <span class="verse"><a name="9">9</a>En, om so te sê, het ook Levi wat tiendes ontvang, deur Abraham tiendes gegee;</span> <span class="verse"><a name="10">10</a>want hy was nog in die lendene van sy vader toe Melgis,dek hom tegemoetgegaan het.</span> <span class="verse"><a name="11">11</a>As daar dan volkomenheid deur die Levitiese priesterskap was -- want met die oog daarop het die volk die wet ontvang -- waarom was dit nog nodig dat 'n ander priester moes opstaan volgens die orde van Melgis,dek en dat hy dit nie volgens die orde van A„ron genoem word nie?</span> <span class="verse"><a name="12">12</a>Want met verandering van die priesterskap kom daar noodsaaklik ook verandering van wet;</span> <span class="verse"><a name="13">13</a>omdat Hy met die oog op wie hierdie dinge gesê word, aan 'n ander stam behoort het waaruit niemand die altaar bedien het nie.</span> <span class="verse"><a name="14">14</a>Want dit is volkome duidelik dat onse Here uit Juda voortgespruit het, en met betrekking tot hierdie stam het Moses niks gesê van die priesterskap nie.</span> <span class="verse"><a name="15">15</a>En nog baie duideliker is dit as daar 'n ander priester opstaan na die ewebeeld van Melgis,dek,</span> <span class="verse"><a name="16">16</a>een wat dit geword het nie kragtens die wet van 'n vleeslike gebod nie, maar uit die krag van die onvernietigbare lewe.</span> <span class="verse"><a name="17">17</a>Want Hy getuig: U is priester vir ewig volgens die orde van Melgis,dek.</span> <span class="verse"><a name="18">18</a>Want aan die een kant is daar die opheffing van die voorafgaande gebod weens die swakheid en nutteloosheid daarvan,</span> <span class="verse"><a name="19">19</a>omdat die wet niks volkome gemaak het nie; maar aan die ander kant is daar die invoering van 'n beter hoop waardeur ons tot God nader.</span> <span class="verse"><a name="20">20</a>En vir sover dit nie sonder eedswering was nie -- want hulle het sonder eedswering priesters geword,</span> <span class="verse"><a name="21">21</a>maar Hy met eedswering deur die Een wat aan Hom gesê het: Die Here het gesweer en dit sal Hom nie berou nie: U is priester vir ewig volgens die orde van Melgis,dek --</span> <span class="verse"><a name="22">22</a>in sover het Jesus van 'n beter verbond borg geword.</span> <span class="verse"><a name="23">23</a>En hulle het wel priesters geword in 'n groot aantal, omdat hulle deur die dood verhinder is om aan te bly;</span> <span class="verse"><a name="24">24</a>maar Hy, omdat Hy vir ewig bly, besit 'n priesterskap wat nie op ander oorgaan nie.</span> <span class="verse"><a name="25">25</a>Daarom kan Hy ook volkome red die wat deur Hom tot God gaan, omdat Hy altyd leef om vir hulle in te tree.</span> <span class="verse"><a name="26">26</a>Want so 'n hoëpriester was vir ons gepas, een wat heilig, onskuldig, onbesmet, afgeskeie van die sondaars is, en wat hoër as die hemele geword het;</span> <span class="verse"><a name="27">27</a>wat nie elke dag nodig het, soos die hoëpriesters, om eers vir sy eie sondes offers te bring en dan vir die van die volk nie. Want dit het Hy net een maal gedoen toe Hy Homself geoffer het.</span> <span class="verse"><a name="28">28</a>Want die wet stel as hoëpriesters aan mense met swakhede, maar die woord van die eedswering wat n  die wet gekom het, stel die Seun aan, wat vir ewig volmaak is.</span> </p></div</div></div></body></html>