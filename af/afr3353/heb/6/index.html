<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/heb/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/heb">Hebrews</a> &gt <strong>Chapter 6</strong></div><p><span class="verse"><a name="1">1</a>Daarom moet ons nie bly by die begin van die prediking aangaande Christus nie, maar na die volmaaktheid voortgaan sonder om weer die fondament te lê van die bekering uit dooie werke en van die geloof in God,</span> <span class="verse"><a name="2">2</a>van die leer van die doop en van die handoplegging en van die opstanding van die dode en van die ewige oordeel.</span> <span class="verse"><a name="3">3</a>En dit sal ons doen as God dit toelaat.</span> <span class="verse"><a name="4">4</a>Want dit is onmoontlik om die wat eenmaal verlig geword het en die hemelse gawe gesmaak en die Heilige Gees deelagtig geword het,</span> <span class="verse"><a name="5">5</a>en die goeie woord van God gesmaak het en die kragte van die toekomstige wêreld,</span> <span class="verse"><a name="6">6</a>en afvallig geword het -- om die weer tot bekering te vernuwe, omdat hulle ten opsigte van hulleself die Seun van God weer kruisig en openlik tot skande maak.</span> <span class="verse"><a name="7">7</a>Want die grond wat die reën indrink wat dikwels daarop val, en nuttige plante voortbring ter wille van hulle vir wie dit ook bewerk word, het deel aan die seën van God.</span> <span class="verse"><a name="8">8</a>Maar as dit dorings en distels oplewer, deug dit nie en is naby die vervloeking -- die einde daarvan is verbranding.</span> <span class="verse"><a name="9">9</a>Maar, geliefdes, ons is aangaande julle van beter dinge oortuig, dinge wat saamhang met die saligheid, al spreek ons ook so.</span> <span class="verse"><a name="10">10</a>Want God is nie onregverdig om julle werk te vergeet nie en die liefde-arbeid wat julle betoon het vir sy Naam, omdat julle die heiliges gedien het en nog dien.</span> <span class="verse"><a name="11">11</a>Maar ons verlang dat elkeen van julle dieselfde ywer mag toon om te kom tot die volkome sekerheid van die hoop tot die einde toe;</span> <span class="verse"><a name="12">12</a>sodat julle nie traag word nie, maar navolgers van hulle wat deur geloof en lankmoedigheid erfgename van die belofte is.</span> <span class="verse"><a name="13">13</a>Want toe God aan Abraham die belofte gegee het, het Hy, omdat Hy by geen meerdere kon sweer nie, by Homself gesweer</span> <span class="verse"><a name="14">14</a>en gesê: Voorwaar, Ek sal jou ryklik seën en jou grootliks vermeerder.</span> <span class="verse"><a name="15">15</a>En so het hy die belofte verkry nadat hy geduldig gewag het.</span> <span class="verse"><a name="16">16</a>Want mense sweer by een wat meer is, en die eed van bevestiging is vir hulle die einde van alle teëspraak.</span> <span class="verse"><a name="17">17</a>Daarom het God, omdat Hy nog kragtiger aan die erfgename van die belofte die onveranderlikheid van sy raad wou toon, dit met 'n eed gewaarborg;</span> <span class="verse"><a name="18">18</a>sodat ons deur twee onveranderlike dinge, waarin dit onmoontlik is dat God sou lieg, kragtige bemoediging kan hê, ons wat ontvlug het, om vas te hou aan die hoop wat voorlê;</span> <span class="verse"><a name="19">19</a>en ons het dit as 'n anker van die siel wat veilig en vas is en ingaan tot binnekant die voorhangsel</span> <span class="verse"><a name="20">20</a>waar Jesus as voorloper vir ons ingegaan het, Hy wat volgens die orde van Melgis,dek 'n hoëpriester geword het vir ewig.</span> </p></div</div></div></body></html>