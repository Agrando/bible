<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/heb/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/heb">Hebrews</a> &gt <strong>Chapter 5</strong></div><p><span class="verse"><a name="1">1</a>Want elke hoëpriester wat uit die mense geneem word, tree ten behoewe van mense op in die dinge wat in betrekking tot God staan, om gawes en offers vir die sondes te bring</span> <span class="verse"><a name="2">2</a>as een wat kan saamvoel met die onwetendes en dwalendes, omdat hy self ook met swakheid bevange is.</span> <span class="verse"><a name="3">3</a>En daarom juis moet hy, net soos vir die volk, so ook vir homself vanweë die sondes offer.</span> <span class="verse"><a name="4">4</a>En niemand neem die waardigheid vir homself nie, maar hy wat deur God geroep word, net soos A„ron.</span> <span class="verse"><a name="5">5</a>So het Christus ook Homself nie verheerlik om Hoëpriester te word nie, maar Hy het Hom verheerlik wat vir Hom gesê het: U is my Seun, vandag het Ek U gegenereer.</span> <span class="verse"><a name="6">6</a>Soos Hy ook op 'n ander plek sê: U is priester vir ewig volgens die orde van Melgis,dek.</span> <span class="verse"><a name="7">7</a>Hy wat in die dae van sy vlees gebede en smekinge met sterk geroep en trane aan Hom geoffer het wat Hom uit die dood kon red, en ook verhoor is uit die angs --</span> <span class="verse"><a name="8">8</a>Hy, al was Hy die Seun, het gehoorsaamheid geleer uit wat Hy gely het;</span> <span class="verse"><a name="9">9</a>en nadat Hy volmaak is, het Hy vir almal wat Hom gehoorsaam is, 'n bewerker van ewige saligheid geword</span> <span class="verse"><a name="10">10</a>en is deur God genoem 'n hoëpriester volgens die orde van Melgis,dek;</span> <span class="verse"><a name="11">11</a>waaroor ons veel te sê het wat swaar is om te verklaar, omdat julle traag geword het om te hoor.</span> <span class="verse"><a name="12">12</a>Want hoewel julle vanweë die tyd leraars behoort te wees, het julle weer nodig dat 'n mens julle die eerste beginsels van die woorde van God moet leer, en julle het weer behoefte aan melk en nie aan vaste spys nie.</span> <span class="verse"><a name="13">13</a>Want elkeen wat melk gebruik, is onervare in die woord van geregtigheid, omdat hy 'n kind is.</span> <span class="verse"><a name="14">14</a>Maar vaste spys is vir volwassenes, vir die wat geestesvermoëns besit deur die gewoonte geoefen, om goed van kwaad te onderskei.</span> </p></div</div></div></body></html>