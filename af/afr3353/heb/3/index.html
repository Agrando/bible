<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/heb/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/heb">Hebrews</a> &gt <strong>Chapter 3</strong></div><p><span class="verse"><a name="1">1</a>Daarom, heilige broeders, deelgenote van die hemelse roeping, let op die Apostel en Hoëpriester van ons belydenis, Christus Jesus,</span> <span class="verse"><a name="2">2</a>wat getrou was aan Hom wat Hom aangestel het, net soos Moses ook in sy hele huis.</span> <span class="verse"><a name="3">3</a>Want Hy is meer heerlikheid waardig geag as Moses, namate hy wat die huis gebou het, meer eer het as die huis;</span> <span class="verse"><a name="4">4</a>want elke huis word deur iemand gebou, maar Hy wat alle dinge gebou het, is God.</span> <span class="verse"><a name="5">5</a>En Moses was wel getrou in sy hele huis as 'n dienaar, om te getuig van wat nog gespreek sou word,</span> <span class="verse"><a name="6">6</a>maar Christus as Seun oor sy huis. En ons is sy huis as ons net die vrymoedigheid en die roem van die hoop tot die einde toe onwrikbaar vashou.</span> <span class="verse"><a name="7">7</a>Daarom, soos die Heilige Gees spreek: Vandag as julle sy stem hoor,</span> <span class="verse"><a name="8">8</a>verhard julle harte nie soos in die verbittering, in die dag van die versoeking in die woestyn nie,</span> <span class="verse"><a name="9">9</a>waar julle vaders My versoek, My beproef het en my werke veertig jaar lank gesien het.</span> <span class="verse"><a name="10">10</a>Daarom het Ek vertoornd geword op daardie geslag en gesê: Altyd dwaal hulle met die hart. Maar hulle het my weë nie leer ken nie,</span> <span class="verse"><a name="11">11</a>sodat Ek in my toorn gesweer het: Hulle sal in my rus nie ingaan nie.</span> <span class="verse"><a name="12">12</a>Sorg daarvoor, broeders, dat daar nie miskien in een van julle 'n bose en ongelowige hart is deurdat hy van die lewende God afvallig word nie.</span> <span class="verse"><a name="13">13</a>Maar vermaan mekaar elke dag so lank as dit vandag genoem word, sodat niemand van julle deur die verleiding van die sonde verhard word nie.</span> <span class="verse"><a name="14">14</a>Want ons het deelgenote van Christus geword, as ons net die begin van ons vertroue tot die einde toe onwrikbaar vashou;</span> <span class="verse"><a name="15">15</a>omdat daar gesê word: Vandag as julle sy stem hoor, verhard julle harte nie soos in die verbittering nie.</span> <span class="verse"><a name="16">16</a>Wie was dit dan wat gehoor het en Hom verbitter het? Was dit nie almal wat onder leiding van Moses uit Egipte gegaan het nie?</span> <span class="verse"><a name="17">17</a>En op wie was Hy veertig jaar lank vertoornd? Was dit nie op die wat gesondig het, wie se lyke in die woestyn geval het nie?</span> <span class="verse"><a name="18">18</a>En aan wie het Hy gesweer dat hulle in sy rus nie sal ingaan nie, behalwe aan die ongehoorsames?</span> <span class="verse"><a name="19">19</a>En ons sien dat hulle deur ongeloof nie kon ingaan nie.</span> </p></div</div></div></body></html>