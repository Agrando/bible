<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/heb/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/heb">Hebrews</a> &gt <strong>Chapter 13</strong></div><p><span class="verse"><a name="1">1</a>Die broederliefde moet bly.</span> <span class="verse"><a name="2">2</a>Vergeet die gasvryheid nie, want daardeur het sommige, sonder om dit te weet, engele as gaste geherberg.</span> <span class="verse"><a name="3">3</a>Dink aan die gevangenes asof julle medegevangenes is, en aan die wat mishandel word, as mense wat self ook 'n liggaam het.</span> <span class="verse"><a name="4">4</a>Laat die huwelik in alle opsigte eerbaar wees en die bed onbesmet; want God sal hoereerders en egbrekers oordeel.</span> <span class="verse"><a name="5">5</a>Julle gedrag moet vry van geldgierigheid wees. Wees tevrede met wat julle het, want Hy het gesê: Ek sal jou nooit begewe en jou nooit verlaat nie.</span> <span class="verse"><a name="6">6</a>Daarom kan ons met alle vrymoedigheid sê: Die Here is vir my 'n Helper, en ek sal nie vrees nie; wat sal 'n mens aan my doen?</span> <span class="verse"><a name="7">7</a>Gedenk julle voorgangers wat die woord van God aan julle verkondig het; aanskou die uiteinde van hulle lewenswandel en volg hulle geloof na.</span> <span class="verse"><a name="8">8</a>Jesus Christus is gister en vandag dieselfde en tot in ewigheid.</span> <span class="verse"><a name="9">9</a>Moenie rondgeslinger word deur allerhande en vreemde leringe nie; want dit is goed dat die hart versterk word deur genade, nie deur voedsel nie, waarvan die wat daarin gewandel het, geen voordeel gehad het nie.</span> <span class="verse"><a name="10">10</a>Ons het 'n altaar waarvan die wat die tabernakel bedien, geen reg het om te eet nie;</span> <span class="verse"><a name="11">11</a>want die diere waarvan die bloed vir die sonde deur die hoëpriester in die heiligdom ingedra word -- hulle liggame word buitekant die laer verbrand.</span> <span class="verse"><a name="12">12</a>Daarom het Jesus ook, om die volk deur sy eie bloed te heilig, buitekant die poort gely.</span> <span class="verse"><a name="13">13</a>Laat ons dan uitgaan na Hom toe buitekant die laer en sy smaad dra.</span> <span class="verse"><a name="14">14</a>Want ons het hier geen blywende stad nie, maar ons soek die toekomstige.</span> <span class="verse"><a name="15">15</a>Laat ons dan gedurig deur Hom aan God 'n lofoffer bring, dit is die vrug van die lippe wat sy Naam bely.</span> <span class="verse"><a name="16">16</a>Vergeet die weldadigheid en mededeelsaamheid nie, want God het 'n welbehae aan sulke offers.</span> <span class="verse"><a name="17">17</a>Wees gehoorsaam aan julle voorgangers en onderdanig, want hulle waak vir julle siele as diegene wat rekenskap moet gee, sodat hulle dit met blydskap kan doen en nie al sugtende nie; want dit is vir julle nie nuttig nie.</span> <span class="verse"><a name="18">18</a>Bid vir ons, want ons is oortuig dat ons 'n goeie gewete het, omdat ons in alles goed wil wandel.</span> <span class="verse"><a name="19">19</a>Des te meer vermaan ek julle om dit te doen, sodat ek gouer aan julle teruggegee kan word.</span> <span class="verse"><a name="20">20</a>Mag die God van die vrede, wat die groot Herder van die skape, naamlik onse Here Jesus Christus, deur die bloed van die ewige testament uit die dode teruggebring het,</span> <span class="verse"><a name="21">21</a>julle volmaak in elke goeie werk, om sy wil te doen, deur in julle te werk wat welbehaaglik is voor Hom deur Jesus Christus aan wie die heerlikheid toekom tot in alle ewigheid! Amen.</span> <span class="verse"><a name="22">22</a>En ek vermaan julle, broeders, verdra die woord van vermaning, want ek het ook maar kort aan julle geskrywe.</span> <span class="verse"><a name="23">23</a>Julle moet weet dat die broeder TimotheÂs vrygelaat is, saam met wie ek julle sal sien as hy spoedig kom.</span> <span class="verse"><a name="24">24</a>Groet al julle voorgangers en al die heiliges. Die wat van Italië is, groet julle.</span> <span class="verse"><a name="25">25</a>Die genade sy met julle almal! Amen.</span> </p></div</div></div></body></html>