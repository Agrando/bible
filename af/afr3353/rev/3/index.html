<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/rev/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/rev">Revelation</a> &gt <strong>Chapter 3</strong></div><p><span class="verse"><a name="1">1</a>En skryf aan die engel van die gemeente in Sardis: D¡t sê Hy wat die sewe Geeste van God en die sewe sterre het: Ek ken jou werke, dat jy die naam het dat jy leef en jy is dood.</span> <span class="verse"><a name="2">2</a>Wees wakker en versterk die wat oorbly, wat op die punt staan om te sterwe, want Ek het jou werke nie volkome voor God gevind nie.</span> <span class="verse"><a name="3">3</a>Onthou dan hoe jy dit ontvang en gehoor het, en bewaar dit en bekeer jou; as jy dan nie wakker word nie, sal Ek op jou afkom soos 'n dief, en jy sal nie weet in watter uur Ek op jou afkom nie.</span> <span class="verse"><a name="4">4</a>Maar jy het enkele persone ook in Sardis wat hulle klere nie besoedel het nie, en hulle sal saam met My in wit klere wandel, omdat hulle dit waardig is.</span> <span class="verse"><a name="5">5</a>Wie oorwin, sal beklee word met wit klere, en Ek sal sy naam nooit uitwis uit die boek van die lewe nie, en Ek sal sy naam bely voor my Vader en voor sy engele.</span> <span class="verse"><a name="6">6</a>Wie 'n oor het, laat hom hoor wat die Gees aan die gemeentes sê.</span> <span class="verse"><a name="7">7</a>En skryf aan die engel van die gemeente in Filadelf¡a: D¡t sê die Heilige, die Waaragtige, wat die sleutel van Dawid het, wat oopmaak en niemand sluit nie, en Hy sluit en niemand maak oop nie:</span> <span class="verse"><a name="8">8</a>Ek ken jou werke. Kyk, Ek het voor jou 'n geopende deur gegee, en niemand kan dit sluit nie, want jy het min krag en jy het my woord bewaar en my Naam nie verloën nie.</span> <span class="verse"><a name="9">9</a>Kyk, Ek gee jou uit die sinagoge van die Satan, van die wat sê dat hulle Jode is en dit nie is nie, maar lieg Ek sal maak dat hulle kom en voor jou voete neerbuig en erken dat Ek jou liefgehad het.</span> <span class="verse"><a name="10">10</a>Omdat jy die woord van my lydsaamheid bewaar het, sal Ek jou ook bewaar in die uur van beproewing wat oor die hele wêreld kom om die bewoners van die aarde op die proef te stel.</span> <span class="verse"><a name="11">11</a>Kyk, Ek kom gou! Hou vas wat jy het, sodat niemand jou kroon kan neem nie.</span> <span class="verse"><a name="12">12</a>Wie oorwin, Ek sal hom 'n pilaar in die tempel van my God maak, en hy sal daar nooit weer uitgaan nie; en Ek sal op hom die Naam van my God skrywe en die naam van die stad van my God, van die nuwe Jerusalem, wat uit die hemel van my God neerdaal, en my nuwe Naam.</span> <span class="verse"><a name="13">13</a>Wie 'n oor het, laat hom hoor wat die Gees aan die gemeentes sê.</span> <span class="verse"><a name="14">14</a>En skryf aan die engel van die gemeente van die Laodicense: D¡t sê die Amen, die getroue en waaragtige Getuie, die begin van die skepping van God:</span> <span class="verse"><a name="15">15</a>Ek ken jou werke, dat jy nie koud is en ook nie warm nie. Was jy tog maar koud of warm!</span> <span class="verse"><a name="16">16</a>Maar nou, omdat jy lou is en nie koud of warm nie, sal Ek jou uit my mond spuug.</span> <span class="verse"><a name="17">17</a>Want jy sê: Ek is ryk en het verryk geword en het aan niks gebrek nie; en jy weet nie dat dit jy is wat ellendig en beklaenswaardig en arm en blind en naak is nie.</span> <span class="verse"><a name="18">18</a>Ek raai jou aan om van My te koop goud wat deur vuur gelouter is, sodat jy kan ryk word; en wit klere, dat jy jou kan aantrek en die skande van jou naaktheid nie openbaar word nie; en salf om jou oë te salf, sodat jy kan sien.</span> <span class="verse"><a name="19">19</a>Almal wat Ek liefhet, bestraf en tugtig Ek. Wees dan ywerig en bekeer jou.</span> <span class="verse"><a name="20">20</a>Kyk, Ek staan by die deur en Ek klop. As iemand my stem hoor en die deur oopmaak, sal Ek ingaan na hom toe en saam met hom maaltyd hou, en hy met My.</span> <span class="verse"><a name="21">21</a>Aan hom wat oorwin, sal Ek gee om saam met My te sit op my troon, soos Ek ook oorwin het en saam met my Vader op sy troon gaan sit het.</span> <span class="verse"><a name="22">22</a>Wie 'n oor het, laat hom hoor wat die Gees aan die gemeentes sê.</span> </p></div</div></div></body></html>