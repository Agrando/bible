<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/isa/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/isa">Isaiah</a> &gt <strong>Chapter 26</strong></div><p><span class="verse"><a name="1">1</a>In die dag sal hierdie lied gesing word in die land Juda: 'n Sterk stad het ons; God stel heil tot mure en skanse.</span> <span class="verse"><a name="2">2</a>Maak oop die poorte, dat die regverdige nasie kan ingaan wat die trou bewaar!</span> <span class="verse"><a name="3">3</a>U sal 'n standvastige gesindheid in volle vrede bewaar, want hulle vertrou op U.</span> <span class="verse"><a name="4">4</a>Vertrou op die HERE vir ewig, want in die Here HERE is 'n ewige rots.</span> <span class="verse"><a name="5">5</a>Want Hy het die bewoners van die hoogte neergewerp, die steil vesting; Hy het dit afgegooi, afgegooi tot by die grond, dit laat kom tot in die stof.</span> <span class="verse"><a name="6">6</a>Die voet vertrap dit, die voete van die ellendige, die voetstappe van die armes.</span> <span class="verse"><a name="7">7</a>Die pad van die regverdige is gelyk; U maak die spoor van die regverdige gelyk.</span> <span class="verse"><a name="8">8</a>Ook in die weg van u oordele het ons U verwag, o HERE! Tot u Naam en tot u gedenknaam gaan die begeerte van ons siel uit.</span> <span class="verse"><a name="9">9</a>Met my siel begeer ek u in die nag; ook met my gees in my binneste soek ek U; want as u oordele op die aarde is, leer die inwoners van die wêreld geregtigheid.</span> <span class="verse"><a name="10">10</a>Word aan die goddelose genade bewys, dan leer hy geen geregtigheid nie; wat onreg is, doen hy in 'n land van reg, en hy sien die hoogheid van die HERE nie.</span> <span class="verse"><a name="11">11</a>HERE, is u hand opgehef, hulle sien dit nie; maar hulle sal dit sien en beskaamd staan; die ywer vir die volk, ook die vuur teen u teëstanders sal hulle verteer.</span> <span class="verse"><a name="12">12</a>HERE, U sal vir ons vrede beskik, want U het ook al ons werk vir ons volbring.</span> <span class="verse"><a name="13">13</a>HERE, onse God, ander here buiten U het oor ons geheers, maar deur U alleen prys ons u Naam.</span> <span class="verse"><a name="14">14</a>Dooie mense herlewe nie, skimme staan nie op nie; daarom het U hulle besoek en verdelg en alle gedagtenis aan hulle laat vergaan.</span> <span class="verse"><a name="15">15</a>U het, o HERE, die nasie vermeerder; U het die nasie vermeerder, Uself verheerlik; U het al die grense van die land uitgebrei.</span> <span class="verse"><a name="16">16</a>HERE, in benoudheid het hulle U gesoek; hulle het stille gebede uitgegiet toe u tugtiging hulle getref het.</span> <span class="verse"><a name="17">17</a>Soos 'n bevrugte vrou wat naby die tyd kom dat sy moet baar, inmekaar krimp, skreeu in haar weë, so was ons vanweë u aangesig, o HERE!</span> <span class="verse"><a name="18">18</a>Ons was swanger, het weë gehad -- dit was asof ons wind gebaar het; ons het die land geen redding aangebring nie, en daar is geen wêreldbewoners gebore nie.</span> <span class="verse"><a name="19">19</a>U dode sal herlewe, my lyke sal opstaan. Waak op en jubel, julle wat in die stof woon! Want u dou is 'n dou van die lig, en die aarde sal aan skimme die lewenslig skenk.</span> <span class="verse"><a name="20">20</a>Kom, my volk, gaan in jou binnekamers en sluit jou deur agter jou toe, verberg jou vir 'n klein oomblik, totdat die grimmigheid verbygaan.</span> <span class="verse"><a name="21">21</a>Want kyk, die HERE sal uit sy plek uitgaan om die ongeregtigheid van die bewoners van die aarde oor hulle te besoek; en die aarde sal die bloed openbaar maak wat deur hom gedrink is, en die wat op hom gedood is, nie langer toedek nie.</span> </p></div</div></div></body></html>