<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/isa/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/isa">Isaiah</a> &gt <strong>Chapter 33</strong></div><p><span class="verse"><a name="1">1</a>Wee jou, verwoester, wat self nie verwoes is nie, en troubreker teen wie nie troueloos gehandel is nie! As jy klaar is met verwoes, sal jy verwoes word; en as jy klaar is met troubreuk, sal hulle troueloos teen jou handel.</span> <span class="verse"><a name="2">2</a>HERE, wees ons genadig, op U wag ons; wees hulle arm elke môre , ja, ons verlossing in die tyd van benoudheid!</span> <span class="verse"><a name="3">3</a>Vir die dawergeluid vlug die volke; vanweë u verheffing word die nasies verstrooi.</span> <span class="verse"><a name="4">4</a>Dan word julle buit weggeskraap soos sprinkane wegskraap; soos sprinkane hardloop, hardloop hulle daarop los.</span> <span class="verse"><a name="5">5</a>Die HERE is verhewe, want Hy woon in die hoogte; Hy het Sion vervul met reg en geregtigheid.</span> <span class="verse"><a name="6">6</a>En daar sal bestendigheid van jou tye wees, 'n rykdom van volle verlossing, van wysheid en kennis; die vrees van die HERE sal sy skat wees.</span> <span class="verse"><a name="7">7</a>Kyk, die helde skreeu daarbuite, die boodskappers van vrede ween bitterlik.</span> <span class="verse"><a name="8">8</a>Die grootpaaie is verlate; die wat padlangs trek, bly weg. Hy het die verbond verbreek, die stede gering geag, mense nie gereken nie.</span> <span class="verse"><a name="9">9</a>Die land treur, dit verwelk; die L¡banon staan beskaamd, dit verkwyn; Saron het geword soos 'n woestynvlakte, Basan en Karmel staan sonder blare.</span> <span class="verse"><a name="10">10</a>Nou sal Ek opstaan, sê die HERE; nou sal Ek My verhef, nou sal Ek My oprig.</span> <span class="verse"><a name="11">11</a>Julle gaan swanger van strooi, julle sal stoppels baar; julle geblaas is 'n vuur wat julle sal verteer.</span> <span class="verse"><a name="12">12</a>Dan word die volke 'n kalkbrandery, afgekapte doringbosse wat met vuur verbrand word.</span> <span class="verse"><a name="13">13</a>Hoor, julle wat ver is, wat Ek gedoen het; en julle wat naby is, erken my mag!</span> <span class="verse"><a name="14">14</a>Die sondaars in Sion bewe, siddering het die roekelose aangegryp. Hulle sê: Wie van ons kan woon by 'n verterende vuur, wie van ons kan woon by 'n ewige gloed?</span> <span class="verse"><a name="15">15</a>Hy wat in geregtigheid wandel en spreek wat reg is, wat gewin deur afpersinge versmaad, wat sy hande uitskud om geen omkoopgeskenk aan te gryp nie, wat sy oor toestop om van geen bloedskuld te hoor nie, en sy oë sluit om wat sleg is, nie te sien nie --</span> <span class="verse"><a name="16">16</a>hy sal op hoogtes woon, rotsvestings is sy burg; sy brood word hom gegee, sy water is gewis.</span> <span class="verse"><a name="17">17</a>Jou oë sal die Koning in sy skoonheid aanskou, dit sal 'n wyd uitgestrekte land sien.</span> <span class="verse"><a name="18">18</a>Jou hart sal die deurgestane verskrikking oordink en sê: Waar is hy wat getel het? Waar is hy wat geweeg het? Waar is hy wat die torings opgeskryf het?</span> <span class="verse"><a name="19">19</a>Jy sal die onbeskaamde volk nie meer sien nie, die volk met duister, onverstaanbare spraak, met onbegryplike hakkeltong.</span> <span class="verse"><a name="20">20</a>Aanskou Sion, die stad van ons feestelike samekoms! Jou oë sal Jerusalem sien as veilige woonplek, as tent wat nie wegtrek nie, waarvan die penne nooit meer uitgeruk word nie en geeneen van sy toue ooit losgeskeur word nie.</span> <span class="verse"><a name="21">21</a>Maar daar sal die HERE vir ons heerlik wees; dit sal 'n plek van riviere wees, van breë strome; geen vloot van roeiskepe sal daarop vaar nie, en geen trotse skip sal daaroor gaan nie.</span> <span class="verse"><a name="22">22</a>Want die HERE is ons Regter, die HERE is ons Aanvoerder, die HERE is ons Koning: Hy sal ons verlos.</span> <span class="verse"><a name="23">23</a>Jou toue hang slap, hulle hou die voetstuk van hulle mas nie styf nie, hulle ontplooi nie die banier nie; dan word roofbuit verdeel in menigte, selfs die lammes maak buit.</span> <span class="verse"><a name="24">24</a>En geen inwoner sal sê: Ek is siek nie; aan die mense wat daarin woon, is die skuld vergewe.</span> </p></div</div></div></body></html>