<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/isa/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/isa">Isaiah</a> &gt <strong>Chapter 13</strong></div><p><span class="verse"><a name="1">1</a>Godspraak oor Babel wat Jesaja, die seun van Amos, gesien het.</span> <span class="verse"><a name="2">2</a>Hef op 'n banier op 'n kaal berg; roep hulle hardop toe, wink met die hand, dat hulle kan intrek deur die poorte van die edeles.</span> <span class="verse"><a name="3">3</a>Ek self het my geheiligdes ontbied; ook het Ek my helde tot my toorn geroep, my manne wat jubel in trotsheid.</span> <span class="verse"><a name="4">4</a>Hoor, 'n gedruis op die berge soos van baie mense! Hoor, 'n rumoer van die koninkryke, van versamelde nasies! Die HERE van die leërskare hou wapenskouing oor 'n oorlogsleër.</span> <span class="verse"><a name="5">5</a>Hulle kom uit 'n ver land, van die einde van die hemel af, die HERE en die werktuie van sy grimmigheid, om die hele aarde te verwoes.</span> <span class="verse"><a name="6">6</a>Huil julle, want die dag van die HERE is naby; hy kom as 'n verwoesting van die Almagtige.</span> <span class="verse"><a name="7">7</a>Daarom word al die hande slap, en elke mensehart versmelt;</span> <span class="verse"><a name="8">8</a>en hulle is verskrik, kry krampe en weë; hulle krimp inmekaar soos een wat baar; die een kyk die ander verbaas aan; hulle gesigte is vlammende gesigte.</span> <span class="verse"><a name="9">9</a>Kyk, die dag van die HERE kom, verskriklik, met grimmigheid en toorngloed, om die aarde 'n woesteny te maak en sy sondaars daaruit te verdelg.</span> <span class="verse"><a name="10">10</a>Want die sterre van die hemel en sy Or¡ons sal hulle lig nie laat skyn nie; die son is duister by sy opgang, en die maan laat sy lig nie skyn nie.</span> <span class="verse"><a name="11">11</a>En Ek sal aan die wêreld sy boosheid besoek, en aan die goddelose hulle ongeregtigheid; en Ek sal die trots van die vermeteles laat ophou en die hoogmoed van tiranne verneder.</span> <span class="verse"><a name="12">12</a>En Ek sal sterwelinge skaarser maak as fyn goud, en mense as goud van Ofir.</span> <span class="verse"><a name="13">13</a>Daarom sal Ek die hemel laat sidder, en die aarde sal wyk uit sy plek met gebeef, vanweë die grimmigheid van die HERE van die leërskare en vanweë die dag van sy toorngloed.</span> <span class="verse"><a name="14">14</a>En soos 'n gemsbok wat gejaag word, en soos kleinvee wat niemand bymekaar maak nie, sal hulle elkeen draai na sy volk toe en elkeen vlug na sy land toe.</span> <span class="verse"><a name="15">15</a>Elkeen wat gevind word, word deurboor; en elkeen wat gegryp word, val deur die swaard.</span> <span class="verse"><a name="16">16</a>En hulle kinders word voor hul oë verpletter, hul huise geplunder en hul vroue onteer.</span> <span class="verse"><a name="17">17</a>Kyk, Ek verwek die Meders teen hulle, wat silwer nie ag nie en in goud geen behae het nie.</span> <span class="verse"><a name="18">18</a>Maar hulle boë sal die seuns neerwerp, en hulle sal hul nie ontferm oor die vrug van die moederskoot nie; hulle oog sal die kinders nie verskoon nie.</span> <span class="verse"><a name="19">19</a>So sal dan Babel, die sieraad van die koninkryke, die trotse pronkstuk van die Chaldeërs, wees soos toe God Sodom en Gomorra omgekeer het.</span> <span class="verse"><a name="20">20</a>Mense sal daar in ewigheid nie woon nie, en dit sal van geslag tot geslag nie bewoon word nie; en die Arabier sal daar geen tent opslaan nie, en geen herders sal hulle vee daar laat lê en rus nie.</span> <span class="verse"><a name="21">21</a>Maar daar sal boskatte lê, en hulle huise sal vol uile wees; en volstruise sal daar hou, en veldduiwels daar rondspring.</span> <span class="verse"><a name="22">22</a>En wildehonde sal huil in sy kastele en jakkalse in die vreugdepaleise; en naby is sy tyd om te kom, en sy dae sal nie verskuif word nie.</span> </p></div</div></div></body></html>