<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/2chr/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/2chr">2 Chronicles</a> &gt <strong>Chapter 9</strong></div><p><span class="verse"><a name="1">1</a>En toe die koningin van Skeba die gerug van Salomo hoor, het sy, ten einde Salomo in Jerusalem met raaisels op die proef te stel, gekom met 'n baie groot trek en kamele wat speserye en goud in menigte en edelgesteentes dra; en toe sy by Salomo inkom, het sy met hom gespreek oor alles wat in haar hart was.</span> <span class="verse"><a name="2">2</a>En Salomo het haar al haar woorde verklaar; en geen woord was vir Salomo te diepsinnig om haar dit te verklaar nie.</span> <span class="verse"><a name="3">3</a>Toe die koningin van Skeba dan die wysheid van Salomo sien en die huis wat hy gebou het,</span> <span class="verse"><a name="4">4</a>en die voedsel van sy tafel, en hoe sy dienaars sit en sy bediendes staan, en hulle klere en sy dranke en hulle klere, en sy trap waarmee hy opklim na die huis van die HERE, was daar in haar geen gees meer nie.</span> <span class="verse"><a name="5">5</a>Daarop sê sy aan die koning: Die woord was waarheid wat ek in my land gehoor het oor u sake en oor u wysheid.</span> <span class="verse"><a name="6">6</a>En ek het hulle woorde nie geglo nie, totdat ek gekom en my oë gesien het; en kyk, die helfte van u buitengewone wysheid is my nie meegedeel nie; u oortref die gerug wat ek gehoor het.</span> <span class="verse"><a name="7">7</a>Gelukkig is u manne, en gelukkig hierdie dienaars van u wat gedurig voor u staan en u wysheid hoor!</span> <span class="verse"><a name="8">8</a>Geloofd sy die HERE u God wat behae in u gehad het om u op sy troon as koning vir die HERE u God te laat sit! Omdat u God Israel liefhet om dit vir ewig in stand te hou, het Hy u as koning oor hulle aangestel om reg en geregtigheid te doen.</span> <span class="verse"><a name="9">9</a>Verder het sy aan die koning honderd en twintig talente goud en 'n groot menigte speserye en edelgesteentes gegee; en daar was nooit soveel speserye as wat die koningin van Skeba aan koning Salomo gegee het nie.</span> <span class="verse"><a name="10">10</a>Maar ook die dienaars van Huram en die dienaars van Salomo wat goud uit Ofir gebring het, het sandelhout en edelgesteentes aangevoer.</span> <span class="verse"><a name="11">11</a>En die koning het van die sandelhout trappe vir die huis van die HERE en vir die huis van die koning gemaak, en siters en harpe vir die sangers; en die gelyke daarvan is tevore in die land Juda nie gesien nie.</span> <span class="verse"><a name="12">12</a>En koning Salomo het aan die koningin van Skeba al haar begeerte gegee, wat sy maar gevra het, bo wat sy na die koning gebring het. Daarop het sy teruggekeer en na haar land getrek, sy en haar dienaars.</span> <span class="verse"><a name="13">13</a>En die gewig van Salomo se inkomste aan goud in een jaar was ses honderd ses en sestig talente goud;</span> <span class="verse"><a name="14">14</a>behalwe wat ingekom het van die koopmans wat rondtrek, en van die handelaars, terwyl ook al die konings van Arabië en die goewerneurs van die land vir Salomo goud en silwer ingebring het.</span> <span class="verse"><a name="15">15</a>En koning Salomo het twee honderd groot skilde van geslae goud gemaak; ses honderd sikkels geslae goud het hy op elke groot skild gebruik;</span> <span class="verse"><a name="16">16</a>en drie honderd klein skilde van geslae goud; drie honderd sikkels goud het hy op elke klein skild gebruik; en die koning het dit in die huis van die L¡banon-bos gesit.</span> <span class="verse"><a name="17">17</a>Verder het die koning 'n groot troon van ivoor gemaak en dit met suiwer goud oorgetrek.</span> <span class="verse"><a name="18">18</a>En die troon het ses trappe gehad met 'n voetbank van goud, aan die troon bevestig; en leunings aan weerskante by die sitplek, terwyl twee leeus langs die leunings staan.</span> <span class="verse"><a name="19">19</a>Daarby het twaalf leeus daar op die ses trappe aan weerskante gestaan: so iets is nooit vir enige koninkryk gemaak nie.</span> <span class="verse"><a name="20">20</a>En die hele drinkservies van koning Salomo was van goud, en al die voorwerpe van die huis van die L¡banon-bos van fyn goud; silwer is in die dae van Salomo as niks gereken nie.</span> <span class="verse"><a name="21">21</a>Want die koning het skepe gehad wat na Tarsis gevaar het saam met die dienaars van Huram; een maal in drie jaar het die Tarsis-skepe ingekom, gelaai met goud en silwer, ivoor en ape en poue.</span> <span class="verse"><a name="22">22</a>So het koning Salomo dan groter geword as al die konings van die aarde in rykdom en wysheid.</span> <span class="verse"><a name="23">23</a>En al die konings van die aarde het die aangesig van Salomo gesoek om sy wysheid te hoor wat God in sy hart gegee het,</span> <span class="verse"><a name="24">24</a>terwyl elkeen van hulle sy geskenk saamgebring het: silwervoorwerpe en goue voorwerpe en klere, wapens en speserye, perde en muile, jaar vir jaar.</span> <span class="verse"><a name="25">25</a>Verder het Salomo vier duisend perdekrippe gehad en strydwaens en twaalf duisend ruiters, en hy het dit in die stede vir die waens en by die koning in Jerusalem opgestel.</span> <span class="verse"><a name="26">26</a>En hy was heerser oor al die konings van die Eufraat af tot by die land van die Filistyne en tot by die grens van Egipte.</span> <span class="verse"><a name="27">27</a>Verder het die koning die silwer in Jerusalem gemaak soos klippe en die seders gemaak soos die wildevyebome wat in die Laeveld is, in menigte.</span> <span class="verse"><a name="28">28</a>En hulle het vir Salomo perde uit Egipte en uit al die lande uitgevoer.</span> <span class="verse"><a name="29">29</a>En die verdere geskiedenis van Salomo, die vroeëre sowel as die latere, is dit nie beskrywe nie in die Geskiedenis van die profeet Natan en in die Profesie van Ah¡a, die Siloniet, en in die Gesigte van die siener Jedi oor Jerobeam, die seun van Nebat?</span> <span class="verse"><a name="30">30</a>En Salomo het in Jerusalem oor die hele Israel veertig jaar geregeer.</span> <span class="verse"><a name="31">31</a>Daarna het Salomo met sy vaders ontslaap en is begrawe in die stad van sy vader Dawid; en sy seun Reh beam het in sy plek koning geword.</span> <span class="verse"><a name="32">32</a>En van die kinders van die Kehatiete, van hulle broers, moes sorg vir die toonbrode om dit elke sabbat klaar te maak.</span> <span class="verse"><a name="33">33</a>En dit was die sangers, hoofde van families van die Leviete, in die kamers, vry van ander diens; want hulle was dag en nag in hul dienswerk besig.</span> <span class="verse"><a name="34">34</a>Dit was die hoofde van families van die Leviete, hoofde volgens hulle afstamming; hulle het in Jerusalem gewoon.</span> <span class="verse"><a name="35">35</a>En in G¡beon het die vader van G¡beon, Je‹-el, gewoon; en die naam van sy vrou was M äga.</span> <span class="verse"><a name="36">36</a>En Abdon was sy eersgebore seun, dan Sur en Kis en Ba„l en Ner en Nadab</span> <span class="verse"><a name="37">37</a>en Gedor en Agjo en Sagar¡a en Miklot.</span> <span class="verse"><a name="38">38</a>En Miklot was die vader van S¡meam; en hulle het ook teenoor hulle broers in Jerusalem saam met hulle broers gewoon.</span> <span class="verse"><a name="39">39</a>En Ner was die vader van Kis, en Kis van Saul, en Saul van Jonatan en Malkisua en Abin dab en Âsba„l.</span> <span class="verse"><a name="40">40</a>En die seun van Jonatan was Merib-ba„l, en Merib-ba„l was die vader van Miga.</span> <span class="verse"><a name="41">41</a>En die seuns van Miga was: Piton en Meleg en Tagr,a.</span> <span class="verse"><a name="42">42</a>En Agas was die vader van Jaëra, en Jaëra van Al,met en Asm wet en Simri; en Simri was die vader van Mosa;</span> <span class="verse"><a name="43">43</a>en Mosa was die vader van B¡nea; en sy seun was Ref ja, sy seun Ele sa, sy seun Asel.</span> <span class="verse"><a name="44">44</a>En Asel het ses seuns gehad, en d¡t is hulle name: Asr¡kam, Bogru en Ismael en Se rja en Ob dja en Hanan; dit was die seuns van Asel.</span> </p></div</div></div></body></html>