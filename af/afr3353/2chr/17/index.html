<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/2chr/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/2chr">2 Chronicles</a> &gt <strong>Chapter 17</strong></div><p><span class="verse"><a name="1">1</a>En sy seun Josafat het in sy plek koning geword en hom versterk teen Israel.</span> <span class="verse"><a name="2">2</a>En hy het 'n leërmag in al die versterkte stede van Juda geplaas en wagposte in die land Juda opgestel en in die stede van Efraim wat sy vader Asa ingeneem het.</span> <span class="verse"><a name="3">3</a>En die HERE was met Josafat, want hy het in die vroeëre weë van sy vader Dawid gewandel en die Baäls nie gesoek nie,</span> <span class="verse"><a name="4">4</a>maar die God van sy vader gesoek en in sy gebooie gewandel en nie gedoen soos Israel nie.</span> <span class="verse"><a name="5">5</a>Daarom het die HERE die koningskap in sy hand bevestig; en die hele Juda het aan Josafat geskenke gegee, sodat hy rykdom en eer in oorvloed gehad het.</span> <span class="verse"><a name="6">6</a>En sy hart het moedig geword in die weë van die HERE, en verder het hy die hoogtes en die heilige boomstamme uit Juda verwyder.</span> <span class="verse"><a name="7">7</a>En in die derde jaar van sy regering het hy sy owerstes Ben-Hail en Ob dja en Sagar¡a en Net neël en Mig ja gestuur om in die stede van Juda onderrig te gee;</span> <span class="verse"><a name="8">8</a>en saam met hulle die Leviete Sem ja en Net nja en Seb dja en Asahel en Sem¡ramot en Jonatan en Adonia en Tob¡a en Tob-Adonia, die Leviete; en saam met hulle die priesters Elis ma en Joram.</span> <span class="verse"><a name="9">9</a>En hulle het in Juda onderrig gegee met die wetboek van die HERE by hulle, en in al die stede van Juda rondgegaan en onder die volk onderrig gegee.</span> <span class="verse"><a name="10">10</a>En 'n skrik vir die HERE het gekom oor al die koninkryke van die lande wat rondom Juda was, sodat hulle nie teen Josafat oorlog gevoer het nie.</span> <span class="verse"><a name="11">11</a>En van die Filistyne het vir Josafat geskenke en 'n vrag silwer gebring; selfs die Arabiere het vir hom kleinvee gebring: sewe duisend sewe honderd ramme en sewe duisend sewe honderd bokke.</span> <span class="verse"><a name="12">12</a>So het Josafat dan aldeur groter geword, buitengewoon groot, en in Juda forte en voorraadstede gebou.</span> <span class="verse"><a name="13">13</a>En hy het groot voorrade in die stede van Juda gehad, en krygsmanne, dapper helde, in Jerusalem.</span> <span class="verse"><a name="14">14</a>En dit was hulle getal volgens hulle families: Van Juda was owerstes oor duisend: die owerste Adna en saam met hom drie honderd duisend dapper helde;</span> <span class="verse"><a name="15">15</a>en naas hom was die owerste Johanan en saam met hom twee honderd en tagtig duisend;</span> <span class="verse"><a name="16">16</a>en naas hom was Am sia, die seun van Sigri, wat hom gewillig getoon het vir die HERE, en saam met hom twee honderd duisend dapper helde;</span> <span class="verse"><a name="17">17</a>en uit Benjamin was Âljada, 'n dapper held, en saam met hom twee honderd duisend, gewapen met boog en skild;</span> <span class="verse"><a name="18">18</a>en naas hom was Josabad en saam met hom honderd en tagtig duisend, vir kommando gewapen.</span> <span class="verse"><a name="19">19</a>Hulle was in die diens van die koning, behalwe die wat die koning in die versterkte stede deur die hele Juda geplaas het.</span> <span class="verse"><a name="20">20</a>HERE, daar is niemand soos U, en daar is geen God behalwe U nie, volgens alles wat ons met ons ore gehoor het.</span> <span class="verse"><a name="21">21</a>En wie is soos u volk Israel, 'n enige nasie op die aarde, wat God vir Hom as 'n volk gaan verlos het, om vir U 'n naam te maak deur groot en vreeslike dinge, deur voor u volk uit, wat U uit Egipte verlos het, nasies te verdrywe.</span> <span class="verse"><a name="22">22</a>En U het u volk Israel vir U as 'n volk tot in ewigheid gemaak; en U, HERE, U het vir hulle 'n God geword.</span> <span class="verse"><a name="23">23</a>Laat dan nou, HERE, die woord wat U oor u kneg en oor sy huis gespreek het, tot in ewigheid waar gemaak word, en doen soos U gespreek het.</span> <span class="verse"><a name="24">24</a>Ja, laat dit waar gemaak word en laat u Naam groot word tot in ewigheid, deurdat hulle sê: Die HERE van die leërskare, die God van Israel, is Israel se God, en die huis van u kneg Dawid is bestendig voor u aangesig.</span> <span class="verse"><a name="25">25</a>Want U, my God, het die oor van u kneg geopen, dat U vir hom 'n huis sal stig; daarom het u kneg vrymoedigheid gevind om voor u aangesig te bid.</span> <span class="verse"><a name="26">26</a>En nou, HERE, U is God, en U het hierdie goeie saak oor u kneg gespreek.</span> <span class="verse"><a name="27">27</a>Dit het U dan nou behaag om die huis van u kneg te seën om vir ewig voor u aangesig te wees; want U, HERE, het geseën, en dit sal vir ewig geseënd wees.</span> </p></div</div></div></body></html>