<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/matt/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/matt">Matthew</a> &gt <strong>Chapter 14</strong></div><p><span class="verse"><a name="1">1</a>En in daardie tyd het Herodes, die viervors, die gerug van Jesus gehoor</span> <span class="verse"><a name="2">2</a>en aan sy knegte gesê: Hierdie man is Johannes die Doper. Hy het uit die dode opgestaan, en daarom werk die kragte in hom.</span> <span class="verse"><a name="3">3</a>Want Herodes het Johannes gevang, hom geboei en in die gevangenis gesit vanweë Herodias, die vrou van Filippus, sy broer.</span> <span class="verse"><a name="4">4</a>Want Johannes het vir hom gesê: Dit is u nie geoorloof om haar te hê nie.</span> <span class="verse"><a name="5">5</a>En hoewel hy hom wou doodmaak, het hy die skare gevrees, omdat hulle hom vir 'n profeet gehou het.</span> <span class="verse"><a name="6">6</a>Maar by die viering van die verjaarsdag van Herodes het die dogter van Herodias voor hulle gedans en Herodes behaag.</span> <span class="verse"><a name="7">7</a>Daarom het hy met 'n eed beloof om haar enigiets te gee wat sy sou vra.</span> <span class="verse"><a name="8">8</a>Toe sê sy, nadat sy deur haar moeder aangehits was: Gee my hier op 'n skottel die hoof van Johannes die Doper.</span> <span class="verse"><a name="9">9</a>En die koning het treurig geword, maar ter wille van die eed en die feesgenote het hy beveel dat dit gegee moes word.</span> <span class="verse"><a name="10">10</a>En hy het gestuur en Johannes in die gevangenis onthoof.</span> <span class="verse"><a name="11">11</a>Sy hoof is toe op 'n skottel gebring en aan die meisie gegee, en sy het dit na haar moeder gebring.</span> <span class="verse"><a name="12">12</a>En sy dissipels het gekom en sy liggaam weggeneem en dit begrawe; en hulle het gegaan en dit aan Jesus vertel.</span> <span class="verse"><a name="13">13</a>En toe Jesus dit hoor, het Hy daarvandaan in 'n skuit vertrek na 'n verlate plek alleen. En die skare het dit gehoor en Hom van die stede af te voet gevolg.</span> <span class="verse"><a name="14">14</a>En toe Jesus uitgaan, het Hy 'n groot skare gesien en innig jammer vir hulle gevoel, en Hy het hulle siekes gesond gemaak.</span> <span class="verse"><a name="15">15</a>En toe dit aand geword het, kom sy dissipels na Hom en sê: Die plek is verlate, en dit is al oor die tyd; stuur die skare weg, sodat hulle na die dorpe kan gaan en vir hulle voedsel koop.</span> <span class="verse"><a name="16">16</a>Maar Jesus sê vir hulle: Hulle hoef nie weg te gaan nie; gee julle vir hulle iets om te eet.</span> <span class="verse"><a name="17">17</a>Maar hulle antwoord Hom: Ons het hier net vyf brode en twee visse.</span> <span class="verse"><a name="18">18</a>En Hy sê: Bring dit hier vir My.</span> <span class="verse"><a name="19">19</a>Toe gee Hy die skare bevel om op die gras te gaan sit; en Hy neem die vyf brode en die twee visse, kyk op na die hemel en dank; en nadat Hy die brode gebreek het, gee Hy dit aan die dissipels en die dissipels aan die skare.</span> <span class="verse"><a name="20">20</a>En almal het geëet en versadig geword, en hulle het die oorskot van die brokstukke opgetel, twaalf mandjies vol.</span> <span class="verse"><a name="21">21</a>En dit was omtrent vyf duisend manne wat geëet het, buiten die vroue en kinders.</span> <span class="verse"><a name="22">22</a>En Jesus het dadelik sy dissipels gedwing om in die skuit te gaan en voor Hom uit te vaar na die oorkant, terwyl Hy die skare wegstuur.</span> <span class="verse"><a name="23">23</a>En nadat Hy die skare weggestuur het, klim Hy op die berg om in die eensaamheid te bid. En toe dit aand geword het, was Hy daar alleen.</span> <span class="verse"><a name="24">24</a>En die skuit was al in die middel van die see, geteister deur die golwe; want die wind was teen hulle.</span> <span class="verse"><a name="25">25</a>Maar in die vierde nagwaak het Jesus na hulle gekom, al wandelende op die see.</span> <span class="verse"><a name="26">26</a>En toe die dissipels Hom op die see sien loop, word hulle ontsteld en sê: Dit is 'n spook! En hulle het geskreeu van vrees.</span> <span class="verse"><a name="27">27</a>Maar Jesus het dadelik met hulle gespreek en gesê: Hou goeie moed, dit is Ek! Moenie vrees nie.</span> <span class="verse"><a name="28">28</a>En Petrus antwoord Hom en sê: Here, as dit U is, beveel my om op die water na U te kom.</span> <span class="verse"><a name="29">29</a>En Hy sê: Kom! Petrus klim toe van die skuit af en loop op die water om na Jesus te gaan.</span> <span class="verse"><a name="30">30</a>Maar toe hy die sterk wind sien, het hy bang geword; en toe hy begin sink, roep hy uit en sê: Here, red my!</span> <span class="verse"><a name="31">31</a>En Jesus het dadelik sy hand uitgesteek en hom gegryp en vir hom gesê: Kleingelowige, waarom het jy getwyfel?</span> <span class="verse"><a name="32">32</a>Daarop klim hulle in die skuit, en die wind het gaan lê.</span> <span class="verse"><a name="33">33</a>Toe kom die wat in die skuit was, en val voor Hom neer en sê: Waarlik, U is die Seun van God!</span> <span class="verse"><a name="34">34</a>En hulle het oorgevaar en in die land Genn,saret gekom.</span> <span class="verse"><a name="35">35</a>En die manne van daardie plek het Hom herken en in daardie hele omtrek uitgestuur en almal wat ongesteld was, na Hom gebring;</span> <span class="verse"><a name="36">36</a>en hulle het Hom gesmeek dat hulle net maar die soom van sy kleed mag aanraak; en almal wat dit aangeraak het, het gesond geword.</span> </p></div</div></div></body></html>