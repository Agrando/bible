<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/matt/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/matt">Matthew</a> &gt <strong>Chapter 15</strong></div><p><span class="verse"><a name="1">1</a>Toe kom daar skrifgeleerdes en Fariseërs van Jerusalem na Jesus en sê:</span> <span class="verse"><a name="2">2</a>Waarom oortree u dissipels die oorlewering van die ou mense? Want hulle was nie hul hande as hulle brood eet nie.</span> <span class="verse"><a name="3">3</a>Maar Hy antwoord en sê vir hulle: Waarom oortree julle ook die gebod van God ter wille van julle oorlewering?</span> <span class="verse"><a name="4">4</a>Want God het bevel gegee en gesê: Eer jou vader en moeder; en: Hy wat vader of moeder vloek, moet sekerlik sterwe.</span> <span class="verse"><a name="5">5</a>Maar julle sê: Elkeen wat aan vader of moeder sê: enige voordeel wat u van my sou kan geniet, is 'n offergawe -- die hoef sy vader of sy moeder glad nie te eer nie.</span> <span class="verse"><a name="6">6</a>So het julle dan die gebod van God kragteloos gemaak ter wille van julle oorlewering.</span> <span class="verse"><a name="7">7</a>Geveinsdes, tereg het Jesaja oor julle geprofeteer toe hy gesê het:</span> <span class="verse"><a name="8">8</a>Hierdie volk nader My met hulle mond en eer My met die lippe, maar hulle hart is ver van My af.</span> <span class="verse"><a name="9">9</a>Maar tevergeefs vereer hulle My deur leringe te leer wat gebooie van mense is.</span> <span class="verse"><a name="10">10</a>En Hy het die skare na Hom geroep en vir hulle gesê: Luister en verstaan!</span> <span class="verse"><a name="11">11</a>Nie wat in die mond ingaan, maak die mens onrein nie; maar wat uit die mond uitgaan, dit maak die mens onrein.</span> <span class="verse"><a name="12">12</a>Daarop kom sy dissipels nader en sê vir Hom: Weet U dat die Fariseërs, toe hulle die woord hoor, aanstoot geneem het?</span> <span class="verse"><a name="13">13</a>Maar Hy antwoord en sê: Elke plant wat my hemelse Vader nie geplant het nie, sal ontwortel word.</span> <span class="verse"><a name="14">14</a>Laat hulle staan; hulle is blinde leiers van blindes. En as 'n blinde 'n ander blinde lei, sal altwee in die sloot val.</span> <span class="verse"><a name="15">15</a>En Petrus antwoord en sê vir Hom: Verklaar vir ons hierdie gelykenis.</span> <span class="verse"><a name="16">16</a>Maar Jesus sê: Is julle dan ook nog sonder verstand?</span> <span class="verse"><a name="17">17</a>Begryp julle nog nie dat alles wat in die mond ingaan, in die maag kom en in die heimlikheid uitgewerp word nie?</span> <span class="verse"><a name="18">18</a>Maar die dinge wat uit die mond uitgaan, kom uit die hart, en dit is die wat die mens onrein maak.</span> <span class="verse"><a name="19">19</a>Want uit die hart kom daar slegte gedagtes, moord, egbreuk, hoerery, diewery, valse getuienis, lastertaal.</span> <span class="verse"><a name="20">20</a>Dit is hierdie dinge wat die mens onrein maak; maar om met ongewaste hande te eet, maak die mens nie onrein nie.</span> <span class="verse"><a name="21">21</a>En Jesus het daarvandaan weggegaan en na die streke van Tirus en Sidon vertrek.</span> <span class="verse"><a name="22">22</a>En 'n Kanan,se vrou het van daardie gebied gekom en na Hom geroep en gesê: Wees my barmhartig, Here, Seun van Dawid! My dogter is erg van die duiwel besete.</span> <span class="verse"><a name="23">23</a>Maar Hy het haar nie 'n woord geantwoord nie. Toe kom sy dissipels nader en vra Hom en sê: Stuur haar weg, want sy roep agter ons aan.</span> <span class="verse"><a name="24">24</a>Maar Hy antwoord en sê: Ek is net gestuur na die verlore skape van die huis van Israel.</span> <span class="verse"><a name="25">25</a>Daarop kom sy en val voor Hom neer en sê: Here, help my!</span> <span class="verse"><a name="26">26</a>Maar Hy antwoord en sê: Dit is nie mooi om die brood van die kinders te neem en dit vir die hondjies te gooi nie.</span> <span class="verse"><a name="27">27</a>En sy sê: Ja, Here, maar die hondjies eet darem van die krummels wat van die tafel van hulle base afval.</span> <span class="verse"><a name="28">28</a>Toe antwoord Jesus en sê vir haar: o Vrou, groot is jou geloof; laat dit vir jou wees soos jy wil hê. En haar dogter het gesond geword van daardie uur af.</span> <span class="verse"><a name="29">29</a>Toe gaan Jesus daarvandaan weg en kom by die see van Galil,a; en Hy het op die berg geklim en daar gaan sit.</span> <span class="verse"><a name="30">30</a>En ondertussen kom daar groot menigtes na Hom met kreupeles, blindes, stommes, gebreklikes en baie ander by hulle, en hulle het die by die voete van Jesus neergesit, en Hy het hulle gesond gemaak,</span> <span class="verse"><a name="31">31</a>sodat die skare verbaas was om te sien dat stommes praat, gebreklikes gesond word, kreupeles loop en blindes sien; en hulle het die God van Israel verheerlik.</span> <span class="verse"><a name="32">32</a>Toe het Jesus sy dissipels na Hom geroep en gesê: Ek voel innig jammer vir die skare, omdat hulle al drie dae by My bly en niks het om te eet nie; en Ek wil hulle nie graag honger wegstuur nie, sodat hulle nie miskien op die pad beswyk nie.</span> <span class="verse"><a name="33">33</a>En sy dissipels sê vir Hom: Waar sal ons in die woestyn soveel brode vandaan kry om so 'n groot skare te versadig?</span> <span class="verse"><a name="34">34</a>Toe sê Jesus vir hulle: Hoeveel brode het julle? En hulle antwoord: Sewe, en 'n paar vissies.</span> <span class="verse"><a name="35">35</a>En Hy het bevel gegee aan die skare om op die grond te gaan sit.</span> <span class="verse"><a name="36">36</a>Toe neem Hy die sewe brode en die visse, en nadat Hy gedank het, breek Hy dit en gee dit aan sy dissipels, en die dissipels aan die skare.</span> <span class="verse"><a name="37">37</a>En hulle het almal geëet en versadig geword; en hulle het die oorskot van die brokstukke opgetel, sewe mandjies vol.</span> <span class="verse"><a name="38">38</a>En die wat geëet het, was vier duisend manne buiten die vroue en kinders.</span> <span class="verse"><a name="39">39</a>En nadat Hy die skare weggestuur het, het Hy in die skuit gegaan en in die gebied van M gdala gekom.</span> </p></div</div></div></body></html>