<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/matt/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/matt">Matthew</a> &gt <strong>Chapter 27</strong></div><p><span class="verse"><a name="1">1</a>En toe dit dag geword het, het al die owerpriesters en die ouderlinge van die volk saam raad gehou teen Jesus om Hom dood te maak.</span> <span class="verse"><a name="2">2</a>En hulle het Hom geboei en weggelei en Hom oorgelewer aan Pontius Pilatus, die goewerneur.</span> <span class="verse"><a name="3">3</a>Daarna het Judas, sy verraaier, toe hy sien dat Hy veroordeel was, berou gekry en die dertig silwerstukke teruggebring na die owerpriesters en die ouderlinge</span> <span class="verse"><a name="4">4</a>en gesê: Ek het gesondig deur onskuldige bloed te verraai. Maar hulle sê: Wat gaan dit ons aan? Jy kan toesien!</span> <span class="verse"><a name="5">5</a>En hy het die silwerstukke in die tempel neergegooi en weggeloop en homself gaan ophang.</span> <span class="verse"><a name="6">6</a>En die owerpriesters het die silwerstukke geneem en gesê: Dit is nie geoorloof om dit in die skatkis te stort nie, omdat dit bloedgeld is.</span> <span class="verse"><a name="7">7</a>En nadat hulle saam raad gehou het, het hulle die stuk grond van die pottebakker daarmee gekoop as 'n begraafplaas vir vreemdelinge.</span> <span class="verse"><a name="8">8</a>Daarom is die stuk grond genoem Bloedgrond, tot vandag toe.</span> <span class="verse"><a name="9">9</a>Toe is vervul wat gespreek is deur Jeremia, die profeet, toe hy gesê het: En hulle het die dertig silwerstukke geneem, die prys van die gewaardeerde wat hulle gewaardeer het vanweë die kinders van Israel;</span> <span class="verse"><a name="10">10</a>en hulle het dit gegee vir die grond van die pottebakker, soos die Here my beveel het.</span> <span class="verse"><a name="11">11</a>En Jesus het voor die goewerneur gestaan, en die goewerneur het Hom die vraag gestel en gesê: Is U die Koning van die Jode? En Jesus antwoord hom: U sê dit.</span> <span class="verse"><a name="12">12</a>En terwyl Hy deur die owerpriesters en die ouderlinge beskuldig word, het Hy niks geantwoord nie.</span> <span class="verse"><a name="13">13</a>Toe sê Pilatus vir Hom: Hoor U nie hoe baie dinge hulle teen U getuig nie?</span> <span class="verse"><a name="14">14</a>En Hy het hom op geen enkele woord geantwoord nie, sodat die goewerneur hom baie verwonder het.</span> <span class="verse"><a name="15">15</a>En op die fees was die goewerneur gewoond om een gevangene, die een wat hulle wou hê, vir die skare los te laat.</span> <span class="verse"><a name="16">16</a>En in daardie tyd het hulle 'n berugte gevangene gehad met die naam van Bar bbas.</span> <span class="verse"><a name="17">17</a>Nadat hulle dan byeengekom het, sê Pilatus vir hulle: Wie wil julle hê moet ek vir julle loslaat: Bar bbas, of Jesus wat genoem word Christus?</span> <span class="verse"><a name="18">18</a>Want hy het geweet dat hulle Hom uit nydigheid oorgelewer het.</span> <span class="verse"><a name="19">19</a>En terwyl hy op die regbank sit, het sy vrou na hom gestuur en gesê: Moet tog niks te doen hê met die regverdige man nie, want ek het vandag in 'n droom baie gely om sy ontwil.</span> <span class="verse"><a name="20">20</a>Maar die owerpriesters en die ouderlinge het die skare oorgehaal dat hulle Bar bbas moes begeer en Jesus ombring.</span> <span class="verse"><a name="21">21</a>Toe antwoord die goewerneur en sê vir hulle: Wie van die twee wil julle hê moet ek vir julle loslaat? En hulle antwoord: Bar bbas!</span> <span class="verse"><a name="22">22</a>Pilatus sê vir hulle: Wat moet ek dan doen met Jesus wat genoem word Christus? Hulle sê almal vir hom: Laat Hom gekruisig word!</span> <span class="verse"><a name="23">23</a>En die goewerneur sê: Watter kwaad het Hy dan gedoen? Maar hulle skreeu nog harder en sê: Laat Hom gekruisig word!</span> <span class="verse"><a name="24">24</a>En toe Pilatus sien dat niks help nie, maar dat daar eerder 'n oproer kom, het hy water geneem en sy hande voor die skare gewas en gesê: Ek is onskuldig aan die bloed van hierdie regverdige man; julle kan toesien!</span> <span class="verse"><a name="25">25</a>En die hele volk antwoord en sê: Laat sy bloed op ons en op ons kinders kom!</span> <span class="verse"><a name="26">26</a>Toe laat hy vir hulle Bar bbas los, maar Jesus het hy laat g,sel en oorgelewer om gekruisig te word.</span> <span class="verse"><a name="27">27</a>Daarop neem die soldate van die goewerneur Jesus met hulle saam in die goewerneur se paleis en bring die hele leërafdeling teen Hom bymekaar.</span> <span class="verse"><a name="28">28</a>Toe trek hulle sy klere uit en werp 'n rooi mantel om Hom;</span> <span class="verse"><a name="29">29</a>en hulle vleg 'n kroon van dorings en sit dit op sy hoof, en 'n riet in sy regterhand; en hulle val op hul knieë voor Hom en bespot Hom en sê: Wees gegroet, Koning van die Jode!</span> <span class="verse"><a name="30">30</a>En hulle spuug op Hom en neem die riet en slaan Hom op sy hoof.</span> <span class="verse"><a name="31">31</a>En nadat hulle Hom bespot het, trek hulle Hom die mantel uit en trek Hom sy klere aan en lei Hom weg om gekruisig te word.</span> <span class="verse"><a name="32">32</a>En toe hulle uitgaan, kry hulle 'n man van Cir,ne, met die naam van Simon; hom het hulle gedwing om sy kruis te dra.</span> <span class="verse"><a name="33">33</a>En hulle het gekom op 'n plek wat Golgota genoem word -- dit beteken: Plek van die Hoofskedel --</span> <span class="verse"><a name="34">34</a>en vir Hom asyn, met gal gemeng, gegee om te drink; en toe Hy dit proe, wou Hy nie drink nie.</span> <span class="verse"><a name="35">35</a>En nadat hulle Hom gekruisig het, het hulle sy klere verdeel deur die lot te werp, sodat vervul sou word wat deur die profeet gespreek is: Hulle het my klere onder mekaar verdeel en oor my gewaad die lot gewerp.</span> <span class="verse"><a name="36">36</a>En hulle het gaan sit en Hom daar bewaak.</span> <span class="verse"><a name="37">37</a>En bokant sy hoof het hulle sy beskuldiging in skrif opgestel: DIT IS JESUS, DIE KONING VAN DIE JODE.</span> <span class="verse"><a name="38">38</a>Toe word daar saam met Hom twee rowers gekruisig, een aan die regter-- en een aan die linkerkant.</span> <span class="verse"><a name="39">39</a>En die verbygangers het Hom gesmaad terwyl hulle hul hoofde skud</span> <span class="verse"><a name="40">40</a>en sê: U wat die tempel afbreek en in drie dae opbou, red Uself! As U die Seun van God is, kom af van die kruis!</span> <span class="verse"><a name="41">41</a>En so het ook die owerpriesters saam met die skrifgeleerdes en ouderlinge gespot en gesê:</span> <span class="verse"><a name="42">42</a>Ander het Hy verlos, Homself kan Hy nie verlos nie. As Hy die Koning van Israel is, laat Hom nou van die kruis afkom, en ons sal in Hom glo.</span> <span class="verse"><a name="43">43</a>Hy het op God vertrou; laat Hy Hom nou verlos as Hy behae in Hom het; want Hy het gesê: Ek is die Seun van God.</span> <span class="verse"><a name="44">44</a>En op dieselfde manier het die rowers wat saam met Hom gekruisig was, Hom ook beledig.</span> <span class="verse"><a name="45">45</a>En van die sesde uur af het daar duisternis gekom oor die hele aarde tot die negende uur toe;</span> <span class="verse"><a name="46">46</a>en omtrent die negende uur het Jesus met 'n groot stem geroep en gesê: Eli, Eli, lama sabagt ni? Dit is: My God, my God, waarom het U My verlaat?</span> <span class="verse"><a name="47">47</a>En sommige van die wat daar staan, hoor dit en sê: Hy roep El¡a.</span> <span class="verse"><a name="48">48</a>Toe hardloop daar dadelik een van hulle en neem 'n spons en maak dit vol asyn, en sit dit op 'n riet en laat Hom drink.</span> <span class="verse"><a name="49">49</a>Maar die ander sê: Wag, laat ons sien of El¡a kom om Hom te verlos.</span> <span class="verse"><a name="50">50</a>Daarop het Jesus weer met 'n groot stem geroep en die gees gegee.</span> <span class="verse"><a name="51">51</a>En kyk, die voorhangsel van die tempel het in twee geskeur, van bo tot onder, en die aarde het gebewe en die rotse het geskeur;</span> <span class="verse"><a name="52">52</a>en die grafte het oopgegaan en baie liggame van die ontslape heiliges het opgestaan.</span> <span class="verse"><a name="53">53</a>En n  sy opstanding het hulle uit die grafte uitgegaan en in die heilige stad ingekom en aan baie verskyn.</span> <span class="verse"><a name="54">54</a>En toe die hoofman oor honderd en die wat saam met hom Jesus bewaak het, die aardbewing sien en die dinge wat daar gebeur, het hulle baie bevrees geword en gesê: Waarlik, Hy was die Seun van God.</span> <span class="verse"><a name="55">55</a>En daar was baie vroue wat dit van ver af aanskou het, wat vir Jesus van Galil,a af gevolg en Hom gedien het.</span> <span class="verse"><a name="56">56</a>Onder hulle was daar Maria Magdal,na en Maria, die moeder van Jakobus en Joses, en die moeder van die seuns van Sebed,Âs.</span> <span class="verse"><a name="57">57</a>En toe dit aand geword het, het daar 'n ryk man van Arimath,a gekom met die naam van Josef, wat self ook 'n dissipel van Jesus was.</span> <span class="verse"><a name="58">58</a>Hy het na Pilatus gegaan en die liggaam van Jesus gevra. Toe beveel Pilatus dat die liggaam afgegee moes word.</span> <span class="verse"><a name="59">59</a>En Josef het die liggaam geneem en dit met skoon linne toegedraai</span> <span class="verse"><a name="60">60</a>en dit in sy nuwe graf gelê wat hy in die rots uitgekap het; en nadat hy 'n groot steen teen die opening van die graf gerol het, het hy weggegaan.</span> <span class="verse"><a name="61">61</a>En Maria Magdal,na was daar en die ander Maria, en hulle het reg voor die graf gesit.</span> <span class="verse"><a name="62">62</a>Die volgende dag -- dit is die dag n  die voorbereiding -- kom die owerpriesters en die Fariseërs by Pilatus saam</span> <span class="verse"><a name="63">63</a>en sê: My heer, ons herinner ons dat die verleier, toe hy in die lewe was, gesê het: Oor drie dae staan ek op.</span> <span class="verse"><a name="64">64</a>Gee dan bevel dat die graf verseker word tot die derde dag toe, dat sy dissipels nie miskien in die nag kom en Hom steel nie, en vir die volk sê: Hy het opgestaan uit die dode. En die laaste dwaling sal erger wees as die eerste.</span> <span class="verse"><a name="65">65</a>Daarop sê Pilatus vir hulle: Julle sal 'n wag kry; gaan verseker dit soos julle dit verstaan.</span> <span class="verse"><a name="66">66</a>En hulle het gegaan en die graf verseker deur die steen te verseël in teenwoordigheid van die wag.</span> </p></div</div></div></body></html>