<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/matt/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/matt">Matthew</a> &gt <strong>Chapter 25</strong></div><p><span class="verse"><a name="1">1</a>Dan sal die koninkryk van die hemele wees soos tien maagde wat hulle lampe geneem en uitgegaan het om die bruidegom te ontmoet.</span> <span class="verse"><a name="2">2</a>En vyf van hulle was verstandig en vyf dwaas.</span> <span class="verse"><a name="3">3</a>En toe die wat dwaas was, hul lampe neem, het hulle geen olie met hulle saamgeneem nie.</span> <span class="verse"><a name="4">4</a>Maar die verstandiges het olie in hulle kanne saam met hul lampe geneem.</span> <span class="verse"><a name="5">5</a>En terwyl die bruidegom talm om te kom, het hulle almal vaak geword en aan die slaap geraak.</span> <span class="verse"><a name="6">6</a>En middernag was daar 'n geroep: Daar kom die bruidegom; gaan uit hom tegemoet!</span> <span class="verse"><a name="7">7</a>Toe staan al daardie maagde op en maak hulle lampe gereed.</span> <span class="verse"><a name="8">8</a>En die wat dwaas was, sê aan die verstandiges: Gee vir ons van julle olie, want ons lampe gaan uit.</span> <span class="verse"><a name="9">9</a>Maar die verstandiges antwoord en sê: Miskien sal daar nie genoeg wees vir ons en vir julle nie. Maar gaan liewer na die verkopers en koop vir julleself.</span> <span class="verse"><a name="10">10</a>En onderwyl hulle gaan om te koop, het die bruidegom gekom. En die wat gereed was, het saam met hom ingegaan na die bruilof, en die deur is gesluit.</span> <span class="verse"><a name="11">11</a>Later kom toe die ander maagde ook en sê: Meneer, meneer, maak vir ons oop!</span> <span class="verse"><a name="12">12</a>Maar hy antwoord en sê: Voorwaar ek sê vir julle, ek ken julle nie.</span> <span class="verse"><a name="13">13</a>Waak dan, omdat julle die dag en die uur nie weet waarop die Seun van die mens kom nie.</span> <span class="verse"><a name="14">14</a>Want dit is soos 'n man wat op reis wou gaan en sy diensknegte roep en aan hulle sy besittings toevertrou.</span> <span class="verse"><a name="15">15</a>En aan die een gee hy vyf talente en aan die ander twee en aan die ander een, aan elkeen na sy vermoë; en hy het dadelik op reis gegaan.</span> <span class="verse"><a name="16">16</a>En die een wat die vyf talente ontvang het, het daarmee gaan werk en vyf ander talente gewin.</span> <span class="verse"><a name="17">17</a>Net so het die een wat die twee ontvang het, self ook twee ander verdien.</span> <span class="verse"><a name="18">18</a>Maar hy wat die een ontvang het, het in die grond gaan grawe en die geld van sy heer weggesteek.</span> <span class="verse"><a name="19">19</a>En n  'n lang tyd het die heer van daardie diensknegte gekom en met hulle afgereken.</span> <span class="verse"><a name="20">20</a>En die een wat die vyf talente ontvang het, kom en bring vyf ander talente en sê: Meneer, vyf talente het u aan my toevertrou; hier het ek vyf ander talente daarby verdien.</span> <span class="verse"><a name="21">21</a>En sy heer sê vir hom: Mooi so, goeie en getroue dienskneg, oor weinig was jy getrou, oor veel sal ek jou aanstel. Gaan in in die vreugde van jou heer.</span> <span class="verse"><a name="22">22</a>En die een wat die twee talente ontvang het, kom ook en sê: Meneer, twee talente het u aan my toevertrou; hier het ek twee ander talente daarby verdien.</span> <span class="verse"><a name="23">23</a>Sy heer sê vir hom: Mooi so, goeie en getroue dienskneg, oor weinig was jy getrou, oor veel sal ek jou aanstel. Gaan in in die vreugde van jou heer.</span> <span class="verse"><a name="24">24</a>En die een wat die een talent ontvang het, kom ook en sê: Meneer, ek het u geken, dat u 'n harde man is wat maai waar u nie gesaai het nie, en bymekaarmaak waar u nie uitgestrooi het nie;</span> <span class="verse"><a name="25">25</a>omdat ek bang was, het ek gegaan en u talent in die grond weggesteek. Hier het u wat aan u behoort.</span> <span class="verse"><a name="26">26</a>Maar sy heer antwoord en sê vir hom: Jou slegte en luie dienskneg, jy het geweet dat ek maai waar ek nie gesaai het nie, en bymekaarmaak waar ek nie uitgestrooi het nie.</span> <span class="verse"><a name="27">27</a>Daarom moes jy my geld by die wisselaars gestort het, en ek sou by my koms wat aan my behoort, met rente ontvang het.</span> <span class="verse"><a name="28">28</a>Neem dan die talent van hom weg en gee dit aan die een wat die tien talente het;</span> <span class="verse"><a name="29">29</a>want aan elkeen wat het, sal gegee word, en hy sal oorvloed hê; maar van hom wat nie het nie, van hom sal weggeneem word ook wat hy het.</span> <span class="verse"><a name="30">30</a>En werp die nuttelose dienskneg uit in die buitenste duisternis; daar sal geween wees en gekners van die tande.</span> <span class="verse"><a name="31">31</a>En wanneer die Seun van die mens in sy heerlikheid kom en al die heilige engele saam met Hom, dan sal Hy op sy heerlike troon sit;</span> <span class="verse"><a name="32">32</a>en voor Hom sal al die nasies versamel word, en Hy sal hulle van mekaar afskei soos die herder die skape van die bokke afskei;</span> <span class="verse"><a name="33">33</a>en Hy sal die skape aan sy regterhand en die bokke aan sy linkerhand sit.</span> <span class="verse"><a name="34">34</a>Dan sal die Koning vir die wat aan sy regterhand is, sê: Kom, julle geseëndes van my Vader, beërf die koninkryk wat vir julle berei is van die grondlegging van die wêreld af.</span> <span class="verse"><a name="35">35</a>Want Ek het honger gehad, en julle het My te ete gegee; Ek het dors gehad, en julle het My te drinke gegee; Ek was 'n vreemdeling, en julle het My herberg gegee;</span> <span class="verse"><a name="36">36</a>Ek was naak, en julle het My geklee; Ek was siek, en julle het My besoek; in die gevangenis was Ek, en julle het na My gekom.</span> <span class="verse"><a name="37">37</a>Dan sal die regverdiges Hom antwoord en sê: Here, wanneer het ons U honger gesien en gevoed; of dors, en te drinke gegee?</span> <span class="verse"><a name="38">38</a>En wanneer het ons U 'n vreemdeling gesien, en herberg gegee; of naak, en geklee?</span> <span class="verse"><a name="39">39</a>En wanneer het ons U siek gesien of in die gevangenis, en na U gekom?</span> <span class="verse"><a name="40">40</a>En die Koning sal antwoord en vir hulle sê: Voorwaar Ek sê vir julle, vir sover julle dit gedoen het aan een van die geringstes van hierdie broeders van My, het julle dit aan My gedoen.</span> <span class="verse"><a name="41">41</a>Dan sal Hy ook vir die aan sy linkerhand sê: Gaan weg van My, julle vervloektes, in die ewige vuur wat berei is vir die duiwel en sy engele.</span> <span class="verse"><a name="42">42</a>Want Ek het honger gehad, en julle het My nie te ete gegee nie; Ek het dors gehad, en julle het My nie te drinke gegee nie.</span> <span class="verse"><a name="43">43</a>Ek was 'n vreemdeling, en julle het vir My nie herberg gegee nie; naak, en julle het My nie geklee nie; siek en in die gevangenis, en julle het My nie besoek nie.</span> <span class="verse"><a name="44">44</a>Dan sal hulle Hom ook antwoord en sê: Here, wanneer het ons U honger gesien of dors of 'n vreemdeling of naak of siek of in die gevangenis, en U nie gedien nie?</span> <span class="verse"><a name="45">45</a>Dan sal Hy hulle antwoord en sê: Voorwaar Ek sê vir julle, vir sover julle dit nie gedoen het aan een van hierdie geringstes nie, het julle dit aan My ook nie gedoen nie.</span> <span class="verse"><a name="46">46</a>En hulle sal weggaan in die ewige straf, maar die regverdiges in die ewige lewe.</span> </p></div</div></div></body></html>