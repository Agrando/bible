<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/matt/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/matt">Matthew</a> &gt <strong>Chapter 5</strong></div><p><span class="verse"><a name="1">1</a>En toe Hy die skare sien, het Hy op die berg geklim; en nadat Hy gaan sit het, het sy dissipels na Hom gekom;</span> <span class="verse"><a name="2">2</a>en Hy het sy mond geopen en hulle geleer en gesê:</span> <span class="verse"><a name="3">3</a>Salig is die wat arm van gees is, want aan hulle behoort die koninkryk van die hemele.</span> <span class="verse"><a name="4">4</a>Salig is die wat treur, want hulle sal vertroos word.</span> <span class="verse"><a name="5">5</a>Salig is die sagmoediges, want hulle sal die aarde beërwe.</span> <span class="verse"><a name="6">6</a>Salig is die wat honger en dors na die geregtigheid, want hulle sal versadig word.</span> <span class="verse"><a name="7">7</a>Salig is die barmhartiges, want aan hulle sal barmhartigheid bewys word.</span> <span class="verse"><a name="8">8</a>Salig is die wat rein van hart is, want hulle sal God sien.</span> <span class="verse"><a name="9">9</a>Salig is die vredemakers, want hulle sal kinders van God genoem word.</span> <span class="verse"><a name="10">10</a>Salig is die wat vervolg word ter wille van die geregtigheid, want aan hulle behoort die koninkryk van die hemele.</span> <span class="verse"><a name="11">11</a>Salig is julle wanneer die mense julle beledig en vervolg en valslik allerhande kwaad teen julle spreek om My ontwil.</span> <span class="verse"><a name="12">12</a>Verbly en verheug julle omdat julle loon groot is in die hemele; want so het hulle die profete vervolg wat voor julle gewees het.</span> <span class="verse"><a name="13">13</a>Julle is die sout van die aarde, maar as die sout laf geword het, waarmee sal dit gesout word? Dit deug nêrens meer voor as om buite gegooi en deur die mense vertrap te word nie.</span> <span class="verse"><a name="14">14</a>Julle is die lig van die wêreld. 'n Stad wat bo-op 'n berg lê, kan nie weggesteek word nie;</span> <span class="verse"><a name="15">15</a>en 'n mens steek ook nie 'n lamp op en sit dit onder die maatemmer nie, maar op die staander, en dit skyn vir almal wat in die huis is.</span> <span class="verse"><a name="16">16</a>Laat julle lig so skyn voor die mense, dat hulle julle goeie werke kan sien en julle Vader wat in die hemele is, verheerlik.</span> <span class="verse"><a name="17">17</a>Moenie dink dat Ek gekom het om die wet of die profete te ontbind nie. Ek het nie gekom om te ontbind nie, maar om te vervul.</span> <span class="verse"><a name="18">18</a>Want voorwaar Ek sê vir julle, voordat die hemel en die aarde verbygaan, sal nie een jota of een titteltjie van die wet ooit verbygaan totdat alles gebeur het nie.</span> <span class="verse"><a name="19">19</a>Elkeen dus wat een van die minste van hierdie gebooie breek en die mense so leer, sal die minste genoem word in die koninkryk van die hemele; maar elkeen wat dit doen en leer, hy sal groot genoem word in die koninkryk van die hemele.</span> <span class="verse"><a name="20">20</a>Want Ek sê vir julle dat, as julle geregtigheid nie oorvloediger is as die van die skrifgeleerdes en Fariseërs nie, julle nooit in die koninkryk van die hemele sal ingaan nie.</span> <span class="verse"><a name="21">21</a>Julle het gehoor dat aan die mense van die ou tyd gesê is: Jy mag nie doodslaan nie, maar elkeen wat doodslaan, moet verantwoording doen voor die gereg.</span> <span class="verse"><a name="22">22</a>Maar Ek sê vir julle dat elkeen wat vir sy broeder sonder rede kwaad is, verantwoording moet doen voor die gereg; en elkeen wat vir sy broeder sê: Raka! moet verantwoording doen voor die Groot Raad; en elkeen wat sê: Jou dwaas! moet verantwoording doen in die helse vuur.</span> <span class="verse"><a name="23">23</a>As jy dan jou gawe na die altaar bring en dit jou daar byval dat jou broeder iets teen jou het,</span> <span class="verse"><a name="24">24</a>laat jou gawe daar voor die altaar bly en gaan versoen jou eers met jou broeder, en kom dan en bring jou gawe.</span> <span class="verse"><a name="25">25</a>Wees gou goedgesind teenoor jou teëparty so lank as jy nog saam met hom op die pad is, sodat die teëparty jou nie miskien oorgee aan die regter en die regter jou oorgee aan die geregsdienaar en jy in die gevangenis gewerp word nie.</span> <span class="verse"><a name="26">26</a>Voorwaar Ek sê vir jou, jy sal daar sekerlik nie uitkom voordat jy die laaste oortjie betaal het nie.</span> <span class="verse"><a name="27">27</a>Julle het gehoor dat aan die mense van die ou tyd gesê is: Jy mag nie egbreek nie.</span> <span class="verse"><a name="28">28</a>Maar Ek sê vir julle dat elkeen wat na 'n vrou kyk om haar te begeer, reeds in sy hart met haar egbreuk gepleeg het.</span> <span class="verse"><a name="29">29</a>As jou regteroog jou dan laat struikel, ruk dit uit en gooi dit weg van jou af; want dit is vir jou beter dat een van jou lede vergaan en nie jou hele liggaam in die hel gewerp word nie.</span> <span class="verse"><a name="30">30</a>En as jou regterhand jou laat struikel, kap dit af en gooi dit weg van jou af; want dit is vir jou beter dat een van jou lede vergaan en nie jou hele liggaam in die hel gewerp word nie.</span> <span class="verse"><a name="31">31</a>Daar is ook gesê: Elkeen wat van sy vrou skei, moet haar 'n skeibrief gee.</span> <span class="verse"><a name="32">32</a>Maar Ek sê vir julle dat elkeen wat van sy vrou skei, behalwe omrede van hoerery, maak dat sy egbreuk pleeg, en elkeen wat die geskeie vrou trou, pleeg egbreuk.</span> <span class="verse"><a name="33">33</a>Verder het julle gehoor dat aan die mense van die ou tyd gesê is: Jy mag nie vals sweer nie, maar jy moet jou ede aan die Here hou.</span> <span class="verse"><a name="34">34</a>Maar Ek sê vir julle: Sweer hoegenaamd nie -- nie by die hemel nie, omdat dit die troon van God is;</span> <span class="verse"><a name="35">35</a>ook nie by die aarde nie, omdat dit die voetbank van sy voete is; ook nie by Jerusalem nie, omdat dit die stad is van die groot Koning;</span> <span class="verse"><a name="36">36</a>ook by jou hoof mag jy nie sweer nie, omdat jy nie een haar wit of swart kan maak nie.</span> <span class="verse"><a name="37">37</a>Maar laat julle woord wees: Ja ja, nee nee. Wat meer as dit is, is uit die Bose.</span> <span class="verse"><a name="38">38</a>Julle het gehoor dat daar gesê is: Oog vir oog en tand vir tand.</span> <span class="verse"><a name="39">39</a>Maar Ek sê vir julle dat julle 'n slegte mens nie moet weerstaan nie; maar as iemand jou op jou regterwang slaan, draai ook die ander een na hom toe.</span> <span class="verse"><a name="40">40</a>En hy wat met jou na die gereg wil gaan en jou onderkleed wil neem, laat hom ook die bo-kleed kry.</span> <span class="verse"><a name="41">41</a>En elkeen wat van jou een myl afdwing, loop met hom twee myl saam.</span> <span class="verse"><a name="42">42</a>Gee aan hom wat jou iets vra, en wys hom nie af wat van jou wil leen nie.</span> <span class="verse"><a name="43">43</a>Julle het gehoor dat daar gesê is: Jy moet jou naaste liefhê en jou vyand moet jy haat.</span> <span class="verse"><a name="44">44</a>Maar Ek sê vir julle: Julle moet jul vyande liefhê; seën die wat vir julle vervloek, doen goed aan die wat vir julle haat, en bid vir die wat julle beledig en julle vervolg;</span> <span class="verse"><a name="45">45</a>sodat julle kinders kan word van julle Vader wat in die hemele is; want Hy laat sy son opgaan oor slegtes en goeies, en Hy laat reën op regverdiges en onregverdiges.</span> <span class="verse"><a name="46">46</a>Want as julle liefhet die wat vir julle liefhet, watter loon het julle? Doen die tollenaars nie ook dieselfde nie?</span> <span class="verse"><a name="47">47</a>En as julle net jul broeders groet, wat besonders doen julle dan? Doen die tollenaars nie ook so nie?</span> <span class="verse"><a name="48">48</a>Wees julle dan volmaak soos julle Vader in die hemele volmaak is.</span> </p></div</div></div></body></html>