<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/matt/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/matt">Matthew</a> &gt <strong>Chapter 3</strong></div><p><span class="verse"><a name="1">1</a>In daardie dae het Johannes die Doper opgetree en in die woestyn van Judea</span> <span class="verse"><a name="2">2</a>gepreek en gesê: Bekeer julle, want die koninkryk van die hemele het naby gekom.</span> <span class="verse"><a name="3">3</a>Want dit is hy van wie deur die profeet Jesaja gespreek is toe hy gesê het: Die stem van een wat roep in die woestyn: Berei die weg van die Here, maak sy paaie reguit!</span> <span class="verse"><a name="4">4</a>En hy, Johannes, het 'n kleed gedra van kameelhare en 'n leergord om sy heupe, en sy voedsel was sprinkane en wilde heuning.</span> <span class="verse"><a name="5">5</a>En Jerusalem en die hele Judia en die hele omtrek van die Jordaan het uitgegaan na hom toe.</span> <span class="verse"><a name="6">6</a>En hulle is deur hom in die Jordaan gedoop met belydenis van hulle sondes.</span> <span class="verse"><a name="7">7</a>Maar toe hy baie van die Fariseërs en Sadduseërs na sy doop sien kom, sê hy vir hulle: Addergeslag, wie het julle aangewys om te vlug vir die toorn wat aan kom is?</span> <span class="verse"><a name="8">8</a>Dra dan vrugte wat by die bekering pas.</span> <span class="verse"><a name="9">9</a>En moenie dink om by julleself te sê: ons het Abraham as vader nie; want ek sê vir julle dat God mag het om uit hierdie klippe kinders vir Abraham op te wek.</span> <span class="verse"><a name="10">10</a>Maar die byl lê ook al teen die wortel van die bome. Elke boom wat geen goeie vrugte dra nie, word uitgekap en in die vuur gegooi.</span> <span class="verse"><a name="11">11</a>Ek doop julle wel met water tot bekering, maar Hy wat n  my kom, is sterker as ek, wie se skoene ek nie waardig is om aan te dra nie. Hy sal julle doop met die Heilige Gees en met vuur.</span> <span class="verse"><a name="12">12</a>Sy skop is in sy hand, en Hy sal sy dorsvloer deur en deur skoonmaak en sy koring in die skuur saambring, maar die kaf sal Hy met onuitbluslike vuur verbrand.</span> <span class="verse"><a name="13">13</a>Toe het Jesus van Galilea na die Jordaan, na Johannes gekom om deur hom gedoop te word.</span> <span class="verse"><a name="14">14</a>Maar Johannes het Hom ernstig teëgegaan en gesê: Ek het nodig om deur U gedoop te word, en kom U na my toe?</span> <span class="verse"><a name="15">15</a>Maar Jesus het geantwoord en vir hom gesê: Laat dit nou toe, want so pas dit ons om alle geregtigheid te vervul. Daarna het hy Hom toegelaat.</span> <span class="verse"><a name="16">16</a>En nadat Jesus gedoop was, het Hy dadelik uit die water opgeklim, en meteens gaan die hemele vir Hom oop, en Hy sien die Gees van God soos 'n duif neerdaal en op Hom kom.</span> <span class="verse"><a name="17">17</a>En daar kom 'n stem uit die hemele wat sê: Dit is my geliefde Seun in wie Ek 'n welbehae het.</span> </p></div</div></div></body></html>