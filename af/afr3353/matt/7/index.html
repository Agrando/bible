<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/matt/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/matt">Matthew</a> &gt <strong>Chapter 7</strong></div><p><span class="verse"><a name="1">1</a>Moenie oordeel nie, sodat julle nie geoordeel word nie.</span> <span class="verse"><a name="2">2</a>Want met die oordeel waarmee julle oordeel, sal julle geoordeel word; en met die maat waarmee julle meet, sal weer vir julle gemeet word.</span> <span class="verse"><a name="3">3</a>En waarom sien jy die splinter in die oog van jou broeder, maar die balk in jou eie oog merk jy nie op nie?</span> <span class="verse"><a name="4">4</a>Of hoe sal jy vir jou broeder sê: Laat my toe om die splinter uit jou oog uit te haal, en kyk, in jou eie oog is die balk!</span> <span class="verse"><a name="5">5</a>Geveinsde, haal eers die balk uit jou oog uit, en dan sal jy goed sien om die splinter uit die oog van jou broeder uit te haal.</span> <span class="verse"><a name="6">6</a>Moenie wat heilig is, aan die honde gee nie; en gooi julle pêrels nie voor die varke nie, sodat hulle dit nie miskien met hulle pote vertrap en omdraai en julle verskeur nie.</span> <span class="verse"><a name="7">7</a>Bid, en vir julle sal gegee word; soek, en julle sal vind; klop, en vir julle sal oopgemaak word.</span> <span class="verse"><a name="8">8</a>Want elkeen wat bid, ontvang; en hy wat soek, vind; en vir hom wat klop, sal oopgemaak word.</span> <span class="verse"><a name="9">9</a>Of watter mens is daar onder julle wat, as sy seun hom brood vra, aan hom 'n klip sal gee;</span> <span class="verse"><a name="10">10</a>en as hy 'n vis vra, aan hom 'n slang sal gee?</span> <span class="verse"><a name="11">11</a>As julle wat sleg is, dan weet om goeie gawes aan julle kinders te gee, hoeveel te meer sal julle Vader wat in die hemele is, goeie dinge gee aan die wat Hom bid!</span> <span class="verse"><a name="12">12</a>Alles wat julle dan wil hê dat die mense aan julle moet doen, net so moet julle aan hulle ook doen; want dit is die wet en die profete.</span> <span class="verse"><a name="13">13</a>Gaan in deur die nou poort, want breed is die poort en wyd is die pad wat na die verderf lei, en daar is baie wat daardeur ingaan.</span> <span class="verse"><a name="14">14</a>Want die poort is nou en die pad is smal wat na die lewe lei, en daar is min wat dit vind.</span> <span class="verse"><a name="15">15</a>Maar pas op vir die valse profete wat in skaapsklere na julle kom en van binne roofsugtige wolwe is.</span> <span class="verse"><a name="16">16</a>Aan hulle vrugte sal julle hulle ken. 'n Mens pluk tog nie druiwe van dorings of vye van distels nie!</span> <span class="verse"><a name="17">17</a>So dra elke goeie boom goeie vrugte; maar 'n slegte boom dra slegte vrugte.</span> <span class="verse"><a name="18">18</a>'n Goeie boom kan geen slegte vrugte dra nie, en 'n slegte boom ook geen goeie vrugte nie.</span> <span class="verse"><a name="19">19</a>Elke boom wat nie goeie vrugte dra nie, word uitgekap en in die vuur gegooi.</span> <span class="verse"><a name="20">20</a>So sal julle hulle dan aan hul vrugte ken.</span> <span class="verse"><a name="21">21</a>Nie elkeen wat vir My sê: Here, Here! sal ingaan in die koninkryk van die hemele nie, maar hy wat die wil doen van my Vader wat in die hemele is.</span> <span class="verse"><a name="22">22</a>Baie sal in daardie dag vir My sê: Here, Here, het ons nie in u Naam geprofeteer en in u Naam duiwels uitgedrywe en in u Naam baie kragte gedoen nie?</span> <span class="verse"><a name="23">23</a>En dan sal Ek aan hulle sê: Ek het julle nooit geken nie. Gaan weg van My, julle wat die ongeregtigheid werk!</span> <span class="verse"><a name="24">24</a>Elkeen dan wat na hierdie woorde van My luister en dit doen, hom sal Ek vergelyk met 'n verstandige man wat sy huis op die rots gebou het.</span> <span class="verse"><a name="25">25</a>En die reën het geval en die waterstrome het gekom en die winde het gewaai en teen daardie huis aangestorm, en dit het nie geval nie, want sy fondament was op die rots.</span> <span class="verse"><a name="26">26</a>En elkeen wat na hierdie woorde van My luister en dit nie doen nie, sal vergelyk word met 'n dwase man wat sy huis op die sand gebou het.</span> <span class="verse"><a name="27">27</a>En die reën het geval en die waterstrome het gekom en die winde het gewaai en teen daardie huis aangestorm en dit het geval, en sy val was groot.</span> <span class="verse"><a name="28">28</a>En toe Jesus hierdie woorde geëindig het, was die skare verslae oor sy leer;</span> <span class="verse"><a name="29">29</a>want Hy het hulle geleer soos een wat gesag het, en nie soos die skrifgeleerdes nie.</span> </p></div</div></div></body></html>