<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/matt/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/matt">Matthew</a> &gt <strong>Chapter 21</strong></div><p><span class="verse"><a name="1">1</a>En toe hulle naby Jerusalem gekom en B,tfag, aan die Olyfberg bereik het, stuur Jesus twee dissipels uit en sê vir hulle:</span> <span class="verse"><a name="2">2</a>Gaan na daardie dorp reg voor julle, en dadelik sal julle 'n eselin vind wat vasgemaak is, en 'n vul by haar. Maak haar los en bring hulle vir My.</span> <span class="verse"><a name="3">3</a>En as iemand vir julle iets sê, moet julle antwoord: Die Here het hulle nodig; en dadelik sal hy hulle stuur.</span> <span class="verse"><a name="4">4</a>En dit het alles gebeur, sodat vervul sou word die woord wat deur die profeet gespreek is:</span> <span class="verse"><a name="5">5</a>Sê vir die dogter van Sion: Kyk, jou Koning kom na jou toe, sagmoedig, en Hy sit op 'n esel, ja, 'n jong esel, die vul van 'n pakdier.</span> <span class="verse"><a name="6">6</a>En die dissipels het gegaan en gedoen soos Jesus hulle beveel het;</span> <span class="verse"><a name="7">7</a>hulle het die esel en die vul gebring en hulle klere daarop gelê, en Hy het daarop gaan sit.</span> <span class="verse"><a name="8">8</a>En die grootste deel van die skare het hulle klere op die pad oopgegooi, en ander het takke van die bome afgekap en op die pad gestrooi.</span> <span class="verse"><a name="9">9</a>En die skare wat voor geloop en die wat gevolg het, het uitgeroep en gesê: Hosanna vir die Seun van Dawid! Geseënd is Hy wat kom in die Naam van die Here! Hosanna in die hoogste hemele!</span> <span class="verse"><a name="10">10</a>En toe Hy in Jerusalem inkom, het die hele stad in opskudding geraak en gesê: Wie is hierdie man?</span> <span class="verse"><a name="11">11</a>En die skare sê: Dit is Jesus, die profeet, van N saret in Galil,a.</span> <span class="verse"><a name="12">12</a>En Jesus het in die tempel van God ingegaan en almal wat in die tempel verkoop en koop, uitgejaag en die tafels van die geldwisselaars en die stoele van die duiweverkopers omgegooi.</span> <span class="verse"><a name="13">13</a>En Hy sê vir hulle: Daar is geskrywe: My huis moet 'n huis van gebed genoem word. Maar julle het dit 'n rowerspelonk gemaak.</span> <span class="verse"><a name="14">14</a>En daar het blindes en kreupeles na Hom gekom in die tempel, en Hy het hulle gesond gemaak.</span> <span class="verse"><a name="15">15</a>En toe die owerpriesters en skrifgeleerdes die wonderwerke sien wat Hy gedoen het, en die kinders wat in die tempel uitroep en sê: Hosanna vir die Seun van Dawid! was hulle verontwaardig</span> <span class="verse"><a name="16">16</a>en sê vir Hom: Hoor U wat hulle daar sê? En Jesus antwoord hulle: Ja, het julle nooit gelees: Uit die mond van kinders en suigelinge het U vir U lof berei nie?</span> <span class="verse"><a name="17">17</a>En Hy het hulle verlaat en uit die stad uitgegaan na Bet nië en daar vernag.</span> <span class="verse"><a name="18">18</a>En vroeg in die môre toe Hy teruggaan na die stad, het Hy honger gehad;</span> <span class="verse"><a name="19">19</a>en Hy sien 'n vyeboom langs die pad en gaan daarnatoe; maar Hy het niks daaraan gevind nie as net blare alleen; en Hy sê vir hom: Laat daar uit jou tot in ewigheid nooit weer 'n vrug kom nie! En onmiddellik het die vyeboom verdroog.</span> <span class="verse"><a name="20">20</a>En toe die dissipels dit sien, was hulle verwonderd en sê: Hoe het die vyeboom so onmiddellik verdroog?</span> <span class="verse"><a name="21">21</a>Maar Jesus antwoord en sê vir hulle: Voorwaar Ek sê vir julle, as julle geloof het en nie twyfel nie, sal julle nie alleen doen wat met die vyeboom gebeur het nie; maar al sê julle ook vir hierdie berg: Hef jou op en werp jou in die see -- sal dit gebeur.</span> <span class="verse"><a name="22">22</a>En alles wat julle in die gebed vra, sal julle ontvang as julle glo.</span> <span class="verse"><a name="23">23</a>En toe Hy in die tempel gegaan het, kom die owerpriesters en die ouderlinge van die volk na Hom terwyl Hy besig was om te leer, en hulle sê: Deur watter gesag doen U hierdie dinge, en wie het U hierdie gesag gegee?</span> <span class="verse"><a name="24">24</a>En Jesus antwoord en sê vir hulle: Ek sal julle ook een ding vra, en as julle dit vir My sê, sal Ek julle ook vertel deur watter gesag Ek hierdie dinge doen.</span> <span class="verse"><a name="25">25</a>Die doop van Johannes, waar was dit vandaan, uit die hemel of uit mense? En hulle het by hulleself geredeneer en gesê: As ons sê: Uit die hemel -- dan sal Hy ons vra: Waarom het julle hom dan nie geglo nie?</span> <span class="verse"><a name="26">26</a>En as ons sê: Uit mense -- dan moet ons oppas vir die menigte, want almal hou Johannes vir 'n profeet.</span> <span class="verse"><a name="27">27</a>Toe antwoord hulle Jesus en sê: Ons weet nie. Hy sê toe ook vir hulle: Dan vertel Ek julle ook nie deur watter gesag Ek hierdie dinge doen nie.</span> <span class="verse"><a name="28">28</a>Maar wat dink julle? 'n Man het twee kinders gehad, en hy gaan na die eerste en sê: Kind, gaan werk vandag in my wingerd.</span> <span class="verse"><a name="29">29</a>En hy antwoord en sê: Ek wil nie; maar later het hy berou gekry en gegaan.</span> <span class="verse"><a name="30">30</a>Toe het hy na die tweede gegaan en vir hom net so gesê; en hy antwoord en sê: Ja, heer. En hy het nie gegaan nie.</span> <span class="verse"><a name="31">31</a>Wie van die twee het die wil van die vader gedoen? Hulle antwoord Hom: Die eerste. Jesus sê vir hulle: Voorwaar Ek sê vir julle, die tollenaars en die hoere gaan julle voor in die koninkryk van God.</span> <span class="verse"><a name="32">32</a>Want Johannes het na julle gekom in die weg van geregtigheid, en julle het hom nie geglo nie; maar die tollenaars en die hoere het hom geglo. En julle het dit gesien en tog nie later berou gekry om hom te glo nie.</span> <span class="verse"><a name="33">33</a>Luister na 'n ander gelykenis: Daar was 'n sekere huisheer wat 'n wingerd geplant het; en hy het 'n heining daarom gesit en 'n parskuip daarin gegrawe en 'n wagtoring gebou, en hy het dit aan landbouers verhuur en op reis gegaan.</span> <span class="verse"><a name="34">34</a>En toe die vrugtetyd nader kom, stuur hy sy diensknegte na die landbouers om sy vrugte te ontvang.</span> <span class="verse"><a name="35">35</a>Maar die landbouers het sy diensknegte geneem en een geslaan en 'n ander een doodgemaak en 'n ander een gestenig.</span> <span class="verse"><a name="36">36</a>Weer het hy ander diensknegte gestuur, meer as die eerstes, en hulle het met die net so gemaak.</span> <span class="verse"><a name="37">37</a>Oplaas het hy sy seun na hulle gestuur en gesê: Hulle sal my seun ontsien.</span> <span class="verse"><a name="38">38</a>Maar toe die landbouers die seun sien, het hulle onder mekaar gesê: Dit is die erfgenaam; kom laat ons hom doodmaak en sy erfdeel in besit neem.</span> <span class="verse"><a name="39">39</a>En hulle het hom geneem en buitekant die wingerd uitgewerp en doodgemaak.</span> <span class="verse"><a name="40">40</a>Wanneer die eienaar van die wingerd dan kom, wat sal hy met daardie landbouers doen?</span> <span class="verse"><a name="41">41</a>Hulle antwoord Hom: Die slegte mense -- hy sal hulle 'n slegte dood laat sterwe en die wingerd verhuur aan ander landbouers wat hom die vrugte op die regte tyd sal gee.</span> <span class="verse"><a name="42">42</a>Jesus sê vir hulle: Het julle nooit in die Skrifte gelees nie: Die steen wat die bouers verwerp het, dit het 'n hoeksteen geword. Hy het van die Here gekom en is wonderbaar in ons oë?</span> <span class="verse"><a name="43">43</a>Daarom sê Ek vir julle: Die koninkryk van God sal van julle weggeneem en aan 'n volk gegee word wat die vrugte daarvan sal dra.</span> <span class="verse"><a name="44">44</a>En hy wat op hierdie steen val, sal verpletter word; maar elkeen op wie hy val, die sal hy vermorsel.</span> <span class="verse"><a name="45">45</a>En toe die owerpriesters en die Fariseërs sy gelykenisse hoor, het hulle begryp dat Hy van hulle spreek.</span> <span class="verse"><a name="46">46</a>En hulle het probeer om Hom in hulle mag te kry, maar hulle was bang vir die skare, omdat die Hom vir 'n profeet gehou het.</span> </p></div</div></div></body></html>