<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/matt/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/matt">Matthew</a> &gt <strong>Chapter 8</strong></div><p><span class="verse"><a name="1">1</a>En toe Hy van die berg afkom, het groot menigtes Hom gevolg;</span> <span class="verse"><a name="2">2</a>en daar het 'n melaatse man gekom en voor Hom neergeval en gesê: Here, as U wil, kan U my reinig.</span> <span class="verse"><a name="3">3</a>Daarop steek Jesus die hand uit en raak hom aan en sê: Ek wil; word gereinig! En dadelik is hy van sy melaatsheid gereinig.</span> <span class="verse"><a name="4">4</a>En Jesus sê vir hom: Pas op dat jy dit aan niemand vertel nie, maar gaan vertoon jou aan die priester en offer die gawe wat Moses voorgeskrywe het, tot 'n getuienis vir hulle.</span> <span class="verse"><a name="5">5</a>En nadat Jesus in Kapernaum ingegaan het, kom daar 'n hoofman oor honderd na Hom toe en smeek Hom</span> <span class="verse"><a name="6">6</a>en sê: Here, my kneg lê tuis verlam en hy ly hewige pyne.</span> <span class="verse"><a name="7">7</a>Daarop sê Jesus vir hom: Ek sal kom en hom gesond maak.</span> <span class="verse"><a name="8">8</a>En die hoofman oor honderd antwoord en sê: Here, ek is nie werd dat U onder my dak inkom nie; maar spreek net 'n woord, en my kneg sal gesond word.</span> <span class="verse"><a name="9">9</a>Want ek is ook 'n man onder gesag, en ek het soldate onder my. En vir hierdie een sê ek: Gaan! en hy gaan; en vir 'n ander een: Kom! en hy kom; en vir my dienskneg: Doen dit! en hy doen dit.</span> <span class="verse"><a name="10">10</a>Toe Jesus dit hoor, het Hy Hom verwonder en aan sy volgelinge gesê: Voorwaar Ek sê vir julle, selfs in Israel het Ek so 'n groot geloof nie gevind nie.</span> <span class="verse"><a name="11">11</a>Maar Ek sê vir julle dat baie sal kom van ooste en weste en saam met Abraham en Isak en Jakob sal aansit in die koninkryk van die hemele.</span> <span class="verse"><a name="12">12</a>Maar die kinders van die koninkryk sal uitgedryf word in die buitenste duisternis. Daar sal geween wees en gekners van die tande.</span> <span class="verse"><a name="13">13</a>Toe sê Jesus vir die hoofman oor honderd: Gaan, en laat dit vir jou wees soos jy geglo het. En sy kneg het gesond geword in daardie uur.</span> <span class="verse"><a name="14">14</a>En toe Jesus in die huis van Petrus kom, sien Hy sy skoonmoeder siek lê aan die koors.</span> <span class="verse"><a name="15">15</a>En Hy het haar hand aangeraak, en die koors het haar verlaat, en sy het opgestaan en hulle bedien.</span> <span class="verse"><a name="16">16</a>En toe dit aand geword het, het hulle baie na Hom gebring, wat van duiwels besete was; en Hy het die geeste met 'n woord uitgedrywe; en almal wat ongesteld was, het Hy gesond gemaak,</span> <span class="verse"><a name="17">17</a>sodat vervul sou word wat gespreek is deur Jesaja, die profeet, toe hy gesê het: Hy het ons krankhede op Hom geneem en ons siektes gedra.</span> <span class="verse"><a name="18">18</a>En toe Jesus groot menigtes rondom Hom sien, het Hy bevel gegee om te vertrek na die oorkant.</span> <span class="verse"><a name="19">19</a>En 'n sekere skrifgeleerde het gekom en vir Hom gesê: Meester, ek sal U volg waar U ook al mag gaan.</span> <span class="verse"><a name="20">20</a>En Jesus sê vir hom: Die jakkalse het gate en die voëls van die hemel neste, maar die Seun van die mens het geen plek waar Hy sy hoof kan neerlê nie.</span> <span class="verse"><a name="21">21</a>En 'n ander een van sy dissipels het vir Hom gesê: Here, laat my toe om eers te gaan en my vader te begrawe.</span> <span class="verse"><a name="22">22</a>Maar Jesus sê vir hom: Volg My, en laat die dooies hul eie dooies begrawe.</span> <span class="verse"><a name="23">23</a>En toe Hy in die skuit klim, het sy dissipels Hom gevolg.</span> <span class="verse"><a name="24">24</a>En daar het 'n groot storm op die see gekom, sodat die skuit toe was onder die golwe; maar Hy was aan die slaap.</span> <span class="verse"><a name="25">25</a>Daarop kom sy dissipels en maak Hom wakker en sê: Here, red ons, ons vergaan!</span> <span class="verse"><a name="26">26</a>En Hy sê vir hulle: Waarom is julle bang, kleingelowiges? Toe staan Hy op en bestraf die winde en die see, en daar het 'n groot stilte gekom.</span> <span class="verse"><a name="27">27</a>En die manne het hulle verwonder en gesê: Wat vir 'n mens is Hy, dat selfs die winde en die see Hom gehoorsaam is?</span> <span class="verse"><a name="28">28</a>En toe Hy aan die oorkant kom, in die land van die Gadareners, het twee duiwelbesetenes Hom ontmoet, wat uit die grafte uitgekom het en baie kwaai was, sodat niemand met daardie pad kon verbygaan nie.</span> <span class="verse"><a name="29">29</a>En meteens skreeu hulle en sê: Wat het ons met U te doen, Jesus, Seun van God? Het U hier gekom om ons voor die tyd te pynig?</span> <span class="verse"><a name="30">30</a>En ver van hulle af het 'n groot trop varke gewei.</span> <span class="verse"><a name="31">31</a>En die duiwels het Hom gesmeek en gesê: As U ons uitdryf, laat ons toe om in die trop varke te vaar.</span> <span class="verse"><a name="32">32</a>En Hy sê vir hulle: Gaan! Toe gaan hulle uit en vaar in die trop varke in; en daar storm die hele trop varke van die krans af die see in en kom in die water om.</span> <span class="verse"><a name="33">33</a>En die wagters het gevlug; en toe hulle in die stad kom, het hulle alles vertel, ook wat met die besetenes gebeur het.</span> <span class="verse"><a name="34">34</a>En kyk, die hele stad het uitgekom, Jesus tegemoet; en toe hulle Hom sien, smeek hulle dat Hy uit hulle gebied moet weggaan.</span> </p></div</div></div></body></html>