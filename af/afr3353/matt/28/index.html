<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/matt/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/matt">Matthew</a> &gt <strong>Chapter 28</strong></div><p><span class="verse"><a name="1">1</a>En laat n  die sabbat toe dit begin lig word, teen die eerste dag van die week, kom Maria Magdal,na en die ander Maria om na die graf te gaan kyk.</span> <span class="verse"><a name="2">2</a>En daar kom 'n groot aardbewing, want 'n engel van die Here het uit die hemel neergedaal en gekom en die steen van die opening weggerol en daarop gaan sit.</span> <span class="verse"><a name="3">3</a>En sy gedaante was soos weerlig en sy kleding wit soos sneeu.</span> <span class="verse"><a name="4">4</a>En uit vrees vir hom het die wagte gebewe en soos dooies geword.</span> <span class="verse"><a name="5">5</a>Maar die engel antwoord en sê vir die vroue: Moenie vrees nie, want ek weet julle soek Jesus wat gekruisig is.</span> <span class="verse"><a name="6">6</a>Hy is nie hier nie, want Hy het opgestaan soos Hy gesê het. Kom kyk na die plek waar die Here gelê het;</span> <span class="verse"><a name="7">7</a>en gaan haastig, sê vir sy dissipels: Hy het opgestaan uit die dode en gaan voor julle uit na Galil,a. Daar sal julle Hom sien. Kyk, ek het julle dit gesê.</span> <span class="verse"><a name="8">8</a>En hulle het haastig weggegaan van die graf met vrees en groot blydskap, en gehardloop om dit aan sy dissipels te vertel.</span> <span class="verse"><a name="9">9</a>En terwyl hulle op weg was om dit aan sy dissipels te vertel, kom Jesus hulle meteens teë en sê: Wees gegroet! Toe kom hulle nader en gryp sy voete en aanbid Hom.</span> <span class="verse"><a name="10">10</a>En Jesus sê vir hulle: Moenie vrees nie. Gaan heen en vertel my broeders dat hulle na Galil,a moet gaan; en daar sal hulle My sien.</span> <span class="verse"><a name="11">11</a>En terwyl hulle op weg was, kom daar sommige van die wag in die stad en vertel die owerpriesters alles wat gebeur het.</span> <span class="verse"><a name="12">12</a>En nadat hulle saam met die ouderlinge vergader en raad gehou het, het hulle die soldate baie geld gegee</span> <span class="verse"><a name="13">13</a>en gesê: Julle moet sê: Sy dissipels het in die nag gekom en Hom gesteel terwyl ons aan die slaap was.</span> <span class="verse"><a name="14">14</a>En as dit by die goewerneur gehoor word, sal ons hom tevrede stel en maak dat julle sonder sorg is.</span> <span class="verse"><a name="15">15</a>Hulle het toe die geld geneem en gedoen soos hulle geleer was. En hierdie verhaal is versprei onder die Jode, tot vandag toe.</span> <span class="verse"><a name="16">16</a>En die elf dissipels het na Galil,a gegaan, na die berg waar Jesus hulle bestel het.</span> <span class="verse"><a name="17">17</a>En toe hulle Hom sien, het hulle Hom aanbid; maar sommige het getwyfel.</span> <span class="verse"><a name="18">18</a>En Jesus het nader gekom en met hulle gespreek en gesê: Aan My is gegee alle mag in die hemel en op aarde.</span> <span class="verse"><a name="19">19</a>Gaan dan heen, maak dissipels van al die nasies, en doop hulle in die Naam van die Vader en die Seun en die Heilige Gees; en leer hulle om alles te onderhou wat Ek julle beveel het.</span> <span class="verse"><a name="20">20</a>En kyk, Ek is met julle al die dae tot aan die voleinding van die wêreld. Amen.</span> </p></div</div></div></body></html>