<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/matt/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/matt">Matthew</a> &gt <strong>Chapter 23</strong></div><p><span class="verse"><a name="1">1</a>Toe het Jesus die skare en sy dissipels toegespreek</span> <span class="verse"><a name="2">2</a>en gesê: Die skrifgeleerdes en die Fariseërs sit op die stoel van Moses.</span> <span class="verse"><a name="3">3</a>Alles wat hulle dan vir julle mag sê om te onderhou, onderhou en doen dit; maar volgens hulle werke moet julle nie doen nie, want hulle praat en doen nie.</span> <span class="verse"><a name="4">4</a>Want hulle bind pakke saam wat swaar en moeilik is om te dra, en sit dit op die skouers van die mense, maar self wil hulle dit nie met hulle vinger verroer nie.</span> <span class="verse"><a name="5">5</a>En hulle doen al hul werke om deur die mense gesien te word, en hulle maak hul gedenkseëls breed en die some van hul klere groot.</span> <span class="verse"><a name="6">6</a>En hulle hou van die voorste plekke by die maaltye en die voorste banke in die sinagoges</span> <span class="verse"><a name="7">7</a>en die begroetinge op die markte en om deur die mense genoem te word: Rabbi, Rabbi!</span> <span class="verse"><a name="8">8</a>Maar julle, laat jul nie Rabbi noem nie, want een is julle leermeester: Christus, en julle is almal broeders.</span> <span class="verse"><a name="9">9</a>En julle moet niemand op die aarde julle vader noem nie, want een is julle Vader, Hy wat in die hemele is.</span> <span class="verse"><a name="10">10</a>Julle moet julle ook nie leermeesters laat noem nie, want een is julle leermeester: Christus.</span> <span class="verse"><a name="11">11</a>Maar die grootste van julle moet jul dienaar wees.</span> <span class="verse"><a name="12">12</a>Wie homself verhoog, sal verneder word, en wie homself verneder, sal verhoog word.</span> <span class="verse"><a name="13">13</a>Maar wee julle, skrifgeleerdes en Fariseërs, geveinsdes, want julle sluit die koninkryk van die hemele toe voor die mense; want julle gaan self nie in nie, en die wat sou ingaan, laat julle nie toe om in te gaan nie.</span> <span class="verse"><a name="14">14</a>Wee julle, skrifgeleerdes en Fariseërs, geveinsdes, want julle eet die huise van die weduwees op, en doen vir die skyn lang gebede. Daarom sal julle 'n swaarder oordeel ontvang.</span> <span class="verse"><a name="15">15</a>Wee julle, skrifgeleerdes en Fariseërs, geveinsdes, want julle trek rond oor see en land om een bekeerling te maak; en as hy dit geword het, maak julle hom 'n kind van die hel, twee maal erger as julle self.</span> <span class="verse"><a name="16">16</a>Wee julle, blinde leiers, julle wat sê: Elkeen wat sweer by die tempel -- dit is niks nie; maar elkeen wat sweer by die goud van die tempel, hy is gebonde.</span> <span class="verse"><a name="17">17</a>Julle dwase en blindes, want wat is meer: die goud, of die tempel wat die goud heilig?</span> <span class="verse"><a name="18">18</a>En: Elkeen wat sweer by die altaar -- dit is niks nie; maar elkeen wat sweer by die gawe daar bo-op, hy is gebonde.</span> <span class="verse"><a name="19">19</a>Julle dwase en blindes, want wat is meer: die gawe, of die altaar wat die gawe heilig?</span> <span class="verse"><a name="20">20</a>Wie dan sweer by die altaar, sweer d  rby en by alles wat daarop is;</span> <span class="verse"><a name="21">21</a>en wie sweer by die tempel, sweer d  rby en by Hom wat daarin woon;</span> <span class="verse"><a name="22">22</a>en wie sweer by die hemel, sweer by die troon van God en by Hom wat daarop sit.</span> <span class="verse"><a name="23">23</a>Wee julle, skrifgeleerdes en Fariseërs, geveinsdes, want julle gee tiendes van kruisement en anys en koljander, en die swaarste van die wet laat julle n : die reg en die barmhartigheid en die trou. Hierdie dinge behoort julle te doen sonder om die ander na te laat.</span> <span class="verse"><a name="24">24</a>Blinde leiers, julle wat die muggie uitsif, maar die kameel insluk!</span> <span class="verse"><a name="25">25</a>Wee julle, skrifgeleerdes en Fariseërs, geveinsdes, want julle maak die buitekant van die beker en die skottel skoon, maar binnekant is dit vol roof en onmatigheid.</span> <span class="verse"><a name="26">26</a>Blinde Fariseër, maak eers die binnekant van die beker en die skottel skoon, sodat ook die buitekant daarvan skoon kan word.</span> <span class="verse"><a name="27">27</a>Wee julle, skrifgeleerdes en Fariseërs, geveinsdes, want julle is net soos gewitte grafte wat van buite wel fraai lyk, maar van binne vol doodsbene en allerhande onreinheid is.</span> <span class="verse"><a name="28">28</a>So lyk julle ook van buite vir die mense wel regverdig, maar van binne is julle vol geveinsdheid en ongeregtigheid.</span> <span class="verse"><a name="29">29</a>Wee julle, skrifgeleerdes en Fariseërs, geveinsdes, want julle bou die grafte van die profete en versier die grafstene van die regverdiges;</span> <span class="verse"><a name="30">30</a>en julle sê: As ons in die dae van ons vaders geleef het, sou ons geen deel met hulle gehad het aan die bloed van die profete nie.</span> <span class="verse"><a name="31">31</a>Julle gee dus teen julself getuienis dat julle kinders is van die wat die profete vermoor het.</span> <span class="verse"><a name="32">32</a>Maak die maat van julle vaders dan vol!</span> <span class="verse"><a name="33">33</a>Slange, addergeslag, hoe sal julle die oordeel van die hel ontvlug?</span> <span class="verse"><a name="34">34</a>Daarom, kyk, Ek stuur profete en wyse manne en skrifgeleerdes na julle toe, en julle sal sommige van hulle doodmaak en kruisig en sommige van hulle in jul sinagoges g,sel en van die een stad na die ander vervolg,</span> <span class="verse"><a name="35">35</a>sodat oor julle kan kom al die regverdige bloed wat vergiet is op die aarde, van die bloed van die regverdige Abel af tot op die bloed van Sagar¡a, die seun van Ber,gja, wat julle vermoor het tussen die tempel en die altaar.</span> <span class="verse"><a name="36">36</a>Voorwaar Ek sê vir julle, al hierdie dinge sal oor hierdie geslag kom.</span> <span class="verse"><a name="37">37</a>Jerusalem, Jerusalem, jy wat die profete doodmaak en stenig die wat na jou gestuur is, hoe dikwels wou Ek jou kinders bymekaarmaak net soos 'n hen haar kuikens onder die vlerke bymekaarmaak, en julle wou nie!</span> <span class="verse"><a name="38">38</a>Kyk, julle huis word vir julle woes gelaat!</span> <span class="verse"><a name="39">39</a>Want Ek sê vir julle: Julle sal My van nou af sekerlik nie sien nie totdat julle sal sê: Geseënd is Hy wat kom in die Naam van die Here!</span> </p></div</div></div></body></html>