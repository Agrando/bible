<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/1kgs/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/1kgs">1 Kings</a> &gt <strong>Chapter 1</strong></div><p><span class="verse"><a name="1">1</a>Toe koning Dawid oud en ver op sy dae was, het hulle hom met komberse toegemaak, maar hy kon nie warm word nie.</span> <span class="verse"><a name="2">2</a>En sy dienaars sê aan hom: Laat hulle vir my heer die koning 'n jongmeisie soek, dat sy voor die koning kan staan en vir hom 'n verpleegster wees en in u skoot lê; dan sal my heer die koning warm word.</span> <span class="verse"><a name="3">3</a>Hulle het toe in die hele grondgebied van Israel 'n mooi meisie gesoek en Ab¡sag, die Sunamitiese, gevind en haar by die koning gebring.</span> <span class="verse"><a name="4">4</a>En die meisie was besonder mooi, en sy was vir die koning 'n verpleegster en het hom bedien; maar die koning het geen gemeenskap met haar gehad nie.</span> <span class="verse"><a name="5">5</a>Intussen was Adonia, die seun van Haggit, so vermetel om te dink: Ek sal koning word! En hy het vir hom waens en perderuiters aangeskaf en vyftig man wat voor hom uit loop.</span> <span class="verse"><a name="6">6</a>En sy vader het hom sy lewe lank nie gekrenk deur te sê nie: Waarom maak jy so? Bowendien was hy ook baie mooi van gestalte, en sy moeder het hom n  Absalom gebaar.</span> <span class="verse"><a name="7">7</a>En hy het met Joab, die seun van Seruja, onderhandel en met Abjatar, die priester, sodat hulle gehelp het as volgelinge van Adonia.</span> <span class="verse"><a name="8">8</a>Maar Sadok, die priester, en Ben ja, die seun van Jojada, en Natan, die profeet, en S¡me‹en Re‹en die helde van Dawid het nie met Adonia saamgegaan nie.</span> <span class="verse"><a name="9">9</a>En Adonia het kleinvee en beeste en vetgemaakte vee geslag by die klip Soh,let wat langs die fontein Rogel staan, en al sy broers, die seuns van die koning, en al die manne van Juda, die dienaars van die koning, genooi;</span> <span class="verse"><a name="10">10</a>maar Natan, die profeet, en Ben ja en die helde en sy broer Salomo het hy nie genooi nie.</span> <span class="verse"><a name="11">11</a>Toe sê Natan vir B tseba, die moeder van Salomo: Het u nie gehoor dat Adonia, die seun van Haggit, koning geword het sonder dat ons heer Dawid dit weet nie?</span> <span class="verse"><a name="12">12</a>Kom dan nou, laat ek u tog 'n raad gee, dat u u lewe en die lewe van u seun Salomo kan red.</span> <span class="verse"><a name="13">13</a>Gaan en tree binne by koning Dawid en sê vir hom: Het u nie, my heer die koning, vir u dienares gesweer en gesê nie: U seun Salomo sal sekerlik koning word n  my, en hy sal op my troon sit? Waarom het Adonia dan koning geword?</span> <span class="verse"><a name="14">14</a>Kyk, terwyl u daar nog met die koning spreek, sal ,k agter u inkom en u woorde aanvul.</span> <span class="verse"><a name="15">15</a>Daarop het B tseba ingegaan na die koning in die kamer, terwyl die koning baie oud was en Ab¡sag, die Sunamitiese, die koning bedien.</span> <span class="verse"><a name="16">16</a>En B tseba het gebuig en neergeval voor die koning. Toe sê die koning: Wat wil u hê?</span> <span class="verse"><a name="17">17</a>En sy antwoord hom: My heer, u het by die HERE u God vir u dienares gesweer: U seun Salomo sal sekerlik n  my koning word, en hy sal op my troon sit.</span> <span class="verse"><a name="18">18</a>Maar kyk, nou het Adonia koning geword sonder dat u, my heer die koning, dit weet.</span> <span class="verse"><a name="19">19</a>Want hy het beeste en vetgemaakte vee en kleinvee in menigte geslag en al die seuns van die koning en Abjatar, die priester, en Joab, die leërowerste, genooi; maar u dienaar Salomo het hy nie genooi nie.</span> <span class="verse"><a name="20">20</a>Maar op u, my heer die koning, is die oë van die hele Israel om hulle te kenne te gee wie op die troon van my heer die koning n  hom sal sit.</span> <span class="verse"><a name="21">21</a>Anders sal dit gebeur, sodra my heer die koning met sy vaders ontslaap het, dat ek en my seun Salomo vir misdadigers gehou sal word.</span> <span class="verse"><a name="22">22</a>En kyk, terwyl sy nog met die koning spreek, kom die profeet Natan in.</span> <span class="verse"><a name="23">23</a>En hulle het dit die koning te kenne gegee en gesê: Daar is Natan, die profeet. Toe kom hy voor die koning en buig hom voor die koning met sy aangesig na die aarde toe.</span> <span class="verse"><a name="24">24</a>En Natan sê: My heer die koning, het u gesê: Adonia sal n  my koning word, en hy sal op my troon sit?</span> <span class="verse"><a name="25">25</a>Want hy het vandag gegaan en beeste en vetgemaakte vee en kleinvee in menigte geslag en al die seuns van die koning en die leërowerstes en Abjatar, die priester, genooi, en kyk, hulle eet en drink voor hom en sê: Mag koning Adonia lewe!</span> <span class="verse"><a name="26">26</a>Maar my, u dienaar, en Sadok, die priester, en Ben ja, die seun van Jojada, en Salomo, u dienaar, het hy nie genooi nie.</span> <span class="verse"><a name="27">27</a>As hierdie saak van my heer die koning uitgegaan het, dan het u aan u dienaars nie bekend gemaak wie op die troon van my heer die koning n  hom sal sit nie.</span> <span class="verse"><a name="28">28</a>Daarop antwoord koning Dawid en sê: Roep B tseba vir my! En sy het ingekom voor die koning en voor die koning gaan staan.</span> <span class="verse"><a name="29">29</a>Toe sweer die koning en sê: So waar as die HERE leef wat my uit alle benoudheid verlos het,</span> <span class="verse"><a name="30">30</a>sekerlik, soos ek u by die HERE, die God van Israel, gesweer en gesê het dat u seun Salomo n  my koning moet word en hy op my troon moet sit in my plek, sekerlik so doen ek vandag nog.</span> <span class="verse"><a name="31">31</a>En B tseba het met die aangesig na die aarde gebuig en voor die koning neergeval en gesê: Mag my heer die koning Dawid vir ewig lewe!</span> <span class="verse"><a name="32">32</a>Verder het koning Dawid gesê: Roep vir my Sadok, die priester, en Natan, die profeet, en Ben ja, die seun van Jojada. Toe kom hulle in voor die koning,</span> <span class="verse"><a name="33">33</a>en die koning sê vir hulle: Neem die dienaars van julle heer met julle saam en laat my seun Salomo op my eie muil ry, en bring hom af na Gihon toe;</span> <span class="verse"><a name="34">34</a>en laat Sadok, die priester, en Natan, die profeet, hom daar as koning oor Israel salf, en julle moet op die ramshoring blaas en sê: Mag koning Salomo lewe!</span> <span class="verse"><a name="35">35</a>Dan moet julle agter hom optrek, dat hy kan inkom en op my troon sit; want hy moet koning wees in my plek, en ek het hom aangestel om 'n vors oor Israel en Juda te wees.</span> <span class="verse"><a name="36">36</a>Toe antwoord Ben ja, die seun van Jojada, die koning en sê: Amen! Mag die HERE, die God van my heer die koning, ook so sê.</span> <span class="verse"><a name="37">37</a>Soos die HERE met my heer die koning was, mag Hy so met Salomo wees; en mag Hy sy troon groter maak as die troon van my heer die koning Dawid.</span> <span class="verse"><a name="38">38</a>Toe het Sadok, die priester, afgegaan saam met Natan, die profeet, en Ben ja, die seun van Jojada, en die Kreti en die Pleti, en hulle het Salomo laat ry op die muil van koning Dawid en hom na Gihon gebring.</span> <span class="verse"><a name="39">39</a>En die priester Sadok het die horing met olie uit die tent geneem en Salomo gesalf, en hulle het op die ramshoring geblaas, en die hele volk het gesê: Mag koning Salomo lewe!</span> <span class="verse"><a name="40">40</a>Toe gaan die hele volk op agter hom aan, terwyl die volk op fluite speel en hulle verheug met groot blydskap, sodat die aarde geskeur het van hulle geluid.</span> <span class="verse"><a name="41">41</a>En Adonia het dit gehoor en al die genooides wat by hom was, toe hulle net klaar geëet het; Joab het ook die geluid van die ramshoring gehoor en gesê: Waarom is die geluid van die stad rumoerig?</span> <span class="verse"><a name="42">42</a>Terwyl hy nog spreek, kom Jonatan, die seun van die priester Abjatar, daar aan; en Adonia sê: Kom in, want jy is 'n wakker man en bring 'n goeie boodskap.</span> <span class="verse"><a name="43">43</a>Maar Jonatan antwoord Adonia en sê: Ja, maar ons heer die koning Dawid het Salomo koning gemaak!</span> <span class="verse"><a name="44">44</a>En die koning het Sadok, die priester, en Natan, die profeet, en Ben ja, die seun van Jojada, en die Kreti en die Pleti met hom saam gestuur, en hulle het hom op die koning se muil laat ry;</span> <span class="verse"><a name="45">45</a>en Sadok, die priester, en Natan, die profeet, het hom in Gihon as koning gesalf, en daarvandaan het hulle met blydskap opgetrek, sodat die stad opgewonde geraak het; dit is die geluid wat julle gehoor het.</span> <span class="verse"><a name="46">46</a>En ook het Salomo op die koninklike troon gaan sit.</span> <span class="verse"><a name="47">47</a>Bowendien het die dienaars van die koning gekom om ons heer die koning Dawid geluk te wens met die woorde: Mag u God die naam van Salomo beter maak as u naam en sy troon groter maak as u troon. Toe het die koning op die bed aanbid;</span> <span class="verse"><a name="48">48</a>en die koning het ook so gesê: Geseënd is die HERE, die God van Israel, wat vandag gegee het dat een op my troon sit terwyl my oë dit sien.</span> <span class="verse"><a name="49">49</a>Daarop het al die genooides wat by Adonia was, verskrik opgestaan en elkeen sy pad gegaan.</span> <span class="verse"><a name="50">50</a>Maar Adonia was bevrees vir Salomo en het opgestaan en heengegaan en die horings van die altaar vasgehou.</span> <span class="verse"><a name="51">51</a>Toe is daar aan Salomo meegedeel en gesê: Kyk, Adonia is bevrees vir koning Salomo; en kyk, hy hou die horings van die altaar vas en sê: Laat koning Salomo eers vir my sweer dat hy sy dienaar nie met die swaard sal ombring nie.</span> <span class="verse"><a name="52">52</a>Daarop sê Salomo: As hy 'n betroubare man sal wees, sal geen haar van hom op die aarde val nie; maar as daar kwaad in hom gevind word, moet hy sterwe.</span> <span class="verse"><a name="53">53</a>En koning Salomo het gestuur, en hulle het hom van die altaar afgebring, en hy het ingekom en hom voor koning Salomo neergebuig. En Salomo het vir hom gesê: Gaan na jou huis.</span> </p></div</div></div></body></html>