<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/1kgs/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/1kgs">1 Kings</a> &gt <strong>Chapter 7</strong></div><p><span class="verse"><a name="1">1</a>Maar aan sy huis het Salomo dertien jaar gebou en die hele huis voltooi.</span> <span class="verse"><a name="2">2</a>Hy het naamlik die huis van die L¡banon-bos gebou, honderd el in sy lengte en vyftig el in sy breedte en dertig el in sy hoogte, op vier rye sederpilare en sederbalke op die pilare.</span> <span class="verse"><a name="3">3</a>En dit was van bo oordek met sederhout, op die verdiepings wat rus op die pilare, vyf en veertig bo-vertrekke, vyftien in 'n ry.</span> <span class="verse"><a name="4">4</a>En daar was drie rye vensters van latwerk; en oop venster teenoor oop venster, drie maal.</span> <span class="verse"><a name="5">5</a>En al die deure met die vensters was vierkantig van houtwerk, en venster was teenoor venster, drie maal.</span> <span class="verse"><a name="6">6</a>En die pilare-voorhuis het hy gemaak, vyftig el in sy lengte en dertig el in sy breedte, met 'n voorportaal daarvoor, naamlik pilare en 'n afdak daaroor.</span> <span class="verse"><a name="7">7</a>Verder het hy die troonsaal gemaak waar hy reggespreek het, die regsaal, en dit was bedek met sederhout van vloer tot vloer.</span> <span class="verse"><a name="8">8</a>Ook sy huis waar hy gewoon het, in die ander voorhof, van die saal af binnekant toe, was van dieselfde maaksel; en hy het vir die dogter van Farao wat Salomo geneem het, 'n huis gemaak soos hierdie saal.</span> <span class="verse"><a name="9">9</a>Dit was alles van kosbare klippe, volgens die maat van gekapte klip, aan die binne-- en buitekant met die saag bewerk, naamlik van die fondament af tot by die muurplate, en van die buitekant af tot by die groot voorhof.</span> <span class="verse"><a name="10">10</a>En die fondament was van kosbare klippe, groot klippe, klippe van tien el en klippe van agt el.</span> <span class="verse"><a name="11">11</a>En daar bo-op was kosbare klippe, volgens die maat van gekapte klip, en sederhout.</span> <span class="verse"><a name="12">12</a>En die groot voorhof was rondom van drie lae gekapte klip en 'n laag sederbalke, net soos by die binneste voorhof van die huis van die HERE en by die saal van die paleis.</span> <span class="verse"><a name="13">13</a>En koning Salomo het Hiram uit Tirus laat haal.</span> <span class="verse"><a name="14">14</a>Hy was die seun van 'n weduvrou uit die stam van N ftali, en sy vader was 'n man van Tirus, 'n kopersmid; en hy was vol wysheid en verstand en kennis om allerhande werk in koper te maak. Hy het toe by koning Salomo gekom en al sy werk uitgevoer.</span> <span class="verse"><a name="15">15</a>Hy het naamlik die twee pilare van koper gevorm; agttien el was die hoogte van die een pilaar, en 'n lyn van twaalf el kon die tweede pilaar omspan.</span> <span class="verse"><a name="16">16</a>En hy het twee kapitele gemaak om op die toppe van die pilare te sit, gietwerk van koper; vyf el was die hoogte van die een kapiteel, en vyf el was die hoogte van die ander kapiteel.</span> <span class="verse"><a name="17">17</a>Daar was vlegwerke -- die maaksel van die vlegwerk was gedraaide drade, 'n maaksel van kettinkies -- vir die kapitele op die top van die pilare; sewe vir die een kapiteel en sewe vir die ander kapiteel.</span> <span class="verse"><a name="18">18</a>Verder het hy die granaatjies gemaak, naamlik twee rye rondom oor die een vlegwerk, om die kapitele op die top van die pilare te bedek; en net so het hy vir die ander kapiteel gemaak.</span> <span class="verse"><a name="19">19</a>En die kapitele op die top van die pilare aan die voorportaal was vier el, lelievormig,</span> <span class="verse"><a name="20">20</a>naamlik die kapitele op die twee pilare bo-aan, verby die vlegwerk wat vlak op die bol was. En die granaatjies was twee honderd, in rye rondom, ook oor die tweede kapiteel.</span> <span class="verse"><a name="21">21</a>En hy het die pilare opgerig by die voorportaal van die hoofvertrek. Toe hy die regterpilaar opgerig het, noem hy dit Jagin; en toe hy die linkerpilaar opgerig het, noem hy dit Boas.</span> <span class="verse"><a name="22">22</a>Toe die leliewerk op die top van die pilare was, was die werk aan die pilare voltooi.</span> <span class="verse"><a name="23">23</a>Verder het hy die see gemaak van gietwerk; van rand tot rand was tien el, heeltemal rond; en die hoogte daarvan was vyf el, en 'n lyn van dertig el kon dit rondom omspan.</span> <span class="verse"><a name="24">24</a>En kolokwinte onder die rand daarvan het dit rondom omring; tien op die el het hulle die see rondom omring: twee rye kolokwinte wat aan die gietwerk daarvan vasgegiet is.</span> <span class="verse"><a name="25">25</a>Dit het gestaan op twaalf beeste: drie kyk na die noorde, en drie kyk na die weste, en drie kyk na die suide, en drie kyk na die ooste toe, terwyl die see bo-op hulle was, en al hulle agterdele was binnekant toe.</span> <span class="verse"><a name="26">26</a>En die dikte daarvan was 'n handbreed, en sy rand was in die vorm van 'n bekerrand, soos 'n lelieblom; dit het twee duisend bat gehou.</span> <span class="verse"><a name="27">27</a>Hy het ook die tien afspoelwaentjies van koper gemaak; die lengte van elke afspoelwaentjie was vier el, en vier el sy breedte en drie el sy hoogte.</span> <span class="verse"><a name="28">28</a>En dit was die maaksel van die bak: dit het sluitplate gehad, naamlik sluitplate tussen die sporte;</span> <span class="verse"><a name="29">29</a>en op die sluitplate tussen die sporte was leeus, beeste en g,rubs; en net so op die sporte; bokant en onderkant die leeus en beeste was afhangende kransversierings.</span> <span class="verse"><a name="30">30</a>En elke afspoelwaentjie het vier koperwiele en koperasse gehad, en sy vier hoekstyle het skouerstukke gehad; onder teen die wasbak was die skouerstukke vasgegiet; teenoor elkeen was kranse.</span> <span class="verse"><a name="31">31</a>En die opening daarvan was binnekant die kraag, en boontoe een el; en die opening daarvan was rond, in die vorm van 'n voetstuk, anderhalf el; en ook die opening daarvan was graveerwerk, maar die sluitplate daarvan was vierkantig, nie rond nie.</span> <span class="verse"><a name="32">32</a>En die vier wiele was onder die sluitplate, en die kloue van die wiele was in die bak, terwyl die hoogte van elke wiel anderhalf el was.</span> <span class="verse"><a name="33">33</a>En die maaksel van die wiele was in die vorm van 'n wawiel; die kloue en die vellings en die speke en die nawe daarvan was alles gietwerk.</span> <span class="verse"><a name="34">34</a>En vier skouerstukke was aan die vier hoeke van elke afspoelwaentjie; die skouerstukke daarvan was met die bak saam uit een stuk.</span> <span class="verse"><a name="35">35</a>En bo-aan die afspoelwaentjie was daar 'n kraag van 'n half-el hoog, heeltemal rond; en bo-op die bak was die kloue en sluitplate daarvan, daarmee saam uit een stuk.</span> <span class="verse"><a name="36">36</a>En hy het op die vlakke van die kloue en sluitplate daarvan g,rubs, leeus en palmbome gegraveer volgens die ruimte van elkeen, en blomkranse rondom.</span> <span class="verse"><a name="37">37</a>So het hy die tien afspoelwaentjies gemaak: een en dieselfde gietwerk, een maat, een vorm het hulle almal gehad.</span> <span class="verse"><a name="38">38</a>Verder het hy tien koperwaskomme gemaak; elke kom het veertig bat gehou; elke kom was vier el; een kom was op elke bak van die tien afspoelwaentjies.</span> <span class="verse"><a name="39">39</a>Toe het hy die afspoelwaentjies opgestel: vyf aan die suidekant van die huis en vyf aan die noordekant van die huis; maar die see het hy aan die suidekant van die huis opgestel, teen die ooste na die suide toe.</span> <span class="verse"><a name="40">40</a>Verder het Hiram die potte en die skoppe en die komme gemaak. So het Hiram dan al die werk voleindig wat hy vir koning Salomo in die huis van die HERE gedoen het:</span> <span class="verse"><a name="41">41</a>twee pilare met die twee bolle van die kapitele wat op die top van die pilare was, en die twee stukke vlegwerk om die twee bolle van die kapitele op die top van die pilare te oordek;</span> <span class="verse"><a name="42">42</a>en die vier honderd granaatjies vir die twee stukke vlegwerk: twee rye granaatjies vir elke vlegwerk, om die twee bolle van die kapitele bo-op die pilare te oordek;</span> <span class="verse"><a name="43">43</a>en die tien afspoelwaentjies en die tien waskomme op die afspoelwaentjies;</span> <span class="verse"><a name="44">44</a>en die een see en die twaalf beeste onder die see;</span> <span class="verse"><a name="45">45</a>en die potte en die skoppe en die komme: al hierdie voorwerpe wat Hiram vir koning Salomo in die huis van die HERE gemaak het, was van gepolyste koper.</span> <span class="verse"><a name="46">46</a>In die Jordaanstreek waar die grond diep was, tussen Sukkot en Sartan, het die koning dit gegiet.</span> <span class="verse"><a name="47">47</a>En Salomo het al die voorwerpe ongeweeg laat bly vanweë die baie groot menigte; die gewig van die koper is nie bereken nie.</span> <span class="verse"><a name="48">48</a>Verder het Salomo al die voorwerpe wat in die huis van die HERE was, gemaak: die goue altaar en die tafel waar die toonbrode op moes lê, van goud;</span> <span class="verse"><a name="49">49</a>en die kandelaars, vyf regs en vyf links, voor die binneste vertrek, van fyn goud; en die blomwerk en die lampe en die snuiters, van goud;</span> <span class="verse"><a name="50">50</a>en die skottels en die messe en die komme en die rookpanne en die vuurpanne, van fyn goud; en die skarniere vir die deure van die binneste vertrek, van die Allerheiligste, en vir die deure van die saal, van die hoofvertrek, van goud.</span> <span class="verse"><a name="51">51</a>En toe al die werk wat koning Salomo in die huis van die HERE gemaak het, gereed was, het Salomo die geheiligde gawes van sy vader Dawid ingebring; die silwer en die goud en die voorwerpe het hy in die skatkamers van die huis van die HERE neergesit.</span> </p></div</div></div></body></html>