<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/col/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/col">Colossians</a> &gt <strong>Chapter 2</strong></div><p><span class="verse"><a name="1">1</a>Want ek wil hê dat julle moet weet wat 'n groot stryd ek oor julle het, en oor die wat in Laodic,a is en almal wat my aangesig in die vlees nie gesien het nie,</span> <span class="verse"><a name="2">2</a>dat hulle harte vertroos mag word, deurdat hulle saamgevoeg word in die liefde en tot alle rykdom van die volle versekerdheid van insig, om die verborgenheid te leer ken van God en die Vader en van Christus,</span> <span class="verse"><a name="3">3</a>in wie al die skatte van wysheid en kennis verborge is.</span> <span class="verse"><a name="4">4</a>Dit sê ek, sodat niemand julle mag verlei met drogredes nie.</span> <span class="verse"><a name="5">5</a>Want al is ek ook na die vlees afwesig, tog is ek by julle in die gees, en ek verbly my om julle goeie orde te sien en die vastigheid van julle geloof in Christus.</span> <span class="verse"><a name="6">6</a>Soos julle dan Christus Jesus, die Here, aangeneem het, wandel so in Hom,</span> <span class="verse"><a name="7">7</a>gewortel en opgebou in Hom en bevestig in die geloof, soos julle geleer is, terwyl julle daarin oorvloedig is in danksegging.</span> <span class="verse"><a name="8">8</a>Pas op dat niemand julle as 'n buit wegvoer deur die wysbegeerte en nietige misleiding nie, volgens die oorlewering van die mense, volgens die eerste beginsels van die wêreld en nie volgens Christus nie.</span> <span class="verse"><a name="9">9</a>Want in Hom woon al die volheid van die Godheid liggaamlik;</span> <span class="verse"><a name="10">10</a>en julle het die volheid in Hom wat die Hoof is van alle owerheid en mag;</span> <span class="verse"><a name="11">11</a>in wie julle ook besny is met 'n besnydenis wat nie met hande verrig word nie, deur die liggaam van die sondige vlees af te lê in die besnydenis van Christus,</span> <span class="verse"><a name="12">12</a>omdat julle saam met Hom begrawe is in die doop, waarin julle ook saam opgewek is deur die geloof in die werking van God wat Hom uit die dode opgewek het.</span> <span class="verse"><a name="13">13</a>En julle, wat dood was deur die misdade en die onbesnedenheid van julle vlees, het Hy saam met Hom lewend gemaak deurdat Hy julle al die misdade vergeef het,</span> <span class="verse"><a name="14">14</a>en die skuldbrief teen ons, wat met sy insettinge ons vyandig was, uitgedelg en weggeruim het deur dit aan die kruis vas te nael,</span> <span class="verse"><a name="15">15</a>nadat Hy die owerhede en magte uitgeklee en hulle in die openbaar tentoongestel en daardeur oor hulle getriomfeer het.</span> <span class="verse"><a name="16">16</a>Laat niemand julle dan oordeel in spys of in drank of met betrekking tot 'n fees of nuwemaan of sabbat nie,</span> <span class="verse"><a name="17">17</a>wat 'n skaduwee is van die toekomstige dinge; maar die liggaam behoort aan Christus.</span> <span class="verse"><a name="18">18</a>Laat niemand julle van jul prys beroof nie, al sou hy behae hê in nederigheid en verering van die engele en indring in wat hy nie gesien het nie, en sonder oorsaak opgeblase wees deur sy vleeslike gesindheid,</span> <span class="verse"><a name="19">19</a>en nie vashou aan die Hoof nie, uit wie die hele liggaam deur die gewrigte en verbindinge ondersteuning ontvang en saamgebind word en so met goddelike groei groot word.</span> <span class="verse"><a name="20">20</a>As julle dan saam met Christus die eerste beginsels van die wêreld afgesterf het, waarom is julle, asof julle nog in die wêreld lewe, onderworpe aan insettinge</span> <span class="verse"><a name="21">21</a>soos: raak nie, smaak nie, roer nie aan nie? --</span> <span class="verse"><a name="22">22</a>almal dinge wat deur die gebruik bestem is om te vergaan -- volgens die gebooie en leringe van mense,</span> <span class="verse"><a name="23">23</a>wat, alhoewel dit 'n skyn van wysheid het, in eiesinnige godsdiens en nederigheid en in gestrengheid teen die liggaam, geen waarde het nie, maar strek tot versadiging van die vlees.</span> </p></div</div></div></body></html>