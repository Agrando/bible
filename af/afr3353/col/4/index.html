<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/col/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/col">Colossians</a> &gt <strong>Chapter 4</strong></div><p><span class="verse"><a name="1">1</a>Betoon reg en billikheid, here, aan julle diensknegte, omdat julle weet dat julle ook 'n Here in die hemele het.</span> <span class="verse"><a name="2">2</a>Volhard in die gebed en waak daarin met danksegging;</span> <span class="verse"><a name="3">3</a>en bid tegelykertyd ook vir ons, dat God vir ons die deur van die woord mag open om te spreek van die verborgenheid van Christus, waarvoor ek ook in boeie is,</span> <span class="verse"><a name="4">4</a>dat ek dit openbaar kan maak soos ek dit behoort te spreek.</span> <span class="verse"><a name="5">5</a>Wandel in wysheid teenoor die wat buite is, en koop die tyd uit.</span> <span class="verse"><a name="6">6</a>Laat julle woord altyd aangenaam wees, met sout besprinkel, sodat julle kan weet hoe julle iedereen moet antwoord.</span> <span class="verse"><a name="7">7</a>Al my omstandighede sal T¡chikus, die geliefde broeder en getroue dienaar en mededienskneg in die Here, julle bekend maak.</span> <span class="verse"><a name="8">8</a>Ek het hom na julle gestuur juis hiervoor, om julle toestande te leer ken en julle harte te vertroos,</span> <span class="verse"><a name="9">9</a>saam met On,simus, die getroue en geliefde broeder wat van julle mense is. Hulle sal julle alles bekend maak wat hier voorval.</span> <span class="verse"><a name="10">10</a>Arist rchus, my medegevangene, groet julle; en Markus, die neef van B rnabas, oor wie julle bevele ontvang het -- as hy by julle kom, ontvang hom --</span> <span class="verse"><a name="11">11</a>ook Jesus wat Justus genoem word, manne wat uit die besnydenis is. Hulle alleen is my medewerkers vir die koninkryk van God en hulle was 'n troos vir my.</span> <span class="verse"><a name="12">12</a>Âpafras wat een van julle is, 'n dienskneg van Christus, groet julle en stry altyd vir julle in die gebede, dat julle volmaak en volkome mag staan in die ganse wil van God.</span> <span class="verse"><a name="13">13</a>Want ek getuig van hom dat hy 'n groot ywer het vir julle en vir die wat in Laodic,a en die wat in Hiër polis is.</span> <span class="verse"><a name="14">14</a>Die geneesheer Lukas, die geliefde, en Demas groet julle.</span> <span class="verse"><a name="15">15</a>Groet die broeders in Laodic,a en Nimfas en die gemeente wat in sy huis is.</span> <span class="verse"><a name="16">16</a>En wanneer hierdie brief by julle gelees is, sorg dat dit ook in die gemeente van die Laodicense gelees word en dat julle ook die uit Laodic,a lees.</span> <span class="verse"><a name="17">17</a>En sê aan Arch¡ppus: Gee ag op die bediening wat jy ontvang het in die Here, dat jy dit vervul.</span> <span class="verse"><a name="18">18</a>Die groete van Paulus, met my eie hand. Dink aan my boeie. Die genade sy met julle! Amen.</span> </p></div</div></div></body></html>