<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/gal/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/gal">Galatians</a> &gt <strong>Chapter 5</strong></div><p><span class="verse"><a name="1">1</a>Staan dan vas in die vryheid waarmee Christus ons vrygemaak het, en laat julle nie weer onder die juk van diensbaarheid bring nie.</span> <span class="verse"><a name="2">2</a>Kyk, ek, Paulus, sê vir julle dat as julle jul laat besny, Christus vir julle tot geen nut sal wees nie.</span> <span class="verse"><a name="3">3</a>En ek betuig dit weer aan elke mens wat hom laat besny, dat hy onder verpligting is om die hele wet te onderhou.</span> <span class="verse"><a name="4">4</a>Julle wat geregverdig wil wees deur die wet, is losgemaak van Christus; julle het van die genade verval.</span> <span class="verse"><a name="5">5</a>Want ons verwag deur die Gees uit die geloof die geregtigheid waarop ons hoop.</span> <span class="verse"><a name="6">6</a>Want in Christus Jesus het n•g die besnydenis n•g die onbesnedenheid enige krag, maar die geloof wat deur die liefde werk.</span> <span class="verse"><a name="7">7</a>Julle het goed geloop: wie het julle verhinder om die waarheid gehoorsaam te wees?</span> <span class="verse"><a name="8">8</a>Hierdie oortuiging kom nie van Hom wat julle roep nie.</span> <span class="verse"><a name="9">9</a>'n Bietjie suurdeeg maak die hele deeg suur.</span> <span class="verse"><a name="10">10</a>Ek vertrou van julle in die Here dat julle nie anders sal dink nie; maar die een wat julle in die war bring, sal die oordeel dra, wie dit ook mag wees.</span> <span class="verse"><a name="11">11</a>Maar ek, broeders, as ek nog die besnydenis verkondig, waarom word ek nog vervolg? Dan is die struikelblok van die kruis vernietig!</span> <span class="verse"><a name="12">12</a>Ag, as die wat julle opstandig maak, hulleself tog maar ook wou vermink!</span> <span class="verse"><a name="13">13</a>Want julle is tot vryheid geroep, broeders; gebruik net nie julle vryheid as 'n aanleiding vir die vlees nie, maar dien mekaar deur die liefde.</span> <span class="verse"><a name="14">14</a>Want die hele wet word vervul in een woord, naamlik: Jy moet jou naaste liefhê soos jouself.</span> <span class="verse"><a name="15">15</a>Maar as julle mekaar byt en opeet, pas op dat julle nie die een deur die ander verteer word nie.</span> <span class="verse"><a name="16">16</a>Maar ek sê: Wandel deur die Gees, dan sal julle nooit die begeerlikheid van die vlees volbring nie;</span> <span class="verse"><a name="17">17</a>want die vlees begeer teen die Gees, en die Gees teen die vlees; en hulle staan teenoor mekaar, sodat julle nie kan doen wat julle wil nie.</span> <span class="verse"><a name="18">18</a>Maar as julle deur die Gees gelei word, dan is julle nie onder die wet nie.</span> <span class="verse"><a name="19">19</a>En die werke van die vlees is openbaar, naamlik owerspel, hoerery, onreinheid, ongebondenheid;</span> <span class="verse"><a name="20">20</a>afgodery, towery, vyandskap, twis, jaloersheid, toornigheid, naywer, tweedrag, partyskap;</span> <span class="verse"><a name="21">21</a>afguns, moord, dronkenskap, brassery en dergelike dinge, waarvan ek julle vooraf sê, soos ek al vroeër gesê het, dat die wat sulke dinge doen, die koninkryk van God nie sal beërwe nie.</span> <span class="verse"><a name="22">22</a>Maar die vrug van die Gees is liefde, blydskap, vrede, lankmoedigheid, vriendelikheid, goedheid, getrouheid, sagmoedigheid, selfbeheersing.</span> <span class="verse"><a name="23">23</a>Teen sulke dinge is die wet nie.</span> <span class="verse"><a name="24">24</a>Maar die wat aan Christus behoort, het die vlees met sy hartstogte en begeerlikhede gekruisig.</span> <span class="verse"><a name="25">25</a>As ons deur die Gees lewe, laat ons ook deur die Gees wandel.</span> <span class="verse"><a name="26">26</a>Laat ons nie word soekers van ydele eer wat mekaar uittart en mekaar beny nie.</span> </p></div</div></div></body></html>