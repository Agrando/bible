<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/gal/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/gal">Galatians</a> &gt <strong>Chapter 1</strong></div><p><span class="verse"><a name="1">1</a>Paulus, 'n apostel nie vanweë mense of deur 'n mens nie, maar deur Jesus Christus en God die Vader wat Hom uit die dode opgewek het,</span> <span class="verse"><a name="2">2</a>en al die broeders wat by my is -- aan die gemeentes van Gal sië:</span> <span class="verse"><a name="3">3</a>Genade vir julle en vrede van God die Vader en onse Here Jesus Christus,</span> <span class="verse"><a name="4">4</a>wat Homself gegee het vir ons sondes, sodat Hy ons kan uitred uit die teenwoordige bose wêreld, volgens die wil van onse God en Vader,</span> <span class="verse"><a name="5">5</a>aan wie die heerlikheid toekom in alle ewigheid! Amen.</span> <span class="verse"><a name="6">6</a>Ek verwonder my dat julle so gou afvallig word van hom wat julle deur die genade van Christus geroep het, na 'n ander evangelie toe,</span> <span class="verse"><a name="7">7</a>terwyl daar geen ander is nie; behalwe dat daar sommige mense is wat julle in die war bring en die evangelie van Christus wil verdraai.</span> <span class="verse"><a name="8">8</a>Maar al sou ons of 'n engel uit die hemel julle 'n evangelie verkondig in stryd met die wat ons julle verkondig het, laat hom 'n vervloeking wees!</span> <span class="verse"><a name="9">9</a>Soos ons vantevore gesê het, sê ek nou ook weer: As iemand julle 'n evangelie verkondig in stryd met die wat julle ontvang het, laat hom 'n vervloeking wees!</span> <span class="verse"><a name="10">10</a>Soek ek dan nou die guns van mense, of van God? Of probeer ek om mense te behaag? As ek nog mense behaag, dan sou ek nie 'n dienskneg van Christus wees nie.</span> <span class="verse"><a name="11">11</a>Maar ek maak julle bekend, broeders, dat die evangelie wat deur my verkondig is, nie na die mens is nie.</span> <span class="verse"><a name="12">12</a>Want ek het dit ook nie van 'n mens ontvang of geleer nie, maar deur 'n openbaring van Jesus Christus.</span> <span class="verse"><a name="13">13</a>Want julle het gehoor van my lewenswandel vroeër in die Jodedom, dat ek die gemeente van God uitermate vervolg en dit verwoes het;</span> <span class="verse"><a name="14">14</a>en dat ek in die Jodedom vooruitgegaan het bo baie van my leeftyd onder my stamgenote, terwyl ek veral 'n yweraar was vir die oorleweringe van my voorvaders.</span> <span class="verse"><a name="15">15</a>Maar toe dit God behaag het, wat my afgesonder het van die skoot van my moeder af en deur sy genade geroep het,</span> <span class="verse"><a name="16">16</a>om sy Seun in my te openbaar, sodat ek Hom onder die heidene sou verkondig, het ek dadelik nie vlees en bloed geraadpleeg nie,</span> <span class="verse"><a name="17">17</a>en ook nie na Jerusalem opgegaan na die wat voor my apostels was nie, maar na Arabië vertrek en weer teruggekom na Damaskus.</span> <span class="verse"><a name="18">18</a>Vervolgens, drie jaar daarna, het ek na Jerusalem opgegaan om met Petrus kennis te maak en vyftien dae by hom gebly;</span> <span class="verse"><a name="19">19</a>en ek het niemand anders van die apostels gesien nie, behalwe Jakobus, die broer van die Here.</span> <span class="verse"><a name="20">20</a>En wat ek julle skryf -- voor die aangesig van God, ek lieg nie!</span> <span class="verse"><a name="21">21</a>Daarna het ek gekom in die streke van S¡rië en Cil¡cië;</span> <span class="verse"><a name="22">22</a>en ek was persoonlik onbekend by die Christelike gemeentes van Jud,a;</span> <span class="verse"><a name="23">23</a>hulle het net gehoor: hy wat ons vroeër vervolg het, verkondig nou die geloof wat hy vroeër besig was om uit te roei.</span> <span class="verse"><a name="24">24</a>En hulle het God verheerlik in my.</span> </p></div</div></div></body></html>