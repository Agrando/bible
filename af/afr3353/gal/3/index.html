<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/gal/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/gal">Galatians</a> &gt <strong>Chapter 3</strong></div><p><span class="verse"><a name="1">1</a>o, Onverstandige Gal siërs, wie het julle betower om die waarheid nie gehoorsaam te wees nie, julle voor wie se oë Jesus Christus afgeskilder is as onder julle gekruisig?</span> <span class="verse"><a name="2">2</a>Dit alleen wil ek van julle weet: het julle die Gees ontvang uit die werke van die wet of uit die prediking van die geloof?</span> <span class="verse"><a name="3">3</a>Is julle so onverstandig? Nadat julle met die Gees begin het, eindig julle nou met die vlees?</span> <span class="verse"><a name="4">4</a>Het julle verniet so baie gely? As dit maar verniet was!</span> <span class="verse"><a name="5">5</a>Hy wat julle dan die Gees verleen en kragte onder julle werk, doen Hy dit uit die werke van die wet of uit die prediking van die geloof?</span> <span class="verse"><a name="6">6</a>Net soos Abraham in God geglo het, en dit is hom tot geregtigheid gereken.</span> <span class="verse"><a name="7">7</a>Julle verstaan dan dat die wat uit die geloof is, hulle is kinders van Abraham.</span> <span class="verse"><a name="8">8</a>En die Skrif wat vooruit gesien het dat God die heidene uit die geloof sou regverdig, het vooraf aan Abraham die evangelie verkondig met die woorde: In jou sal al die volke geseënword.</span> <span class="verse"><a name="9">9</a>Sodat die wat uit die geloof is, geseënword saam met die gelowige Abraham.</span> <span class="verse"><a name="10">10</a>Want almal wat uit die werke van die wet is, is onder die vloek; want daar is geskrywe: Vervloek is elkeen wat nie bly in alles wat geskryf is in die boek van die wet om dit te doen nie.</span> <span class="verse"><a name="11">11</a>En dat niemand deur die wet by God geregverdig word nie, is duidelik; want die regverdige sal uit die geloof lewe.</span> <span class="verse"><a name="12">12</a>Maar die wet is nie uit die geloof nie, maar die mens wat hierdie dinge doen, sal daardeur lewe.</span> <span class="verse"><a name="13">13</a>Christus het ons losgekoop van die vloek van die wet deur vir ons 'n vloek te word -- want daar is geskrywe: Vervloek is elkeen wat aan 'n hout hang --</span> <span class="verse"><a name="14">14</a>sodat die seën van Abraham na die heidene kan kom in Christus Jesus, en dat ons die belofte van die Gees deur die geloof kan ontvang.</span> <span class="verse"><a name="15">15</a>Broeders, ek spreek menslikerwys: selfs 'n mens se testament wat bekragtig is, maak niemand tot niet of voeg daaraan toe nie.</span> <span class="verse"><a name="16">16</a>Nou is aan Abraham die beloftes toegesê en aan sy saad. Hy sê nie: En aan die sade, asof dit op baie sien nie, maar op een: En aan jou saad, dit is Christus.</span> <span class="verse"><a name="17">17</a>Maar ek sê d¡t: die wet wat vier honderd en dertig jaar later gekom het, maak die verbond wat deur God in Christus vantevore bekragtig is, nie kragteloos om die belofte tot niet te maak nie.</span> <span class="verse"><a name="18">18</a>Want as die erfenis uit die wet is, dan is dit nie meer uit die belofte nie. Maar God het dit aan Abraham deur 'n belofte genadiglik geskenk.</span> <span class="verse"><a name="19">19</a>Wat beteken die wet dan? Dit is bygevoeg weens die oortredinge, totdat die saad aan wie die belofte gedoen is, sou kom; en dit is deur engele beskik deur tussenkoms van 'n middelaar.</span> <span class="verse"><a name="20">20</a>En die middelaar is nie net vir een nie; maar God is een.</span> <span class="verse"><a name="21">21</a>Is die wet dan teen die beloftes van God? Nee, stellig nie! Want as daar 'n wet gegee was wat krag het om lewend te maak, dan sou die geregtigheid werklik uit die wet wees.</span> <span class="verse"><a name="22">22</a>Maar die Skrif het alles ingesluit onder die sonde, sodat die belofte uit die geloof in Jesus Christus aan die gelowiges gegee kon word.</span> <span class="verse"><a name="23">23</a>Maar voordat die geloof gekom het, is ons onder die wet in bewaring gehou, ingesluit met die oog op die geloof wat geopenbaar sou word.</span> <span class="verse"><a name="24">24</a>Die wet was dus ons tugmeester na Christus toe, sodat ons geregverdig kan word uit die geloof.</span> <span class="verse"><a name="25">25</a>Maar nou dat die geloof gekom het, is ons nie meer onder 'n tugmeester nie.</span> <span class="verse"><a name="26">26</a>Want julle is almal kinders van God deur die geloof in Christus Jesus;</span> <span class="verse"><a name="27">27</a>want julle almal wat in Christus gedoop is, het julle met Christus beklee.</span> <span class="verse"><a name="28">28</a>Daar is nie meer Jood of Griek nie, daar is nie meer slaaf of vryman nie, daar is nie meer man en vrou nie; want julle is almal een in Christus Jesus.</span> <span class="verse"><a name="29">29</a>En as julle aan Christus behoort, dan is julle die nageslag van Abraham en volgens die belofte erfgename.</span> </p></div</div></div></body></html>