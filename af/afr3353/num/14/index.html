<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/num/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/num">Numbers</a> &gt <strong>Chapter 14</strong></div><p><span class="verse"><a name="1">1</a>Toe het die hele vergadering uitgeroep -- hulle het hul stem verhef, en die volk het die nag geween.</span> <span class="verse"><a name="2">2</a>En al die kinders van Israel het gemurmureer teen Moses en teen A„ron, en die hele vergadering het aan hulle gesê: Ag, as ons maar in Egipteland gesterf het! Of as ons maar hier in die woestyn gesterf het!</span> <span class="verse"><a name="3">3</a>En waarom bring die HERE ons na hierdie land om deur die swaard te val? Ons vroue en ons kinders sal 'n buit word. Sal dit nie beter vir ons wees om na Egipte terug te gaan nie?</span> <span class="verse"><a name="4">4</a>En hulle sê vir mekaar: Laat ons 'n hoof aanstel en na Egipte teruggaan.</span> <span class="verse"><a name="5">5</a>Toe het Moses en A„ron op hulle aangesig geval voor die hele vergadering van die gemeente van die kinders van Israel.</span> <span class="verse"><a name="6">6</a>En Josua, die seun van Nun, en Kaleb, die seun van Jefunne, twee van die wat die land verken het, het hulle klere geskeur</span> <span class="verse"><a name="7">7</a>en die hele vergadering van die kinders van Israel toegespreek en gesê: Die land wat ons deurgetrek het om dit te verken, is 'n buitengewoon goeie land.</span> <span class="verse"><a name="8">8</a>As die HERE 'n welbehae in ons het, sal Hy ons in hierdie land inbring en dit aan ons gee, 'n land wat oorloop van melk en heuning.</span> <span class="verse"><a name="9">9</a>Wees net nie teen die HERE opstandig nie, en wees julle nie bevrees vir die volk van die land nie, want hulle is ons spys. Hulle beskutting het van hulle gewyk, en die HERE is met ons. Wees nie bevrees vir hulle nie!</span> <span class="verse"><a name="10">10</a>Toe sê die hele vergadering dat hulle gestenig moet word. Maar die heerlikheid van die HERE het in die tent van samekoms verskyn voor al die kinders van Israel.</span> <span class="verse"><a name="11">11</a>Daarop het die HERE aan Moses gesê: Hoe lank sal hierdie volk My verag? En hoe lank sal hulle in My nie glo nie, ondanks al die tekens wat Ek onder hulle gedoen het?</span> <span class="verse"><a name="12">12</a>Ek sal hulle met die pes tref en hulle uitroei; en Ek sal jou 'n groter en sterker nasie maak as hulle.</span> <span class="verse"><a name="13">13</a>Toe het Moses aan die HERE gesê: Maar die Egiptenaars het gehoor dat U deur u krag hierdie volk onder hulle uit laat optrek het</span> <span class="verse"><a name="14">14</a>en dit aan die inwoners van hierdie land gesê. Hulle het gehoor dat U, HERE, in die midde van hierdie volk is; dat U, HERE, duidelik waarneembaar verskyn; dat u wolk oor hulle staan en U in 'n wolkkolom voor hulle uit trek bedags en in 'n vuurkolom by nag.</span> <span class="verse"><a name="15">15</a>As U nou hierdie volk soos een man ombring, dan sal die nasies wat die tyding aangaande U gehoor het, spreek en sê:</span> <span class="verse"><a name="16">16</a>Omdat die HERE hierdie volk nie kon inbring in die land wat Hy hulle met 'n eed beloof het nie, het Hy hulle in die woestyn omgebring.</span> <span class="verse"><a name="17">17</a>Laat dan nou tog die krag van die HERE groot word, soos U gespreek het deur te sê:</span> <span class="verse"><a name="18">18</a>Die HERE is lankmoedig en groot van goedertierenheid, wat die ongeregtigheid en oortreding vergewe, maar nooit ongestraf laat bly nie, wat die ongeregtigheid van die vaders besoek aan die kinders, aan die derde en aan die vierde geslag.</span> <span class="verse"><a name="19">19</a>Vergeef tog die ongeregtigheid van hierdie volk na die grootheid van u goedertierenheid, en soos U hierdie volk van Egipte af tot hiertoe vergewe het.</span> <span class="verse"><a name="20">20</a>Toe sê die HERE: Ek vergewe, volgens jou woord.</span> <span class="verse"><a name="21">21</a>Maar so waar as Ek leef en die hele aarde van die HERE se heerlikheid vol sal word,</span> <span class="verse"><a name="22">22</a>al die manne wat my heerlikheid en my tekens gesien het wat Ek in Egipte en in die woestyn gedoen het, en My nou al tien maal versoek het en na my stem nie geluister het nie,</span> <span class="verse"><a name="23">23</a>hulle sal die land nie sien wat Ek aan hulle vaders met 'n eed beloof het nie, ja, almal wat My verag het, sal dit nie sien nie.</span> <span class="verse"><a name="24">24</a>Maar my kneg Kaleb, omdat 'n ander gees in hom was en hy volhard het om My te volg -- hom sal Ek bring in die land waarin hy gekom het, en sy geslag sal dit in besit neem.</span> <span class="verse"><a name="25">25</a>Die Amalekiete en die Kana„niete woon in die laagte -- draai môre weg en trek tog die woestyn in, op pad na die Skelfsee.</span> <span class="verse"><a name="26">26</a>Daarna het die HERE met Moses en A„ron gespreek en gesê:</span> <span class="verse"><a name="27">27</a>Hoe lank sal hierdie bose vergadering aanhou dat hulle teen My murmureer? Ek het die murmureringe van die kinders van Israel gehoor waarmee hulle teen My bly murmureer.</span> <span class="verse"><a name="28">28</a>Sê vir hulle: So waar as Ek leef, spreek die HERE, waarlik, soos julle voor my ore gespreek het, so sal Ek aan julle doen.</span> <span class="verse"><a name="29">29</a>Julle lyke sal in hierdie woestyn lê, naamlik al julle geteldes, volgens julle volle getal, van twintig jaar oud en daarbo, julle wat teen My gemurmureer het.</span> <span class="verse"><a name="30">30</a>Waarlik, julle sal nie in die land kom waaroor Ek my hand opgehef het om julle daarin te laat woon nie, behalwe Kaleb, die seun van Jefunne, en Josua, die seun van Nun.</span> <span class="verse"><a name="31">31</a>En julle kinders waarvan julle gesê het: Hulle sal 'n buit word -- die sal Ek inbring en die sal die land leer ken wat julle verwerp het.</span> <span class="verse"><a name="32">32</a>Maar julle lyke sal in hierdie woestyn lê.</span> <span class="verse"><a name="33">33</a>En julle kinders sal soos herders rondtrek in die woestyn, veertig jaar lank, en sal so die gevolge van julle hoerery dra totdat julle lyke in die woestyn verteer is.</span> <span class="verse"><a name="34">34</a>Volgens die getal dae dat julle die land verken het, veertig dae, vir elke dag een jaar, moet julle jul ongeregtighede dra, veertig jaar lank, en my teëstand gewaar word.</span> <span class="verse"><a name="35">35</a>Ek, die HERE, het dit gespreek; waarlik, dit sal Ek aan hierdie hele bose vergadering doen wat teen My bymekaargekom het. Hulle sal in hierdie woestyn omkom en daar sterwe.</span> <span class="verse"><a name="36">36</a>En die manne wat Moses gestuur het om die land te verken en wat n  hulle terugkoms die hele vergadering teen hom laat murmureer het deur 'n slegte gerug aangaande die land te versprei,</span> <span class="verse"><a name="37">37</a>die manne wat 'n slegte gerug aangaande die land versprei het, het gesterwe deur 'n plaag voor die aangesig van die HERE.</span> <span class="verse"><a name="38">38</a>Maar van die manne wat die land gaan verken het, het Josua, die seun van Nun, en Kaleb, die seun van Jefunne, in die lewe gebly.</span> <span class="verse"><a name="39">39</a>En toe Moses hierdie woorde aan al die kinders van Israel gesê het, het die volk baie getreur</span> <span class="verse"><a name="40">40</a>en die môre vroeg klaargemaak en op die top van die berg geklim en gesê: Hier is ons, en ons wil optrek na die plek wat die HERE gesê het, want ons het gesondig.</span> <span class="verse"><a name="41">41</a>Maar Moses het gesê: Waarom oortree julle tog die bevel van die HERE, aangesien dit tog nie sal geluk nie?</span> <span class="verse"><a name="42">42</a>Moenie optrek nie, want die HERE is nie in julle midde nie -- anders word julle verslaan voor julle vyande.</span> <span class="verse"><a name="43">43</a>Want die Amalekiete en die Kanaäniete is daar voor julle, en julle sal deur die swaard val; omdat julle van die HERE afvallig geword het, daarom sal die HERE nie met julle wees nie.</span> <span class="verse"><a name="44">44</a>Nogtans het hulle vermetel gehandel om op die top van die berg te klim; maar die verbondsark van die HERE en Moses het nie uit die laer gewyk nie.</span> <span class="verse"><a name="45">45</a>Toe het die Amalekiete en die Kanaäniete wat in die gebergte woonagtig was, afgekom en hulle verslaan en hulle verstrooi tot by Horma.</span> </p></div</div></div></body></html>