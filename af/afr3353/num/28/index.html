<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/num/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/num">Numbers</a> &gt <strong>Chapter 28</strong></div><p><span class="verse"><a name="1">1</a>Verder het die HERE met Moses gespreek en gesê:</span> <span class="verse"><a name="2">2</a>Gee bevel aan die kinders van Israel en sê vir hulle: Julle moet daarvoor sorg om my offer, my spys vir my vuuroffers as lieflike geur vir My, op die bepaalde tyd aan My te bring.</span> <span class="verse"><a name="3">3</a>En jy moet vir hulle sê: Dit is die vuuroffer wat julle aan die HERE moet bring: twee jaaroud lammers sonder gebrek elke dag as 'n voortdurende brandoffer.</span> <span class="verse"><a name="4">4</a>Die een lam moet jy in die môre berei, en die ander lam moet jy teen die aand berei;</span> <span class="verse"><a name="5">5</a>met 'n tiende van 'n efa fynmeel as spysoffer, gemeng met 'n kwart-hin uitgestampte olie.</span> <span class="verse"><a name="6">6</a>Dit is die voortdurende brandoffer wat by die berg Sinai ingestel is as lieflike geur, 'n vuuroffer aan die HERE.</span> <span class="verse"><a name="7">7</a>En die drankoffer wat daarby behoort, moet wees 'n kwart-hin vir elke lam. In die heiligdom moet jy die drankoffer van sterk drank aan die HERE uitgiet.</span> <span class="verse"><a name="8">8</a>En die ander lam moet jy teen die aand berei; met dieselfde spysoffer as in die môre en met die drankoffer wat daarby behoort, moet jy dit berei -- 'n vuuroffer van lieflike geur aan die HERE.</span> <span class="verse"><a name="9">9</a>Maar op die sabbatdag twee jaaroud lammers sonder gebrek en twee-tiendes van 'n efa fynmeel as spysoffer, met olie gemeng, en die drankoffer wat daarby behoort.</span> <span class="verse"><a name="10">10</a>Dit is die brandoffer van die sabbat op elke sabbat, behalwe die voortdurende brandoffer en die drankoffer wat daarby behoort.</span> <span class="verse"><a name="11">11</a>En by die begin van julle maande moet julle 'n brandoffer aan die HERE bring: twee jong bulle en een ram, sewe jaaroud lammers sonder gebrek;</span> <span class="verse"><a name="12">12</a>en drie-tiendes van 'n efa fynmeel as spysoffer, met olie gemeng, vir elke bul, en twee tiendes fynmeel as spysoffer, met olie gemeng, vir die een ram;</span> <span class="verse"><a name="13">13</a>en een-tiende fynmeel as spysoffer, met olie gemeng, vir elke lam. Dit is 'n brandoffer, 'n lieflike geur, 'n vuuroffer aan die HERE.</span> <span class="verse"><a name="14">14</a>En hulle drankoffers moet wees 'n half-hin wyn vir 'n bul en 'n derde van 'n hin vir 'n ram en 'n kwart-hin vir 'n lam. Dit is die brandoffer by elke nuwemaan, vir die maande van die jaar.</span> <span class="verse"><a name="15">15</a>Ook moet een bokram as sondoffer aan die HERE berei word, behalwe die voortdurende brandoffer en die drankoffer wat daarby behoort.</span> <span class="verse"><a name="16">16</a>En in die eerste maand, op die veertiende dag van die maand, is die pasga van die HERE.</span> <span class="verse"><a name="17">17</a>En op die vyftiende dag van hierdie maand is dit fees; sewe dae lank moet ongesuurde brode geëet word.</span> <span class="verse"><a name="18">18</a>Op die eerste dag moet daar 'n heilige samekoms wees; g,,n beroepswerk mag julle doen nie.</span> <span class="verse"><a name="19">19</a>Maar julle moet as vuuroffer, as brandoffer aan die HERE bring: twee jong bulle en een ram en sewe jaaroud lammers; sonder gebrek moet hulle vir julle wees.</span> <span class="verse"><a name="20">20</a>En hulle spysoffer fynmeel met olie gemeng: drie-tiendes van 'n efa vir 'n bul en twee-tiendes vir 'n ram moet julle berei.</span> <span class="verse"><a name="21">21</a>Een-tiende moet jy vir elke lam van die sewe lammers berei.</span> <span class="verse"><a name="22">22</a>Daarby een bokram as sondoffer om vir julle versoening te doen.</span> <span class="verse"><a name="23">23</a>Behalwe die môre brandoffer, wat as voortdurende brandoffer dien, moet julle dit berei.</span> <span class="verse"><a name="24">24</a>Op die manier moet julle elke dag, sewe dae lank, die vuurofferspys van lieflike geur vir die HERE berei; by die voortdurende brandoffer moet dit berei word -- en die drankoffer wat daarby behoort.</span> <span class="verse"><a name="25">25</a>En op die sewende dag moet daar vir julle 'n heilige samekoms wees; g,,n beroepswerk mag julle doen nie.</span> <span class="verse"><a name="26">26</a>En op die dag van die eerstelinge, as julle 'n nuwe spysoffer by julle fees van die weke aan die HERE bring, moet daar vir julle 'n heilige samekoms wees; g,,n beroepswerk mag julle doen nie.</span> <span class="verse"><a name="27">27</a>Dan moet julle 'n brandoffer as lieflike geur aan die HERE bring: twee jong bulle, een ram, sewe jaaroud lammers;</span> <span class="verse"><a name="28">28</a>en hulle spysoffer: fynmeel met olie gemeng, drie-tiendes vir elke bul, twee-tiendes vir die een ram,</span> <span class="verse"><a name="29">29</a>een-tiende vir elke lam van die sewe lammers;</span> <span class="verse"><a name="30">30</a>een bokram om vir julle versoening te doen.</span> <span class="verse"><a name="31">31</a>Behalwe die voortdurende brandoffer en die spysoffer wat daarby behoort, moet julle dit berei -- hulle moet vir julle sonder gebrek wees -- en hulle drankoffers.</span> </p></div</div></div></body></html>