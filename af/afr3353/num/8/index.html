<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/num/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/num">Numbers</a> &gt <strong>Chapter 8</strong></div><p><span class="verse"><a name="1">1</a>En die HERE het met Moses gespreek en gesê:</span> <span class="verse"><a name="2">2</a>Spreek met A„ron en sê vir hom: As jy die lampe opsteek, moet die sewe lampe aan die voorkant van die kandelaar lig gee.</span> <span class="verse"><a name="3">3</a>En A„ron het so gedoen: aan die voorkant van die kandelaar het hy die lampe opgesteek soos die HERE Moses beveel het.</span> <span class="verse"><a name="4">4</a>En dit was die maaksel van die kandelaar: dryfwerk uit goud; selfs sy voetstuk en sy blomme was dryfwerk; volgens die beeltenis wat die HERE aan Moses getoon het, so het hy die kandelaar gemaak.</span> <span class="verse"><a name="5">5</a>En die HERE het met Moses gespreek en gesê:</span> <span class="verse"><a name="6">6</a>Neem die Leviete onder die kinders van Israel uit en reinig hulle.</span> <span class="verse"><a name="7">7</a>En so moet jy met hulle doen om hulle te reinig: Sprinkel op hulle water van ontsondiging; en hulle moet 'n skeermes oor hulle hele liggaam laat gaan en hulle klere was en hulleself reinig.</span> <span class="verse"><a name="8">8</a>Daarna moet hulle 'n jong bul neem en die spysoffer wat daarby behoort: fynmeel met olie gemeng; en 'n ander jong bul moet jy as sondoffer neem.</span> <span class="verse"><a name="9">9</a>En jy moet die Leviete voor die tent van samekoms laat nader kom en die hele vergadering van die kinders van Israel versamel.</span> <span class="verse"><a name="10">10</a>Dan moet jy die Leviete voor die aangesig van die HERE laat nader kom, en die kinders van Israel moet hulle hande op die Leviete lê.</span> <span class="verse"><a name="11">11</a>En A„ron moet die Leviete as beweegoffer beweeg voor die aangesig van die HERE namens die kinders van Israel, sodat hulle daar kan wees om die dienswerk van die HERE te verrig.</span> <span class="verse"><a name="12">12</a>En die Leviete moet hulle hande op die kop van die bulle lê; en berei jy een as sondoffer en een as brandoffer vir die HERE, om vir die Leviete versoening te doen.</span> <span class="verse"><a name="13">13</a>Dan moet jy die Leviete stel voor A„ron en sy seuns en hulle as beweegoffer aan die HERE beweeg.</span> <span class="verse"><a name="14">14</a>En jy moet die Leviete onder die kinders van Israel uit afsonder, dat die Leviete myne kan wees.</span> <span class="verse"><a name="15">15</a>En daarna moet die Leviete inkom om die tent van samekoms te bedien. So moet jy hulle dan reinig en hulle as beweegoffer beweeg.</span> <span class="verse"><a name="16">16</a>Want hulle is heeltemal aan My gegee onder die kinders van Israel uit, in die plek van alles wat die moederskoot open -- al die eersgeborenes uit die kinders van Israel -- het Ek hulle vir My geneem.</span> <span class="verse"><a name="17">17</a>Want al die eersgeborenes onder die kinders van Israel is myne, van mense en van diere; op die dag toe Ek al die eersgeborenes in Egipteland getref het, het Ek hulle vir My geheilig.</span> <span class="verse"><a name="18">18</a>En Ek het die Leviete in die plek van al die eersgeborenes onder die kinders van Israel geneem</span> <span class="verse"><a name="19">19</a>en die Leviete gegee -- hulle is gegee aan A„ron en sy seuns onder die kinders van Israel uit om die dienswerk van die kinders van Israel in die tent van samekoms te verrig en om vir die kinders van Israel versoening te doen, sodat daar geen plaag mag wees onder die kinders van Israel as die kinders van Israel na die heiligdom aankom nie.</span> <span class="verse"><a name="20">20</a>En Moses en A„ron en die hele vergadering van die kinders van Israel het met die Leviete gedoen net soos die HERE Moses aangaande die Leviete beveel het; so het die kinders van Israel met hulle gedoen.</span> <span class="verse"><a name="21">21</a>En die Leviete het hulleself ontsondig en hulle klere gewas, en A„ron het hulle beweeg as beweegoffer voor die aangesig van die HERE; en A„ron het versoening vir hulle gedoen om hulle te reinig.</span> <span class="verse"><a name="22">22</a>En daarna het die Leviete gekom om hulle dienswerk in die tent van samekoms voor A„ron en sy seuns te verrig; soos die HERE Moses aangaande die Leviete beveel het, so het hulle met hulle gedoen.</span> <span class="verse"><a name="23">23</a>En die HERE het met Moses gespreek en gesê:</span> <span class="verse"><a name="24">24</a>Dit is die saak wat die Leviete betref: Van vyf en twintig jaar oud en daarbo moet hy kom om sy plig te vervul by die dienswerk van die tent van samekoms.</span> <span class="verse"><a name="25">25</a>Maar van vyftig jaar oud moet hy vry wees van diensplig en nie meer dien nie --</span> <span class="verse"><a name="26">26</a>hy kan sy broers in die tent van samekoms behulpsaam wees om die diens waar te neem, maar dienswerk moet hy nie verrig nie. So moet jy met die Leviete doen insake hulle ampspligte.</span> </p></div</div></div></body></html>