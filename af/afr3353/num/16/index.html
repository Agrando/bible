<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/num/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/num">Numbers</a> &gt <strong>Chapter 16</strong></div><p><span class="verse"><a name="1">1</a>En Korag, die seun van Jishar, die seun van Kehat, die seun van Levi, saam met Datan en Ab¡ram, seuns van El¡ab, en On, die seun van Pelet, seuns van Ruben, het manne geneem,</span> <span class="verse"><a name="2">2</a>en hulle het opgestaan voor die oë van Moses saam met twee honderd en vyftig man uit die kinders van Israel, owerstes van die vergadering, manne wat opgeroep was vir die volksvergadering, manne van naam.</span> <span class="verse"><a name="3">3</a>En hulle het bymekaargekom teen Moses en A„ron en aan hulle gesê: Dit is nou genoeg; want die hele vergadering, hulle almal, is heilig; en die HERE is in hulle midde! Waarom verhef julle jul dan oor die vergadering van die HERE?</span> <span class="verse"><a name="4">4</a>Toe Moses dit hoor, het hy op sy aangesig geval;</span> <span class="verse"><a name="5">5</a>en hy het met Korag en sy hele bende gespreek en gesê: M“re vroeg, dan sal die HERE bekend maak wie Hom toebehoort en wie die heilige is, en wie Hy na Hom laat nader kom: wie Hy uitkies, sal Hy na Hom laat nader kom.</span> <span class="verse"><a name="6">6</a>Doen dit: Neem vir julle vuurpanne, Korag en sy hele bende,</span> <span class="verse"><a name="7">7</a>en gooi daar môre vuur in en lê daar reukwerk op voor die aangesig van die HERE; dan sal die man wat die HERE uitkies, die heilige wees. Dit is nou genoeg, kinders van Levi!</span> <span class="verse"><a name="8">8</a>Verder het Moses vir Korag gesê: Luister tog, kinders van Levi!</span> <span class="verse"><a name="9">9</a>Is dit julle nie genoeg dat die God van Israel julle uit die vergadering van Israel afgeskei het om julle na Hom te laat nader kom, om die dienswerk van die HERE se tabernakel te verrig en te staan voor die vergadering om hulle te dien nie,</span> <span class="verse"><a name="10">10</a>en Hy jou laat nader kom het en al jou broers, die kinders van Levi, saam met jou -- dat julle nou ook die priesteramp begeer?</span> <span class="verse"><a name="11">11</a>Daarom, jy en jou hele bende is mense wat teen die HERE vergader; want A„ron, wat is hy, dat julle teen hom murmureer?</span> <span class="verse"><a name="12">12</a>En Moses het gestuur om Datan en Ab¡ram, die seuns van El¡ab, te laat roep; maar hulle het gesê: Ons sal nie opkom nie.</span> <span class="verse"><a name="13">13</a>Is dit nie genoeg dat jy ons uit 'n land wat oorloop van melk en heuning laat optrek het om ons in die woestyn om te bring, dat jy ook gedurig oor ons die baas wil speel nie?</span> <span class="verse"><a name="14">14</a>Ook het jy ons nie gebring in 'n land wat oorloop van melk en heuning en aan ons geen lande en wingerde as erfdeel gegee nie. Wil jy die oë van hierdie manne uitgrawe? Ons sal nie opkom nie.</span> <span class="verse"><a name="15">15</a>Toe het Moses baie kwaad geword, en hy het aan die HERE gesê: Sien hulle offer nie aan nie. Ek het nie een esel van hulle geneem en nie een van hulle kwaad aangedoen nie.</span> <span class="verse"><a name="16">16</a>Verder het Moses vir Korag gesê: Jy en jou hele bende, sorg dat julle môre voor die aangesig van die HERE is, jy en hulle en A„ron.</span> <span class="verse"><a name="17">17</a>En neem julle elkeen sy vuurpan en gooi daar reukwerk op, en bring voor die aangesig van die HERE elkeen sy vuurpan, twee honderd en vyftig vuurpanne, ook jy en A„ron elkeen sy vuurpan.</span> <span class="verse"><a name="18">18</a>Toe het hulle elkeen sy vuurpan geneem en daar vuur op gegooi en reukwerk op gelê; en hulle het gaan staan by die ingang van die tent van samekoms, ook Moses en A„ron.</span> <span class="verse"><a name="19">19</a>En Korag het die hele vergadering teen hulle bymekaar laat kom by die ingang van die tent van samekoms. Toe verskyn die heerlikheid van die HERE aan die hele vergadering.</span> <span class="verse"><a name="20">20</a>En die HERE het met Moses en A„ron gespreek en gesê:</span> <span class="verse"><a name="21">21</a>Skei julle af van hierdie vergadering, en Ek sal hulle in 'n oomblik verteer.</span> <span class="verse"><a name="22">22</a>Maar hulle het op hul aangesig geval en gesê: o God, God van die geeste van alle vlees! Sal een man sondig en U op die hele vergadering toornig word?</span> <span class="verse"><a name="23">23</a>En die Here het met Moses gespreek en gesê:</span> <span class="verse"><a name="24">24</a>Spreek met die vergadering en sê: Maak dat julle wegkom rondom die woning van Korag, Datan en Ab¡ram!</span> <span class="verse"><a name="25">25</a>Toe het Moses opgestaan en na Datan en Ab¡ram gegaan, en die oudstes van Israel het agter hom aan gegaan.</span> <span class="verse"><a name="26">26</a>Daarop het hy die vergadering toegespreek en gesê: Verwyder julle tog van die tente van hierdie goddelose manne en raak nie aan iets wat aan hulle behoort nie, dat julle nie weens al hulle sondes omkom nie.</span> <span class="verse"><a name="27">27</a>En hulle het gemaak dat hulle wegkom rondom die woning van Korag, Datan en Ab¡ram; maar Datan en Ab¡ram het uitgekom en gaan staan by die deur van hulle tente saam met hulle vroue en seuns en kindertjies.</span> <span class="verse"><a name="28">28</a>Toe sê Moses: Hieraan sal julle weet dat die HERE my gestuur het om al hierdie werke te doen, dat hulle nie uit my eie hart is nie:</span> <span class="verse"><a name="29">29</a>as hierdie mense sterwe soos alle mense sterwe en met die besoeking van alle mense besoek word, dan het die HERE my nie gestuur nie.</span> <span class="verse"><a name="30">30</a>Maar as die HERE iets nuuts skep en die grond sy mond oopmaak en hulle verslind met alles wat aan hulle behoort, en hulle lewendig na die doderyk afdaal, dan sal julle weet dat hierdie manne die HERE verag het.</span> <span class="verse"><a name="31">31</a>En toe hy al hierdie woorde klaar gespreek het, skeur die grond wat onder hulle was,</span> <span class="verse"><a name="32">32</a>en die aarde het sy mond oopgemaak en hulle verslind saam met hul huisgesinne en al die mense wat aan Korag behoort het en al die goed.</span> <span class="verse"><a name="33">33</a>So het hulle dan met alles wat hulle s'n was, lewendig na die doderyk afgedaal; en die aarde het hulle oordek, en hulle het omgekom uit die vergadering.</span> <span class="verse"><a name="34">34</a>En die hele Israel wat rondom hulle was, het gevlug vir hulle geroep; want hulle het gesê: Dalk verslind die aarde ons!</span> <span class="verse"><a name="35">35</a>Toe het 'n vuur van die HERE uitgegaan en die twee honderd en vyftig man verteer wat die reukwerk gebring het.</span> <span class="verse"><a name="36">36</a>En die HERE het met Moses gespreek en gesê:</span> <span class="verse"><a name="37">37</a>Sê aan Ele sar, die seun van die priester A„ron, dat hy die vuurpanne uit die brand moet wegneem en die vuur ver weg moet strooi; want hulle is heilig --</span> <span class="verse"><a name="38">38</a>naamlik die vuurpanne van die wat gesondig het ten koste van hulle lewe; en daarvan moet dun plate geslaan word as 'n oortreksel vir die altaar. Want hulle het die voor die aangesig van die HERE gebring -- daarom is hulle heilig; en hulle sal vir die kinders van Israel 'n teken wees.</span> <span class="verse"><a name="39">39</a>Toe het die priester Ele sar die kopervuurpanne geneem wat die mense wat verbrand is, gebring het, en hulle het dit plat geslaan as 'n oortreksel vir die altaar --</span> <span class="verse"><a name="40">40</a>'n aandenking vir die kinders van Israel, sodat 'n onbevoegde wat nie uit die nageslag van A„ron is nie, nie sal nader kom om reukwerk voor die aangesig van die HERE aan die brand te steek nie; sodat hy nie word soos Korag en sy bende nie, soos die HERE aan hom deur die diens van Moses gesê het.</span> <span class="verse"><a name="41">41</a>Maar die volgende dag het die hele vergadering van die kinders van Israel teen Moses en A„ron gemurmureer en gesê: Julle het die volk van die HERE gedood.</span> <span class="verse"><a name="42">42</a>En terwyl die vergadering teen Moses en A„ron bymekaarkom, het hulle hul na die tent van samekoms gedraai, en meteens het die wolk dit oordek en die heerlikheid van die HERE het verskyn.</span> <span class="verse"><a name="43">43</a>En toe Moses en A„ron tot voor die tent van samekoms kom,</span> <span class="verse"><a name="44">44</a>het die HERE met Moses gespreek en gesê:</span> <span class="verse"><a name="45">45</a>Trek julle terug uit hierdie vergadering, dat Ek hulle in 'n oomblik kan verteer. Toe val hulle op hul aangesig,</span> <span class="verse"><a name="46">46</a>en Moses sê vir A„ron: Neem die vuurpan en gooi vuur van die altaar daarin en lê reukwerk daarop, en bring dit gou na die vergadering en doen versoening vir hulle; want die toorn het van die HERE se aangesig uitgegaan, die plaag het begin!</span> <span class="verse"><a name="47">47</a>Toe neem A„ron dit soos Moses gespreek het en hardloop onder die vergadering in, en kyk, die plaag het al onder die volk begin! En hy het die reukwerk daarop gelê en versoening gedoen vir die volk.</span> <span class="verse"><a name="48">48</a>En terwyl hy tussen die dooies en die lewendes staan, het die plaag opgehou.</span> <span class="verse"><a name="49">49</a>En die wat deur die plaag gesterf het, was veertien duisend sewe honderd, buiten die wat gesterf het om Korag se ontwil.</span> <span class="verse"><a name="50">50</a>Daarop gaan A„ron na Moses terug by die ingang van die tent van samekoms; en die plaag is gestuit.</span> </p></div</div></div></body></html>