<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/num/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/num">Numbers</a> &gt <strong>Chapter 32</strong></div><p><span class="verse"><a name="1">1</a>En die kinders van Ruben en die kinders van Gad het baie vee gehad, 'n groot menigte. En toe hulle die land van Ja,ser en die land G¡lead bekyk het, vind hulle uit dat die plek 'n plek vir vee was.</span> <span class="verse"><a name="2">2</a>Daarop het die kinders van Gad en die kinders van Ruben gekom en met Moses en die priester Ele sar en met die owerstes van die vergadering gespreek en gesê:</span> <span class="verse"><a name="3">3</a>Atarot en Dibon en Ja,ser en Nimra en Hesbon en Ele le en Sebam en Nebo en Behon --</span> <span class="verse"><a name="4">4</a>die land wat die HERE voor die vergadering van Israel uit verower het -- is 'n land vir vee, en u dienaars het vee.</span> <span class="verse"><a name="5">5</a>Verder het hulle gesê: As ons genade in u oë gevind het, laat hierdie land aan u dienaars as 'n besitting gegee word; bring ons nie oor die Jordaan nie.</span> <span class="verse"><a name="6">6</a>Maar Moses het die kinders van Gad en die kinders van Ruben geantwoord: Sal julle broers oorlog toe trek, en wil julle hier bly?</span> <span class="verse"><a name="7">7</a>Waarom tog wil julle die hart van die kinders van Israel daarvan afkerig maak om deur te trek in die land wat die HERE aan hulle gegee het?</span> <span class="verse"><a name="8">8</a>So het julle vaders gedoen toe ek hulle van Kades-Barn,a af gestuur het om die land te bekyk.</span> <span class="verse"><a name="9">9</a>Toe hulle tot by die dal Eskol opgetrek en die land bekyk het, het hulle die hart van die kinders van Israel afkerig gemaak om in die land in te trek wat die HERE aan hulle gegee het.</span> <span class="verse"><a name="10">10</a>Daarom het die toorn van die HERE dieselfde dag ontvlam, en Hy het gesweer en gesê:</span> <span class="verse"><a name="11">11</a>Waarlik, geeneen van die manne wat uit Egipte opgetrek het, van twintig jaar oud en daarbo, sal die land sien wat Ek aan Abraham, Isak en Jakob met 'n eed beloof het nie; want hulle het nie volhard om My te volg nie --</span> <span class="verse"><a name="12">12</a>behalwe Kaleb, die seun van Jefunne, die Kenissiet, en Josua, die seun van Nun; want hulle het volhard om die HERE te volg.</span> <span class="verse"><a name="13">13</a>En die toorn van die HERE het teen Israel ontvlam, en Hy het hulle veertig jaar lank in die woestyn laat rondswerwe, totdat die hele geslag verteer was wat kwaad gedoen het in die oë van die HERE.</span> <span class="verse"><a name="14">14</a>En kyk, julle het opgestaan in die plek van julle vaders, 'n egte kroos van sondige mense, om die toorngloed van die HERE teen Israel nog te vermeerder.</span> <span class="verse"><a name="15">15</a>As julle van Hom afvallig word, sal Hy hulle nog langer in die woestyn laat bly, en julle sal hierdie hele volk te gronde laat gaan.</span> <span class="verse"><a name="16">16</a>Toe kom hulle na hom toe aan en sê: Ons sal hier skaapkrale bou vir ons vee en stede vir ons kinders.</span> <span class="verse"><a name="17">17</a>Maar ons self sal ons haastig wapen voor die oë van die kinders van Israel, totdat ons hulle op hul woonplek bring; en ons kinders sal in die versterkte stede bly vanweë die bewoners van die land.</span> <span class="verse"><a name="18">18</a>Ons sal nie na ons huise teruggaan voordat die kinders van Israel elkeen in besit van sy erfdeel gekom het nie.</span> <span class="verse"><a name="19">19</a>Want ons sal nie saam met hulle wes van die Jordaan en verder weg erwe nie, omdat ons erfdeel duskant die Jordaan, teen sonop, ons s'n geword het.</span> <span class="verse"><a name="20">20</a>Toe sê Moses vir hulle: As julle dit doen, as julle jul voor die aangesig van die HERE vir die oorlog wapen</span> <span class="verse"><a name="21">21</a>en elke gewapende man van julle voor die aangesig van die HERE deur die Jordaan trek, totdat Hy sy vyande voor sy aangesig uit verdrywe het</span> <span class="verse"><a name="22">22</a>en die land voor die aangesig van die HERE onderwerp is, en julle daarna teruggaan, dan sal julle vrygestel wees voor die HERE en voor Israel, en hierdie land sal vir julle 'n besitting word voor die aangesig van die HERE.</span> <span class="verse"><a name="23">23</a>Maar as julle nie so doen nie, kyk, dan sondig julle teen die HERE, en weet dan dat julle sonde julle sal uitvind.</span> <span class="verse"><a name="24">24</a>Bou vir julle stede vir jul kinders en krale vir jul kleinvee, en doen wat uit julle mond uitgegaan het.</span> <span class="verse"><a name="25">25</a>Toe het die kinders van Gad en die kinders van Ruben met Moses gespreek en gesê: U dienaars sal doen soos my heer beveel het.</span> <span class="verse"><a name="26">26</a>Ons kinders, ons vroue, ons vee en al ons lasdiere sal daar in die stede van G¡lead bly;</span> <span class="verse"><a name="27">27</a>maar u dienaars, almal wat vir die oorlog gewapen is, sal voor die aangesig van die HERE na die oorlog oortrek soos my heer gespreek het.</span> <span class="verse"><a name="28">28</a>Toe het Moses aangaande hulle aan die priester Ele sar en aan Josua, die seun van Nun, en aan die familiehoofde uit die stamme van die kinders van Israel bevel gegee,</span> <span class="verse"><a name="29">29</a>en Moses het aan hulle gesê: As die kinders van Gad en die kinders van Ruben saam met julle deur die Jordaan trek, almal wat vir die oorlog gewapen is, voor die aangesig van die HERE, en die land voor julle uit onderwerp is, gee dan aan hulle die land G¡lead as 'n besitting.</span> <span class="verse"><a name="30">30</a>Maar as hulle nie gewapend saam met julle oortrek nie, moet hulle onder julle in die land Kana„n besittings verkry.</span> <span class="verse"><a name="31">31</a>En die kinders van Gad en die kinders van Ruben het geantwoord en gesê: Wat die HERE aan u dienaars gesê het, so sal ons doen.</span> <span class="verse"><a name="32">32</a>Ons sal gewapend oortrek voor die aangesig van die HERE na die land Kana„n, en ons erflike besitting oos van die Jordaan sal ons s'n wees.</span> <span class="verse"><a name="33">33</a>So het Moses dan aan hulle gegee, aan die kinders van Gad en die kinders van Ruben en die halwe stam van Manasse, die seun van Josef, die koninkryk van Sihon, koning van die Amoriete, en die koninkryk van Og, koning van Basan, die land volgens sy stede met die grondgebied wat daarby behoort, die stede van die land rondom.</span> <span class="verse"><a name="34">34</a>En die kinders van Gad het Dibon gebou en Atarot en Aroër</span> <span class="verse"><a name="35">35</a>en Aterot-Sofan en Ja,ser en Jogbeha</span> <span class="verse"><a name="36">36</a>en Bet-Nimra en Bet-Haran, versterkte stede en skaapkrale.</span> <span class="verse"><a name="37">37</a>En die kinders van Ruben het Hesbon gebou en Ele le en Kirjataim</span> <span class="verse"><a name="38">38</a>en Nebo en Ba„l-Meon -- met verandering van die name -- en Sibma; en hulle het die stede wat hulle gebou het, name gegee.</span> <span class="verse"><a name="39">39</a>En die seuns van Magir, die seun van Manasse, het na G¡lead gegaan en dit verower en die Amoriete verdrywe wat daarin was.</span> <span class="verse"><a name="40">40</a>En Moses het G¡lead aan Magir, die seun van Manasse, gegee; en hy het daarin gewoon.</span> <span class="verse"><a name="41">41</a>En Ja‹r, die seun van Manasse, het gegaan en hulle tentdorpe ingeneem en dit tentdorpe van Ja‹r genoem.</span> <span class="verse"><a name="42">42</a>En Nobag het gegaan en Kenat en die onderhorige plekke ingeneem en dit sy naam Nobag gegee.</span> </p></div</div></div></body></html>