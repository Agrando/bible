<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/num/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/num">Numbers</a> &gt <strong>Chapter 4</strong></div><p><span class="verse"><a name="1">1</a>En die HERE het met Moses en A„ron gespreek en gesê:</span> <span class="verse"><a name="2">2</a>Neem die volle getal van die seuns van Kehat op, onder die seuns van Levi uit, volgens hulle geslagte, volgens hulle families,</span> <span class="verse"><a name="3">3</a>van dertig jaar oud en daarbo, tot vyftig jaar, almal wat dienspligtig is, om werk by die tent van samekoms te verrig.</span> <span class="verse"><a name="4">4</a>Dit sal die dienswerk van die seuns van Kehat by die tent van samekoms wees, naamlik die hoogheilige dinge.</span> <span class="verse"><a name="5">5</a>By die opbreek van die laer moet A„ron en sy seuns kom en die voorhangsel tot bedekking afneem en daarmee die ark van die Getuienis bedek.</span> <span class="verse"><a name="6">6</a>En hulle moet 'n dekkleed van robbevelle daarop sit en 'n doek, heeltemal van pers stof, daar bo-oor uitsprei en sy draaghoute insteek.</span> <span class="verse"><a name="7">7</a>Hulle moet ook oor die toonbroodtafel 'n pers doek uitsprei en daarop neersit die skottels en die rookpanne en die bekers en die drankofferkanne; ook moet die altyd-blywende brood daarop wees.</span> <span class="verse"><a name="8">8</a>Daarna moet hulle 'n skarlaken doek daaroor uitsprei en dit met 'n dekkleed van robbevelle toemaak en sy draaghoute insteek.</span> <span class="verse"><a name="9">9</a>Dan moet hulle 'n pers doek neem en die kandelaar tot verligting bedek, met sy lampe en sy snuiters en sy bakkies en al sy oliekanne waarmee hulle daarby diens doen.</span> <span class="verse"><a name="10">10</a>En hulle moet dit met al sy gereedskap op 'n dekkleed van robbevelle neerlê en dit op die draagbaar sit.</span> <span class="verse"><a name="11">11</a>En oor die goue altaar moet hulle 'n pers doek uitsprei en dit met 'n dekkleed van robbevelle toemaak en sy draaghoute insteek.</span> <span class="verse"><a name="12">12</a>Hulle moet ook al die gereedskap neem waarmee hulle diens in die heiligdom doen, en dit op 'n pers doek neerlê en met 'n dekkleed van robbevelle toemaak en dit op die draagbaar sit.</span> <span class="verse"><a name="13">13</a>En hulle moet die as van die altaar verwyder en daar 'n purper doek oor uitsprei.</span> <span class="verse"><a name="14">14</a>En hulle moet al sy gereedskap daarop neersit waarmee hulle daarby diens doen: die vuurpanne, die vurke en die skoppe en die komme, al die gereedskap van die altaar; en hulle moet daar 'n dekkleed van robbevelle oor uitsprei en sy draaghoute insteek.</span> <span class="verse"><a name="15">15</a>En eers nadat A„ron en sy seuns, by die opbreek van die laer, klaar is met die toemaak van die heiligdom en van al die gereedskap van die heiligdom, moet die seuns van Kehat kom om te dra; maar hulle mag nie aan die heilige dinge raak nie, sodat hulle nie sterwe nie. Hierdie dinge is dit wat die seuns van Kehat moet dra van die tent van samekoms.</span> <span class="verse"><a name="16">16</a>En die toesig van Ele sar, die seun van die priester A„ron, gaan oor die olie vir die kandelaar en die reukwerk van speserye en die voortdurende spysoffer en die salfolie; die toesig oor die hele tabernakel en oor alles wat daarin is: die heiligdom en bybehorende gereedskap.</span> <span class="verse"><a name="17">17</a>En die HERE het met Moses en A„ron gespreek en gesê:</span> <span class="verse"><a name="18">18</a>Sorg dat die stam van die geslagte van die Kehatiete nie onder die Leviete uitgeroei word nie.</span> <span class="verse"><a name="19">19</a>Maar doen vir hulle dit, sodat hulle lewe en nie sterwe nie as hulle na die hoogheilige dinge aankom: A„ron en sy seuns moet ingaan en hulle aanstel elkeen oor sy dienswerk en oor wat hy moet dra.</span> <span class="verse"><a name="20">20</a>Maar hulle moet nie inkom om vir 'n oomblik die heiligdom te sien nie, sodat hulle nie sterwe nie.</span> <span class="verse"><a name="21">21</a>En die HERE het met Moses gespreek en gesê:</span> <span class="verse"><a name="22">22</a>Neem die volle getal op ook van die seuns van Gerson volgens hulle families, volgens hulle geslagte.</span> <span class="verse"><a name="23">23</a>Jy moet hulle tel van dertig jaar oud en daarbo, tot vyftig jaar, almal wat verplig is om diens te doen, om dienswerk te verrig by die tent van samekoms.</span> <span class="verse"><a name="24">24</a>Dit sal die dienswerk van die geslagte van die Gersoniete wees by die diens en by die vervoer:</span> <span class="verse"><a name="25">25</a>hulle moet die tentdoeke van die tabernakel dra, ook die tent van samekoms, sy dekkleed en die dekkleed van robbevelle wat daar bo-oor is, en die bedekking vir die ingang van die tent van samekoms</span> <span class="verse"><a name="26">26</a>en die behangsels van die voorhof en die bedekking vir die ingang van die poort van die voorhof wat rondom die tabernakel en die altaar is, en hulle lyne sowel as al die gereedskap wat by die bediening daarvan behoort; en alles wat daarvoor gedoen moet word, moet hulle verrig.</span> <span class="verse"><a name="27">27</a>Die hele dienswerk van die seuns van die Gersoniete -- alles wat hulle moet dra en hulle hele diens -- moet wees volgens die bevel van A„ron en sy seuns; en julle moet hulle al hulle drawerk aanwys om dit waar te neem.</span> <span class="verse"><a name="28">28</a>Dit is die dienswerk vir die geslagte van die seuns van die Gersoniete by die tent van samekoms; en wat hulle te besorg het, moet plaasvind onder leiding van Itamar, die seun van die priester A„ron.</span> <span class="verse"><a name="29">29</a>Wat aangaan die seuns van Mer ri -- die moet jy tel volgens hulle geslagte, volgens hulle families.</span> <span class="verse"><a name="30">30</a>Jy moet hulle tel van dertig jaar oud en daarbo, tot vyftig jaar, almal wat dienspligtig is, om die dienswerk van die tent van samekoms te verrig.</span> <span class="verse"><a name="31">31</a>En dit is wat by hulle drawerk besorg moet word, hulle hele dienswerk by die tent van samekoms: die style van die tabernakel met sy dwarshoute en sy pilare en sy voetstukke</span> <span class="verse"><a name="32">32</a>en die pilare van die voorhof rondom met hulle voetstukke en hulle penne en hulle lyne -- al die gereedskap sowel as alles wat by die bediening daarvan behoort. En die gereedskap wat by hulle drawerk besorg moet word, moet julle met die naam aanwys.</span> <span class="verse"><a name="33">33</a>Dit is die dienswerk vir die geslagte van die seuns van Mer ri, hulle hele diens by die tent van samekoms onder leiding van Itamar, die seun van die priester A„ron.</span> <span class="verse"><a name="34">34</a>En Moses en A„ron en die owerstes van die vergadering het die seuns van die Kehatiete getel volgens hulle geslagte en volgens hulle families;</span> <span class="verse"><a name="35">35</a>van dertig jaar oud en daarbo, tot vyftig jaar, almal wat dienspligtig was insake die dienswerk by die tent van samekoms.</span> <span class="verse"><a name="36">36</a>En hulle geteldes was volgens hulle geslagte twee duisend sewe honderd en vyftig.</span> <span class="verse"><a name="37">37</a>Dit is die geteldes van die geslagte van die Kehatiete, almal wat by die tent van samekoms gedien het, wat Moses en A„ron volgens die bevel van die HERE deur die diens van Moses getel het.</span> <span class="verse"><a name="38">38</a>En die geteldes van die seuns van Gerson volgens hulle geslagte en volgens hulle families,</span> <span class="verse"><a name="39">39</a>van dertig jaar oud en daarbo, tot vyftig jaar, almal wat dienspligtig was insake die dienswerk by die tent van samekoms --</span> <span class="verse"><a name="40">40</a>hulle geteldes was volgens hulle geslagte, volgens hulle families, twee duisend ses honderd en dertig.</span> <span class="verse"><a name="41">41</a>Dit is die geteldes van die geslagte van Gerson se seuns, almal wat by die tent van samekoms gedien het, wat Moses en A„ron volgens die bevel van die HERE getel het.</span> <span class="verse"><a name="42">42</a>En die geteldes van die geslagte van Mer ri se seuns volgens hulle geslagte, volgens hulle families,</span> <span class="verse"><a name="43">43</a>van dertig jaar oud en daarbo, tot vyftig jaar, almal wat dienspligtig was insake die dienswerk by die tent van samekoms --</span> <span class="verse"><a name="44">44</a>hulle geteldes was volgens hulle geslagte drie duisend twee honderd.</span> <span class="verse"><a name="45">45</a>Dit is die geteldes van die geslagte van Mer ri se seuns wat Moses en A„ron volgens die bevel van die HERE deur die diens van Moses getel het.</span> <span class="verse"><a name="46">46</a>Al die getelde Leviete wat Moses en A„ron en die owerstes van Israel getel het, volgens hulle geslagte en volgens hulle families,</span> <span class="verse"><a name="47">47</a>van dertig jaar oud en daarbo, tot vyftig jaar, almal wat dienspligtig was om dienswerk te verrig en die werk van vervoer by die tent van samekoms --</span> <span class="verse"><a name="48">48</a>hulle geteldes was agt duisend vyf honderd en tagtig.</span> <span class="verse"><a name="49">49</a>Volgens die bevel van die HERE deur tussenkoms van Moses is hulle aangewys elkeen vir sy diens en vir sy drawerk; naamlik die geteldes, soos die HERE Moses beveel het.</span> </p></div</div></div></body></html>