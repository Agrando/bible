<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/num/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/num">Numbers</a> &gt <strong>Chapter 3</strong></div><p><span class="verse"><a name="1">1</a>En dit is die nakomelinge van A„ron en Moses op die dag toe die HERE met Moses op die berg Sinai gespreek het.</span> <span class="verse"><a name="2">2</a>En dit is die name van die seuns van A„ron: die eersgeborene Nadab, daarna Ab¡hu, Ele sar en Itamar.</span> <span class="verse"><a name="3">3</a>Dit is die name van die seuns van A„ron, die gesalfde priesters, wat hy aangestel het om die priesteramp te bedien.</span> <span class="verse"><a name="4">4</a>Maar Nadab en Ab¡hu het gesterwe voor die aangesig van die HERE toe hulle vreemde vuur voor die aangesig van die HERE in die woestyn Sinai gebring het, en hulle het geen kinders gehad nie; maar Ele sar en Itamar het die priesteramp bedien voor die oë van hulle vader A„ron.</span> <span class="verse"><a name="5">5</a>En die HERE het met Moses gespreek en gesê:</span> <span class="verse"><a name="6">6</a>Laat die stam van Levi nader kom, en stel hulle voor die priester A„ron, dat hulle hom kan dien.</span> <span class="verse"><a name="7">7</a>En hulle moet sy diens waarneem en die diens van die hele vergadering voor die tent van samekoms, om die dienswerk van die tabernakel te verrig.</span> <span class="verse"><a name="8">8</a>En hulle moet sorg vir al die gereedskap van die tent van samekoms en vir die diens van die kinders van Israel, om die dienswerk van die tabernakel te verrig.</span> <span class="verse"><a name="9">9</a>En jy moet die Leviete aan A„ron en sy seuns gee; hulle is heeltemal aan hom gegee uit die kinders van Israel.</span> <span class="verse"><a name="10">10</a>Maar A„ron en sy seuns moet jy aanstel, dat hulle hul priesteramp kan waarneem; en die onbevoegde wat nader kom, moet gedood word.</span> <span class="verse"><a name="11">11</a>En die HERE het met Moses gespreek en gesê:</span> <span class="verse"><a name="12">12</a>Kyk, Ek self het die Leviete geneem onder die kinders van Israel uit in die plek van al die eersgeborenes wat die moederskoot open, uit die kinders van Israel, dat die Leviete myne kan wees.</span> <span class="verse"><a name="13">13</a>Want al die eersgeborenes is myne: op die dag toe Ek al die eersgeborenes in Egipteland getref het, het Ek al die eersgeborenes in Israel vir My geheilig, mense sowel as diere; hulle moet myne wees. Ek is die HERE.</span> <span class="verse"><a name="14">14</a>En die HERE het met Moses gespreek in die woestyn Sinai en gesê:</span> <span class="verse"><a name="15">15</a>Tel die seuns van Levi volgens hulle families, volgens hulle geslagte; almal wat manlik is, van 'n maand oud en daarbo -- die moet jy tel.</span> <span class="verse"><a name="16">16</a>En Moses het hulle volgens die bevel van die HERE getel soos dit hom beveel is.</span> <span class="verse"><a name="17">17</a>En dit was die seuns van Levi volgens hulle name: Gerson en Kehat en Mer ri.</span> <span class="verse"><a name="18">18</a>En dit is die name van die seuns van Gerson volgens hulle geslagte: Libni en S¡me‹.</span> <span class="verse"><a name="19">19</a>En die seuns van Kehat volgens hulle geslagte: Amram en Jishar, Hebron en Ussiël.</span> <span class="verse"><a name="20">20</a>En die seuns van Mer ri volgens hulle geslagte: Magli en Musi. Dit is die geslagte van die Leviete volgens hulle families.</span> <span class="verse"><a name="21">21</a>Aan Gerson behoort die geslag van die Libniete en die geslag van die Sime‹ete. Dit is die geslagte van die Gersoniete.</span> <span class="verse"><a name="22">22</a>Hulle geteldes volgens die getal van almal wat manlik was, van 'n maand oud en daarbo -- hulle geteldes was sewe duisend vyf honderd.</span> <span class="verse"><a name="23">23</a>Die geslagte van die Gersoniete moet laer opslaan agter die tabernakel aan die westekant.</span> <span class="verse"><a name="24">24</a>En owerste oor die familie van die Gersoniete moet Âljasaf, die seun van Lael, wees.</span> <span class="verse"><a name="25">25</a>En die seuns van Gerson moet by die tent van samekoms versorg: die tabernakel en die tent, sy dekkleed en die bedekking vir die ingang van die tent van samekoms;</span> <span class="verse"><a name="26">26</a>en die behangsels van die voorhof en die bedekking vir die ingang van die voorhof wat rondom die tabernakel en die altaar is, en sy lyne -- alles wat by sy bediening behoort.</span> <span class="verse"><a name="27">27</a>En aan Kehat het behoort die geslag van die Amramiete en die geslag van die Jishariete en die geslag van die Hebroniete en die geslag van die Ussiëliete. Dit is die geslagte van die Kehatiete.</span> <span class="verse"><a name="28">28</a>Volgens die getal van almal wat manlik is, van 'n maand oud en daarbo, was daar agt duisend ses honderd wat die diens van die heiligdom waargeneem het.</span> <span class="verse"><a name="29">29</a>Die geslagte van die seuns van Kehat moet laer opslaan aan die kant van die tabernakel, aan die suidekant.</span> <span class="verse"><a name="30">30</a>En owerste oor die familie vir die geslagte van die Kehatiete moet wees El¡safan, die seun van Ussiël.</span> <span class="verse"><a name="31">31</a>En hulle moet versorg: die ark en die tafel en die kandelaar en die altare en die gereedskap van die heiligdom waarmee hulle diens doen, en die voorhangsel en alles wat by die bediening daarvan behoort.</span> <span class="verse"><a name="32">32</a>En die hoof van die owerstes van Levi moet wees Ele sar, die seun van A„ron, die priester, die opsigter oor die wat die diens van die heiligdom waarneem.</span> <span class="verse"><a name="33">33</a>Aan Mer ri het behoort die geslag van die Magliete en die geslag van die Musiete. Dit is die geslagte van Mer ri.</span> <span class="verse"><a name="34">34</a>En hulle geteldes volgens die getal van almal wat manlik is, van 'n maand oud en daarbo, was ses duisend twee honderd.</span> <span class="verse"><a name="35">35</a>En die owerste van die familie vir die geslagte van Mer ri moet wees Suriël, die seun van Abihail; hulle moet laer opslaan aan die kant van die tabernakel, aan die noordekant.</span> <span class="verse"><a name="36">36</a>En die toesig van die seuns van Mer ri -- wat hulle te besorg het -- moet wees oor die style van die tabernakel en sy dwarshoute en sy pilare en sy voetstukke en al die gereedskap sowel as die hele diens wat daarby behoort;</span> <span class="verse"><a name="37">37</a>en die pilare van die voorhof rondom en hulle voetstukke en hulle penne en hulle lyne.</span> <span class="verse"><a name="38">38</a>En die wat voor die tabernakel laer opslaan, aan die oostekant, voor die tent van samekoms, teen sonop, moet wees Moses en A„ron met sy seuns wat die diens van die heiligdom waarneem, naamlik die diens vir die kinders van Israel; en die onbevoegde wat nader kom, moet gedood word.</span> <span class="verse"><a name="39">39</a>Al die geteldes van die Leviete wat Moses en A„ron volgens die bevel van die HERE, volgens hulle geslagte getel het, almal wat manlik was, van 'n maand oud en daarbo, was twee en twintig duisend.</span> <span class="verse"><a name="40">40</a>En die HERE het aan Moses gesê: Tel al die manlike eersgeborenes van die kinders van Israel, van 'n maand oud en daarbo, en neem die getal van hulle name op.</span> <span class="verse"><a name="41">41</a>En jy moet vir My -- Ek is die HERE -- die Leviete neem in die plek van al die eersgeborenes onder die kinders van Israel, en die vee van die Leviete in die plek van al die eersgeborenes onder die vee van die kinders van Israel.</span> <span class="verse"><a name="42">42</a>En Moses het, soos die HERE hom beveel het, al die eersgeborenes onder die kinders van Israel getel.</span> <span class="verse"><a name="43">43</a>En al die manlike eersgeborenes volgens die getal name, van 'n maand oud en daarbo, volgens hulle geteldes, was twee en twintig duisend twee honderd drie en sewentig.</span> <span class="verse"><a name="44">44</a>En die HERE het met Moses gespreek en gesê:</span> <span class="verse"><a name="45">45</a>Neem die Leviete in die plek van al die eersgeborenes onder die kinders van Israel, en die vee van die Leviete in die plek van hulle vee, sodat die Leviete myne kan wees. Ek is die HERE.</span> <span class="verse"><a name="46">46</a>Wat aangaan die loskoping van die twee honderd drie en sewentig wat oor is bo die Leviete, uit die eersgeborenes van die kinders van Israel,</span> <span class="verse"><a name="47">47</a>moet jy per hoof vyf sikkels neem; volgens die sikkel van die heiligdom moet jy dit neem; die sikkel is twintig gera.</span> <span class="verse"><a name="48">48</a>En jy moet die geld as losprys van die wat onder hulle oor is, aan A„ron en sy seuns gee.</span> <span class="verse"><a name="49">49</a>Daarop het Moses die loskoopgeld geneem van die wat oor was bo die wat deur die Leviete losgekoop was;</span> <span class="verse"><a name="50">50</a>van die eersgeborenes van die kinders van Israel het hy die geld geneem, duisend drie honderd vyf en sestig sikkels volgens die sikkel van die heiligdom.</span> <span class="verse"><a name="51">51</a>En Moses het die loskoopgeld aan A„ron en sy seuns gegee volgens die bevel van die HERE, soos die HERE Moses beveel het.</span> </p></div</div></div></body></html>