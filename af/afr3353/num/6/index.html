<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/num/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/num">Numbers</a> &gt <strong>Chapter 6</strong></div><p><span class="verse"><a name="1">1</a>En die HERE het met Moses gespreek en gesê:</span> <span class="verse"><a name="2">2</a>Spreek met die kinders van Israel en sê vir hulle: As 'n man of 'n vrou 'n besondere gelofte aflê, die gelofte van 'n nasireër, om hom aan die HERE te wy,</span> <span class="verse"><a name="3">3</a>moet hy hom van wyn en sterk drank onthou; wyn-asyn en asyn van sterk drank mag hy nie drink nie, ja, geen druiwesap mag hy drink nie en geen vars of gedroogde druiwe eet nie.</span> <span class="verse"><a name="4">4</a>Al die dae van sy nasireërskap mag hy niks eet van alles wat van die wynstok gemaak is nie, selfs nie van die pitte en doppe nie.</span> <span class="verse"><a name="5">5</a>Al die dae van die gelofte van sy nasireërskap mag geen skeermes oor sy hoof gaan nie. Totdat die dae om is dat hy hom aan die HERE toewy, moet hy heilig wees -- hy moet die hare van sy hoof vry laat groei.</span> <span class="verse"><a name="6">6</a>Al die dae dat hy hom aan die HERE gewy het, mag hy nie by 'n dooie kom nie.</span> <span class="verse"><a name="7">7</a>Aan sy vader of sy moeder, aan sy broer of sy suster -- aan hulle mag hy hom nie verontreinig as hulle dood is nie; want die wyding van sy God is op sy hoof.</span> <span class="verse"><a name="8">8</a>Al die dae van sy nasireërskap is hy heilig aan die HERE.</span> <span class="verse"><a name="9">9</a>En as heeltemal onverwags iemand by hom sterwe, sodat hy sy gewyde hoof verontreinig, moet hy op die dag van sy reiniging sy hoof skeer; op die sewende dag moet hy dit skeer.</span> <span class="verse"><a name="10">10</a>En op die agtste dag moet hy twee tortelduiwe of twee jong duiwe na die priester, na die ingang van die tent van samekoms, bring.</span> <span class="verse"><a name="11">11</a>En die priester moet een as sondoffer en een as brandoffer berei en vir hom versoening doen vir wat hy uit oorsaak van die dooie gesondig het; so moet hy dan sy hoof op dieselfde dag heilig.</span> <span class="verse"><a name="12">12</a>Daarna moet hy die dae van sy nasireërskap aan die HERE wy en 'n jaaroud lam as skuldoffer bring; en die vorige dae moet wegval, omdat sy nasireërskap verontreinig is.</span> <span class="verse"><a name="13">13</a>En dit is die wet van die nasireër: Op die dag as die dae van sy nasireërskap om is, moet hulle hom na die ingang van die tent van samekoms bring;</span> <span class="verse"><a name="14">14</a>en hy moet sy offer aan die HERE bring: een jaaroud lam sonder gebrek as brandoffer en een jaaroud ooilam sonder gebrek as sondoffer en een ram sonder gebrek as dankoffer</span> <span class="verse"><a name="15">15</a>en 'n mandjie ongesuurde koeke van fynmeel, koeke met olie gemeng en ongesuurde platkoeke met olie bestryk, en die spysoffer en die drankoffers wat daarby behoort.</span> <span class="verse"><a name="16">16</a>En die priester moet dit voor die aangesig van die HERE bring en die sondoffer en brandoffer vir hom berei.</span> <span class="verse"><a name="17">17</a>Hy moet ook die ram as dankoffer aan die HERE gereedmaak saam met die mandjie ongesuurde koeke; en die priester moet die spysoffer en drankoffer vir hom berei.</span> <span class="verse"><a name="18">18</a>Dan moet die nasireër by die ingang van die tent van samekoms sy gewyde hoof skeer en die hare van sy gewyde hoof neem en dit op die vuur gooi wat onder die dankoffer is.</span> <span class="verse"><a name="19">19</a>Verder moet die priester die gekookte blad van die ram afneem en een ongesuurde koek uit die mandjie en een ongesuurde platkoek; en hy moet hulle op die hande van die nasireër sit nadat die sy gewyde hare afgeskeer het.</span> <span class="verse"><a name="20">20</a>En die priester moet dit beweeg as beweegoffer voor die aangesig van die HERE. Dit is iets heiligs vir die priester saam met die bors van die beweegoffer en die boud van die hefoffer. En daarna mag die nasireër wyn drink.</span> <span class="verse"><a name="21">21</a>Dit is die wet vir die nasireër wat sy offer aan die HERE beloof op grond van sy nasireërskap, behalwe wat hy verder kan bekostig. Volgens sy gelofte wat hy afgelê het, so moet hy doen volgens die wet van sy nasireërskap.</span> <span class="verse"><a name="22">22</a>En die HERE het met Moses gespreek en gesê:</span> <span class="verse"><a name="23">23</a>Spreek met A„ron en sy seuns en sê: So moet julle die kinders van Israel seën deur vir hulle te sê:</span> <span class="verse"><a name="24">24</a>Die HERE sal jou seën en jou behoed;</span> <span class="verse"><a name="25">25</a>die HERE sal sy aangesig oor jou laat skyn en jou genadig wees;</span> <span class="verse"><a name="26">26</a>die HERE sal sy aangesig oor jou verhef en aan jou vrede gee.</span> <span class="verse"><a name="27">27</a>So moet hulle dan my Naam op die kinders van Israel lê; en Âk sal hulle seën.</span> </p></div</div></div></body></html>