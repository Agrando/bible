<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/af/afr3353/2pet/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/af">Afrikaans</a> &gt; <a href="/af/afr3353">1933/1953 Afrikaans Bybel</a> &gt; <a href="/af/afr3353/2pet">2 Peter</a> &gt <strong>Chapter 1</strong></div><p><span class="verse"><a name="1">1</a>Simeon Petrus, 'n dienskneg en apostel van Jesus Christus, aan die wat net so 'n kosbare geloof as ons verkry het deur die geregtigheid van onse God en Saligmaker, Jesus Christus:</span> <span class="verse"><a name="2">2</a>Mag genade en vrede vir julle vermeerder word deur die kennis van God en Jesus, onse Here!</span> <span class="verse"><a name="3">3</a>Immers, sy goddelike krag het ons alles geskenk wat tot die lewe en godsvrug dien, deur die kennis van Hom wat ons geroep het deur sy heerlikheid en deug,</span> <span class="verse"><a name="4">4</a>waardeur Hy ons die grootste en kosbare beloftes geskenk het, sodat julle daardeur deelgenote kan word van die goddelike natuur, nadat julle die verdorwenheid ontvlug het wat deur begeerlikheid in die wêreld is.</span> <span class="verse"><a name="5">5</a>En juis daarom ook moet julle met aanwending van alle ywer by julle geloof voeg die deug, en by die deug die kennis,</span> <span class="verse"><a name="6">6</a>en by die kennis die selfbeheersing, en by die selfbeheersing die lydsaamheid, en by die lydsaamheid die godsvrug,</span> <span class="verse"><a name="7">7</a>en by die godsvrug die broederliefde, en by die broederliefde die naasteliefde.</span> <span class="verse"><a name="8">8</a>Want as hierdie dinge by julle aanwesig is en toeneem, dan laat dit julle nie ledig of onvrugbaar tot die kennis van onse Here Jesus Christus nie;</span> <span class="verse"><a name="9">9</a>want hy by wie hierdie dinge nie aanwesig is nie, is blind en kortsigtig, en het die reiniging van sy vorige sondes vergeet.</span> <span class="verse"><a name="10">10</a>Daarom, broeders, moet julle jul des te meer beywer om julle roeping en verkiesing vas te maak; want as julle dit doen, sal julle nooit struikel nie.</span> <span class="verse"><a name="11">11</a>Want so sal ryklik aan julle verleen word die ingang in die ewige koninkryk van onse Here en Saligmaker, Jesus Christus.</span> <span class="verse"><a name="12">12</a>Daarom sal ek nie nalaat om julle altyd hieraan te herinner nie, alhoewel julle dit weet en vasstaan in die waarheid wat by julle is.</span> <span class="verse"><a name="13">13</a>En ek beskou dit as reg, so lank as ek in hierdie tentwoning is, om julle deur herinnering op te wek,</span> <span class="verse"><a name="14">14</a>omdat ek weet dat die aflegging van my tentwoning ophande is, soos onse Here Jesus Christus dit ook aan my bekend gemaak het.</span> <span class="verse"><a name="15">15</a>En ek sal my beywer, dat julle ook gedurig n  my heengaan hierdie dinge in gedagtenis kan hou.</span> <span class="verse"><a name="16">16</a>Want ons het nie kunstig verdigte fabels nagevolg toe ons julle die krag en koms van onse Here Jesus Christus bekend gemaak het nie, maar ons was aanskouers van sy majesteit;</span> <span class="verse"><a name="17">17</a>want Hy het van God die Vader eer en heerlikheid ontvang toe hierdie stem uit die luisterryke heerlikheid tot Hom gekom het: Dit is my geliefde Seun in wie Ek 'n welbehae het.</span> <span class="verse"><a name="18">18</a>En hierdie stem het ons uit die hemel hoor kom toe ons saam met Hom op die heilige berg was.</span> <span class="verse"><a name="19">19</a>En ons het die profetiese woord wat baie vas is, waarop julle tog moet ag gee soos op 'n lamp wat in 'n donker plek skyn, totdat die dag aanbreek en die môre ster opgaan in julle harte;</span> <span class="verse"><a name="20">20</a>terwyl julle veral d¡t moet weet, dat geen profesie van die Skrif 'n saak van eie uitlegging is nie;</span> <span class="verse"><a name="21">21</a>want geen profesie is ooit deur die wil van 'n mens voortgebring nie, maar, deur die Heilige Gees gedrywe, het die heilige mense van God gespreek.</span> </p></div</div></div></body></html>