<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/th/kjvthai/josh/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/th">Thai</a> &gt; <a href="/th/kjvthai">KJV-Thai</a> &gt; <a href="/th/kjvthai/josh">Joshua</a> &gt <strong>Chapter 15</strong></div><p><span class="verse"><a name="1">1</a>ที่ดินส่วนของตระกูลคนยูดาห์ตามครอบครัวของเขานั้น ด้านใต้ถึงพรมแดนเมืองเอโดม คือถึงถิ่นทุรกันดารศินเป็นที่สุดปลายเขตด้านใต้</span> <span class="verse"><a name="2">2</a>พรมแดนทางทิศใต้นั้นตั้งแต่ต้นจากปลายทะเลเค็ม คือตั้งแต่อ่าวซึ่งไปทางทิศใต้</span> <span class="verse"><a name="3">3</a>ยื่นไปทางด้านใต้ของมาอาเลอัครับบิม ผ่านเรื่อยไปถึงศิน แล้วขึ้นไปทางด้านใต้เมืองคาเดชบารเนีย ตามทางเมืองเฮชโรน ขึ้นไปถึงเมืองอัดดาร์เลี้ยวไปถึงคารคา</span> <span class="verse"><a name="4">4</a>ผ่านเรื่อยไปถึงอัสโมนยื่นออกไปถึงแม่น้ำอียิปต์มาสิ้นสุดลงที่ทะเล ที่กล่าวนี้จะเป็นพรมแดนด้านใต้ของท่าน</span> <span class="verse"><a name="5">5</a>พรมแดนด้านตะวันออกคือทะเลเค็มขึ้นไปถึงปากแม่น้ำจอร์แดน และพรมแดนด้านเหนือตั้งแต่อ่าวที่ทะเลตรงปากแม่น้ำจอร์แดน</span> <span class="verse"><a name="6">6</a>และพรมแดนนั้นยื่นไปถึงเบธฮกลาห์ผ่านไปตามด้านเหนือของเมืองเบธอาราบาห์ และพรมแดนยื่นต่อไปถึงก้อนหินโบฮันบุตรชายรูเบน</span> <span class="verse"><a name="7">7</a>และพรมแดนยื่นไปถึงเดบีร์จากหุบเขาอาโคร์ ตรงไปทางทิศเหนือเลี้ยวไปหาเมืองกิลกาล ซึ่งอยู่ตรงข้ามทางข้ามเขาที่ชื่ออาดุมมิม ซึ่งอยู่ทางด้านใต้ของแม่น้ำ และพรมแดนก็ผ่านไปถึงน้ำพุเอนเชเมช ไปสิ้นสุดลงที่เอนโรเกล</span> <span class="verse"><a name="8">8</a>แล้วพรมแดนก็ยื่นไปตามหุบเขาบุตรชายของฮินโนมถึงไหล่เขาด้านใต้ของเมืองคนเยบุส คือเยรูซาเล็ม แล้วพรมแดนก็ยื่นไปถึงยอดภูเขาซึ่งอยู่หน้าหุบเขาฮินโนมทางด้านตะวันตก ที่หุบเขาแห่งพวกมนุษย์ยักษ์ด้านเหนือสุด</span> <span class="verse"><a name="9">9</a>แล้วพรมแดนก็ยืนไปจากยอดภูเขาถึงน้ำพุแห่งลำห้วยเนฟโทอาห์ จากที่นั่นก็มาถึงหัวเมืองแห่งภูเขาเอโฟรน แล้วพรมแดนก็เลี้ยวโค้งไปหาเมืองบาอาลาห์ คือเมืองคีริยาทเยอาริม</span> <span class="verse"><a name="10">10</a>แล้วพรมแดนก็เลี้ยวโค้งจากบาอาลาห์ไปทางทิศตะวันตกถึงภูเขาเสอีร์ ผ่านไปตามไหล่เขายาอาริมด้านเหนือ คือเคสะโลน ลงไปถึงเมืองเบธเชเมชผ่านเมืองทิมนาห์ไป</span> <span class="verse"><a name="11">11</a>แล้วพรมแดนก็ยื่นออกไปจากทางไหล่เนินเขาด้านเหนือของเมืองเอโครน แล้วก็โค้งไปหาเมืองชิกเคโรนผ่านไปถึงภูเขาบาอาลาห์ ออกไปถึงเมืองยับเนเอล และพรมแดนก็มาสิ้นสุดลงที่ทะเล</span> <span class="verse"><a name="12">12</a>พรมแดนด้านตะวันตก คือทะเลใหญ่ตามฝั่งทะเล นี่เป็นพรมแดนล้อมรอบคนยูดาห์ตามครอบครัวของเขา</span> <span class="verse"><a name="13">13</a>ตามพระดำรัสของพระเยโฮวาห์ที่ตรัสแก่โยชูวา ท่านยกที่ดินส่วนหนึ่งในเขตของคนยูดาห์ให้แก่คาเลบบุตรชายเยฟุนเนห์ คือเมืองอารบาที่เรียกเมืองเฮโบรน อารบาเป็นบิดาของอานาค</span> <span class="verse"><a name="14">14</a>และคาเลบได้ขับไล่บุตรชายทั้งสามของอานาคออกจากที่นั่น คือเชชัย อาหิมานและทัลมัย ผู้เป็นบุตรของอานาค</span> <span class="verse"><a name="15">15</a>และท่านขึ้นไปจากที่นั่นจะต่อสู้กับชาวเมืองเดบีร์ เมืองเดบีร์เดิมมีชื่อว่า คีริยาทเสเฟอร์</span> <span class="verse"><a name="16">16</a>และคาเลบกล่าวว่า "ผู้ใดโจมตีเมืองคีริยาทเสเฟอร์และยึดได้ เราจะยกอัคสาห์บุตรสาวของเราให้เป็นภรรยา"</span> <span class="verse"><a name="17">17</a>และโอทนีเอลบุตรชายเคนัส น้องชายของคาเลบตีเมืองนั้นได้ ท่านจึงยกอัคสาห์บุตรสาวของตนให้เป็นภรรยา</span> <span class="verse"><a name="18">18</a>อยู่มาเมื่อแต่งงานกันแล้วนางจึงชวนสามีให้ขอที่นาต่อบิดา นางก็ลงจากหลังลา และคาเลบถามนางว่า "เจ้าต้องการอะไร"</span> <span class="verse"><a name="19">19</a>นางตอบว่า "ขอของขวัญให้ลูกสักอย่างหนึ่งเถิด เมื่อพ่อให้ลูกมาอยู่ในแผ่นดินภาคใต้แล้ว ลูกขอน้ำพุด้วย" คาเลบก็ยกน้ำพุบนและน้ำพุล่างให้แก่นาง</span> <span class="verse"><a name="20">20</a>ต่อไปนี้เป็นมรดกของตระกูลคนยูดาห์ตามครอบครัวของเขา</span> <span class="verse"><a name="21">21</a>หัวเมืองที่เป็นของตระกูลคนยูดาห์ ซึ่งอยู่ทางทิศใต้สุดทางพรมแดนเอโดม คือเมืองขับเซเอล เอเดอร์ และยากูร</span> <span class="verse"><a name="22">22</a>คีนาห์ ดีโมนาห์ อาดาดาห์</span> <span class="verse"><a name="23">23</a>เคเดช ฮาโซร์ อิทนาน</span> <span class="verse"><a name="24">24</a>ศิฟ เทเลม เบอาโลท</span> <span class="verse"><a name="25">25</a>ฮาโซร ฮาดัททาห์ เคริโอท เฮสโรน คือเมืองฮาโซร์</span> <span class="verse"><a name="26">26</a>อามัม เชมา โมลาดาห์</span> <span class="verse"><a name="27">27</a>ฮาซารกัดดาห์ เฮชโมน เบธเปเลท</span> <span class="verse"><a name="28">28</a>ฮาซารชูอาล เบเออร์เชบา บิซิโอธิยาห์</span> <span class="verse"><a name="29">29</a>บาอาลาห์ อิยิม เอเซม</span> <span class="verse"><a name="30">30</a>เอลโทลัด เคสีล โฮรมาห์</span> <span class="verse"><a name="31">31</a>ศิกลาก มัดมันนาห์ สันสันนาห์</span> <span class="verse"><a name="32">32</a>เลบาโอท ชิลฮิม อายินและเมืองริมโมน รวมทั้งหมดเป็นยี่สิบเก้าหัวเมืองกับชนบทของเมืองนั้นๆด้วย</span> <span class="verse"><a name="33">33</a>ในหุบเขามีเมืองเอชทาโอล โศราห์ อัชนาห์</span> <span class="verse"><a name="34">34</a>ศาโนอาห์ เอนกันนิม ทัปปูวาห์ เอนาม</span> <span class="verse"><a name="35">35</a>ยารมูท อดุลลัม โสโคห์ อาเซคาห์</span> <span class="verse"><a name="36">36</a>ชาอาราอิม อดีธาอิม เกเดราห์ เกเดโรธาอิม รวมเป็นสิบสี่หัวเมืองกับชนบทของเมืองนั้นๆด้วย</span> <span class="verse"><a name="37">37</a>เมืองเศนัน ฮาดัสสาห์ มิกดัลกาด</span> <span class="verse"><a name="38">38</a>ดิเลอัน มิสเปห์ โยกเธเอล</span> <span class="verse"><a name="39">39</a>ลาคีช โบสคาท เอกโลน</span> <span class="verse"><a name="40">40</a>คับโบน ลามัม คิทลิช</span> <span class="verse"><a name="41">41</a>เกเดโรท เบธดาโกน นาอามาห์และเมืองมักเคดาห์ รวมเป็นสิบหกหัวเมืองกับชนบทของเมืองนั้นๆด้วย</span> <span class="verse"><a name="42">42</a>ลิบนาห์ เอเธอร์ อาชัน</span> <span class="verse"><a name="43">43</a>ยิฟทาห์ อัชนาห์ เนซีบ</span> <span class="verse"><a name="44">44</a>เคอีลาห์ อัคซิบ มาเรชาห์ รวมเป็นเก้าหัวเมืองกับชนบทของเมืองนั้นๆด้วย</span> <span class="verse"><a name="45">45</a>เอโครน กับหัวเมืองและชนบทของเมืองนั้น</span> <span class="verse"><a name="46">46</a>จากกรุงเอโครนถึงทะเล และบรรดาเมืองที่อยู่ริมเมืองอัชโดดกับชนบทของเมืองนั้นๆ</span> <span class="verse"><a name="47">47</a>อัชโดด กับหัวเมืองและชนบทของเมืองนั้น กาซา กับหัวเมืองและชนบทของเมืองนั้นจนถึงแม่น้ำอียิปต์ และทะเลใหญ่พร้อมกับฝั่งชายทะเล</span> <span class="verse"><a name="48">48</a>และในแดนเทือกเขา คือ ชามีร์ ยาททีร์ โสโคห์</span> <span class="verse"><a name="49">49</a>ดานนาห์ คีริยาทสันนาห์ คือเมืองเดบีร์</span> <span class="verse"><a name="50">50</a>อานาบ เอชเทโมห์ อานิม</span> <span class="verse"><a name="51">51</a>โกเชน โฮโลน กิโลห์ รวมเป็นสิบเอ็ดหัวเมืองกับชนบทของเมืองนั้นๆด้วย</span> <span class="verse"><a name="52">52</a>อาหรับ ดูมาห์ เอชาน</span> <span class="verse"><a name="53">53</a>ยานิม เบธทัปปูวาห์ อาเฟคาห์</span> <span class="verse"><a name="54">54</a>ฮุมทาห์ คีริยาทอารบา คือเมืองเฮโบรน และเมืองศิโยร์ รวมเป็นเก้าหัวเมืองกับชนบทของเมืองนั้นๆด้วย</span> <span class="verse"><a name="55">55</a>มาโอน คารเมล ศิฟ ยุทธาห์</span> <span class="verse"><a name="56">56</a>ยิสเรเอล โยกเดอัม ศาโนอาห์</span> <span class="verse"><a name="57">57</a>คาอิน กิเบอาห์ และทิมนาห์ รวมเป็นสิบหัวเมืองกับชนบทของเมืองนั้นๆด้วย</span> <span class="verse"><a name="58">58</a>ฮัลฮูล เบธซูร์ เกโดร์</span> <span class="verse"><a name="59">59</a>มาอาราท เบธาโนท และเมืองเอลเทโคน รวมเป็นหกหัวเมืองกับชนบทของเมืองนั้นๆด้วย</span> <span class="verse"><a name="60">60</a>คีริยาทบาอัล คือเมืองคีริยาทเยอาริม และรับบาห์ รวมเป็นสองหัวเมืองกับชนบทของเมืองนั้นๆด้วย</span> <span class="verse"><a name="61">61</a>เมืองที่ในถิ่นทุรกันดาร คือเบธอาราบาห์ มิดดีน เสคะคาห์</span> <span class="verse"><a name="62">62</a>นิบชาน เมืองเกลือ และเอนเกดี รวมเป็นหกหัวเมืองกับชนบทของเมืองนั้นๆด้วย</span> <span class="verse"><a name="63">63</a>แต่คนเยบุสซึ่งเป็นชาวเมืองเยรูซาเล็มนั้น ประชาชนยูดาห์หาได้ขับไล่ไปไม่ ดังนั้นแหละคนเยบุสจึงอาศัยอยู่กับประชาชนยูดาห์ที่เมืองเยรูซาเล็มจนถึงทุกวันนี้</span> </p></div</div></div></body></html>