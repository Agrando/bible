<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/th/kjvthai/num/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/th">Thai</a> &gt; <a href="/th/kjvthai">KJV-Thai</a> &gt; <a href="/th/kjvthai/num">Numbers</a> &gt <strong>Chapter 2</strong></div><p><span class="verse"><a name="1">1</a>พระเยโฮวาห์ตรัสกับโมเสสและอาโรนว่า</span> <span class="verse"><a name="2">2</a>"ให้คนอิสราเอลตั้งค่ายอยู่ตามธงของตนทุกคน ตามธงตราเรือนบรรพบุรุษของตน ให้ตั้งเต็นท์หันหน้าเข้าหาพลับพลาแห่งชุมนุมทุกด้าน</span> <span class="verse"><a name="3">3</a>พวกที่ตั้งค่ายด้านตะวันออกทางดวงอาทิตย์ขึ้น ให้เป็นของธงค่ายยูดาห์ตามกองของเขา นาโชนบุตรชายอัมมีนาดับจะเป็นนายกองของคนยูดาห์</span> <span class="verse"><a name="4">4</a>พลโยธาที่นับไว้นี้มีเจ็ดหมื่นสี่พันหกร้อยคน</span> <span class="verse"><a name="5">5</a>ให้ตระกูลอิสสาคาร์ตั้งค่ายเรียงถัดมา เนธันเอลบุตรชายศุอาร์จะเป็นนายกองของคนอิสสาคาร์</span> <span class="verse"><a name="6">6</a>พลโยธาที่นับไว้นี้มีห้าหมื่นสี่พันสี่ร้อยคน</span> <span class="verse"><a name="7">7</a>ให้ตระกูลเศบูลุนเรียงถัดยูดาห์ไป เอลีอับบุตรชายเฮโลนจะเป็นนายกองของคนเศบูลุน</span> <span class="verse"><a name="8">8</a>พลโยธาที่นับไว้นี้มีห้าหมื่นเจ็ดพันสี่ร้อยคน</span> <span class="verse"><a name="9">9</a>จำนวนชนทั้งหมดที่นับเข้าในค่ายยูดาห์ตามกองของเขาเป็นหนึ่งแสนแปดหมื่นหกพันสี่ร้อยคน เมื่อออกเดินคนเหล่านี้จะยกไปก่อน</span> <span class="verse"><a name="10">10</a>ให้ธงค่ายของรูเบนตั้งทางทิศใต้ตามกองของเขา เอลีซูร์บุตรชายเชเดเออร์จะเป็นนายกองของคนรูเบน</span> <span class="verse"><a name="11">11</a>พลโยธาที่นับไว้นี้มีสี่หมื่นหกพันห้าร้อยคน</span> <span class="verse"><a name="12">12</a>ให้ตระกูลสิเมโอนตั้งค่ายเรียงถัดมา เชลูมิเอลบุตรชายศูริชัดดัยจะเป็นนายกองของคนสิเมโอน</span> <span class="verse"><a name="13">13</a>พลโยธาที่นับไว้นี้มีห้าหมื่นเก้าพันสามร้อยคน</span> <span class="verse"><a name="14">14</a>ให้ตระกูลกาดเรียงถัดรูเบนไป เอลียาสาฟบุตรชายเรอูเอลจะเป็นนายกองของคนกาด</span> <span class="verse"><a name="15">15</a>พลโยธาที่นับไว้นี้มีสี่หมื่นห้าพันหกร้อยห้าสิบคน</span> <span class="verse"><a name="16">16</a>จำนวนคนทั้งหมดที่นับเข้าในค่ายรูเบนตามกองของเขาเป็นหนึ่งแสนห้าหมื่นหนึ่งพันสี่ร้อยห้าสิบคน เมื่อออกเดินคนเหล่านี้จะเป็นพวกที่สอง</span> <span class="verse"><a name="17">17</a>แล้วให้ยกพลับพลาแห่งชุมนุมเดินตามไป ให้ค่ายคนเลวีอยู่กลางกระบวนค่าย เขาตั้งค่ายอยู่อันดับใดก็ให้ออกเดินไปตามอันดับนั้น ทุกค่ายตามอันดับตามธงตระกูลของตน</span> <span class="verse"><a name="18">18</a>ให้ธงค่ายของเอฟราอิมตั้งทางทิศตะวันตกตามกองของเขา เอลีชามาบุตรชายอัมมีฮูดจะเป็นนายกองของคนเอฟราอิม</span> <span class="verse"><a name="19">19</a>พลโยธาที่นับไว้นี้มีสี่หมื่นห้าร้อยคน</span> <span class="verse"><a name="20">20</a>ให้คนตระกูลมนัสเสห์เรียงถัดมา กามาลิเอลบุตรชายเปดาซูร์จะเป็นนายกองของคนมนัสเสห์</span> <span class="verse"><a name="21">21</a>พลโยธาที่นับไว้นี้มีสามหมื่นสองพันสองร้อยคน</span> <span class="verse"><a name="22">22</a>ให้ตระกูลเบนยามินเรียงถัดเอฟราอิมไป อาบีดันบุตรชายกิเดโอนีจะเป็นนายกองของคนเบนยามิน</span> <span class="verse"><a name="23">23</a>พลโยธาที่นับไว้นี้มีสามหมื่นห้าพันสี่ร้อยคน</span> <span class="verse"><a name="24">24</a>จำนวนคนทั้งหมดที่นับเข้าในค่ายเอฟราอิมตามกองของเขาเป็นหนึ่งแสนแปดพันหนึ่งร้อยคน เมื่อออกเดินคนเหล่านี้จะเป็นพวกที่สาม</span> <span class="verse"><a name="25">25</a>ให้ธงค่ายของดานตั้งทางทิศเหนือตามกองของเขา อาหิเยเซอร์บุตรชายอัมมีชัดดัยจะเป็นนายกองของคนดาน</span> <span class="verse"><a name="26">26</a>พลโยธาที่นับไว้นี้มีหกหมื่นสองพันเจ็ดร้อยคน</span> <span class="verse"><a name="27">27</a>ให้ตระกูลอาเชอร์ตั้งค่ายเรียงถัดมา ปากีเอลบุตรชายโอครานจะเป็นนายกองของคนอาเชอร์</span> <span class="verse"><a name="28">28</a>พลโยธาที่นับไว้นี้มีสี่หมื่นหนึ่งพันห้าร้อยคน</span> <span class="verse"><a name="29">29</a>ให้ตระกูลนัฟทาลีเรียงถัดดานไป อาหิราบุตรชายเอนันจะเป็นนายกองของคนนัฟทาลี</span> <span class="verse"><a name="30">30</a>พลโยธาที่นับไว้นี้มีห้าหมื่นสามพันสี่ร้อยคน</span> <span class="verse"><a name="31">31</a>จำนวนคนทั้งหมดที่นับเข้าในค่ายดาน เป็นหนึ่งแสนห้าหมื่นเจ็ดพันหกร้อยคน เมื่อออกเดินคนเหล่านี้จะเป็นพวกสุดท้าย เดินตามธงตระกูลของตน"</span> <span class="verse"><a name="32">32</a>คนเหล่านี้เป็นชนชาติอิสราเอลที่นับตามเรือนบรรพบุรุษ คนทั้งหมดที่อยู่ในค่ายนับตามกองมีหกแสนสามพันห้าร้อยห้าสิบคน</span> <span class="verse"><a name="33">33</a>แต่มิได้นับพวกเลวีรวมเข้าในคนอิสราเอล ตามที่พระเยโฮวาห์ทรงบัญชาโมเสส</span> <span class="verse"><a name="34">34</a>คนอิสราเอลก็กระทำดังนั้น เขาทั้งหลายตั้งค่ายอยู่ตามธง และยกออกเดินไปทุกคนตามครอบครัวของตน ตามเรือนบรรพบุรุษของตน ตามที่พระเยโฮวาห์ทรงบัญชาโมเสสไว้ทุกประการ</span> </p></div</div></div></body></html>