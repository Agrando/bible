<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/th/kjvthai/prov/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/th">Thai</a> &gt; <a href="/th/kjvthai">KJV-Thai</a> &gt; <a href="/th/kjvthai/prov">Proverbs</a> &gt <strong>Chapter 7</strong></div><p><span class="verse"><a name="1">1</a>บุตรชายของเราเอ๋ย จงรักษาถ้อยคำของเรา จงสะสมบัญญัติของเราไว้กับเจ้า</span> <span class="verse"><a name="2">2</a>จงรักษาบัญญัติของเรา และดำรงชีวิตอยู่ จงรักษากฎเกณฑ์ของเราอย่างกับแก้วตาของเจ้า</span> <span class="verse"><a name="3">3</a>มัดมันไว้ที่นิ้วมือของเจ้า เขียนมันไว้บนแผ่นจารึกแห่งใจของเจ้า</span> <span class="verse"><a name="4">4</a>จงพูดกับปัญญาว่า "เธอเป็นพี่สาวของฉัน" และจงเรียกความเข้าใจว่า "ญาติผู้หญิง"</span> <span class="verse"><a name="5">5</a>เพื่อปัญญานี้จะพิทักษ์เจ้าไว้ให้พ้นจากหญิงชั่ว จากหญิงสัญจรที่พูดจาพะเน้าพะนอ</span> <span class="verse"><a name="6">6</a>เพราะที่หน้าต่างบ้านของเรา เราได้มองออกไปตามบานเกล็ด</span> <span class="verse"><a name="7">7</a>เราเห็นว่าท่ามกลางคนเขลาและท่ามกลางคนหนุ่มๆที่เราพิเคราะห์ดูนั้น ก็มีหนุ่มคนหนึ่งไร้ความเข้าใจ</span> <span class="verse"><a name="8">8</a>ผ่านไปตามถนนใกล้ทางแยกไปบ้านของนาง เดินตามถนนซึ่งไปบ้านนาง</span> <span class="verse"><a name="9">9</a>ในเวลาโพล้เพล้ ในเวลาเย็น เวลาค่ำคืนและความมืด</span> <span class="verse"><a name="10">10</a>และดูเถิด หญิงคนหนึ่งมาพบเขาแต่งตัวอย่างหญิงแพศยาหัวใจเจ้าเล่ห์</span> <span class="verse"><a name="11">11</a>(นางจัดจ้านและดื้อดึง เท้าของนางไม่อยู่กับบ้าน</span> <span class="verse"><a name="12">12</a>ประเดี๋ยวอยู่ถนน ประเดี๋ยวอยู่ตามถนน และนางหมอบคอยอยู่ทุกมุม)</span> <span class="verse"><a name="13">13</a>นางฉวยเขาได้และจุบเขา นางพูดกับเขาอย่างไม่มียางอายว่า</span> <span class="verse"><a name="14">14</a>"ฉันจำต้องถวายเครื่องสักการบูชา และวันนี้ฉันได้ทำตามคำปฏิญาณแล้ว</span> <span class="verse"><a name="15">15</a>ฉันจึงออกมาหาเธอ เสาะหาหน้าเธอ และฉันพบเธอแล้ว</span> <span class="verse"><a name="16">16</a>ฉันได้ประดับเตียงของฉันด้วยผ้าคลุม เป็นผ้าลินินอียิปต์สีต่างๆ</span> <span class="verse"><a name="17">17</a>ฉันได้อบที่นอนของฉันด้วยมดยอบ กฤษณา และอบเชย</span> <span class="verse"><a name="18">18</a>มาเถอะ ให้เรามาอิ่มด้วยความรักจนรุ่งเช้า ให้เราทำตัวของเราให้ปีติยินดีด้วยความรัก</span> <span class="verse"><a name="19">19</a>เพราะผัวของฉันไม่อยู่บ้าน เขาไปทางไกล</span> <span class="verse"><a name="20">20</a>เขาเอาเงินไปถุงหนึ่ง พอวันเพ็ญเขาจึงกลับมา"</span> <span class="verse"><a name="21">21</a>นางหว่านล้อมด้วยวาจาโอ้โลม นางบังคับเขาด้วยริมฝีปากที่พูดพะเน้าพะนอ</span> <span class="verse"><a name="22">22</a>เขาก็ติดตามนางไปทันทีอย่างวัวตัวผู้ไปสู่การฆ่า หรืออย่างคนเขลาที่ไปรับโทษที่ขื่อ</span> <span class="verse"><a name="23">23</a>จนลูกธนูปักเข้าไปถึงตับ อย่างนกรนเข้าไปหาบ่วง เขาหาทราบไม่ว่านี่มีค่าถึงชีวิต</span> <span class="verse"><a name="24">24</a>โอ บุตรทั้งหลายเอ๋ย บัดนี้จงฟังเราและจงตั้งใจต่อถ้อยคำจากปากของเรา</span> <span class="verse"><a name="25">25</a>อย่าให้ใจของเจ้าหันไปตามทางของนาง อย่าหลงทางไปในวิถีของนางนั้น</span> <span class="verse"><a name="26">26</a>เพราะนางได้ฟัดเหยื่อลงเสียเป็นอันมาก เออ นางได้ฆ่าชายที่แข็งแรงจำนวนมากเสียแล้ว</span> <span class="verse"><a name="27">27</a>เรือนของนางเป็นทางไปสู่นรก ลงไปถึงห้วงแห่งความตาย</span> </p></div</div></div></body></html>