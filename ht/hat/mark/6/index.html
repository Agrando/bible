<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/mark/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/mark">Mark</a> &gt <strong>Chapter 6</strong></div><p><span class="verse"><a name="1">1</a>¶ Jezi kite kote l' te ye a, li ale nan lavil kote l' te grandi a. Disip li yo te ale avè l' tou.</span> <span class="verse"><a name="2">2</a>Lè jou repo a rive, li kòmanse moutre moun ki te nan sinagòg la anpil bagay. Foul moun ki t'ap koute l' yo te sezi anpil, yo t'ap di konsa: -Kote l' jwenn tout bagay sa yo? Kilès ki ba l' konesans sa yo? Kouman li fè fè tout mirak sa yo?</span> <span class="verse"><a name="3">3</a>Se pa ti bòs chapant pitit Mari a? Se pa frè Jak, Jòz, Jid ak Simon an? Apa tout sè l' yo la avèk nou? Se sa ki fè li te tounen pou yo yon okazyon tonbe nan peche.</span> <span class="verse"><a name="4">4</a>Lè sa a, Jezi di yo: -Yon pwofèt jwenn respè toupatou, esepte nan peyi l', lakay li ak nan fanmi li.</span> <span class="verse"><a name="5">5</a>Se konsa li pa t' kapab fè okenn mirak la, esepte pou de ou twa moun malad. Li te mete men sou tèt yo, li geri yo.</span> <span class="verse"><a name="6">6</a>Jezi te sezi wè jan yo pa t' kwè nan li. Apre sa, Jezi te mache nan tout ti bouk nan vwazinaj la. Li t'ap moutre moun yo anpil bagay.</span> <span class="verse"><a name="7">7</a>¶ Lè sa a, Jezi rele douz disip li yo, li voye yo de pa de. Li ba yo pouvwa chase move lespri.</span> <span class="verse"><a name="8">8</a>Li pase yo lòd sa a: -Pa pran anyen pou vwayaj la, esepte yon baton. Pa pote ni pen, ni sak. Pa mete lajan nan pòch nou.</span> <span class="verse"><a name="9">9</a>Nou mèt mete sapat nan pye nou. Men, pa mete de rad sou nou.</span> <span class="verse"><a name="10">10</a>Epi li di yo ankò: -Lè nou rive nan yon lavil, rete nan yon sèl kay, kay kote y'a resevwa nou an, jouk nou pati.</span> <span class="verse"><a name="11">11</a>Men, si nou rive yon kote nou wè pesonn pa vle resevwa nou, pesonn pa vle koute nou, ale fè wout nou. Souke pousyè pye nou. Konsa, yo p'ap ka di nou pa t' avèti yo.</span> <span class="verse"><a name="12">12</a>Douz disip yo pati; y' al mache bay nouvèl la pou tout moun tounen vin jwenn Bondye.</span> <span class="verse"><a name="13">13</a>Yo te chase anpil move lespri. Yo te pase lwil sou anpil moun malad, yo te geri yo.</span> <span class="verse"><a name="14">14</a>¶ Wa Ewòd te tande pale sou Jezi, paske yo t'ap nonmen non l' toupatou. Gen moun ki t'ap di: -Se Jan Batis ki leve pami mò yo, se poutèt sa li kapab fè tout mirak sa yo.</span> <span class="verse"><a name="15">15</a>Gen lòt ki t'ap di tou: -Se Eli. Epi gen lòt ankò ki t'ap di: -Se yon pwofèt tankou ansyen pwofèt yo.</span> <span class="verse"><a name="16">16</a>Men, lè Ewòd tande sa, li di konsa: -Se Jan wi. Mwen te fè koupe tèt li. Men, li tounen vivan ankò.</span> <span class="verse"><a name="17">17</a>Se Ewòd menm ki te voye arete Jan. Li te fè mete l' nan prizon poutèt Ewodyad. Ewòd te pran Ewodyad, madanm Filip, frè li, pou madanm li.</span> <span class="verse"><a name="18">18</a>Se konsa, Jan te di li: -Ou pa gen dwa pran madanm frè ou pou madanm ou.</span> <span class="verse"><a name="19">19</a>Ewodyad te kenbe Jan nan kè. Li te vle fè yo touye li.</span> <span class="verse"><a name="20">20</a>Men, li pa t' kapab, paske Ewòd pou tèt pa l' te gen yon krentif pou Jan. Li te konnen Jan se yon nonm dwat ki t'ap viv pou Bondye. Se sak fè li te pwoteje li. Li te renmen tande l' pale tou, menm si apre sa kè l' te boulvèse.</span> <span class="verse"><a name="21">21</a>Jou Ewodyad t'ap tann lan vin rive. Se te jou fèt Ewòd. Jou sa a, Ewòd te fè yon fèt pou tout zotobre nan gouvènman l' lan, ansanm ak gwo chèf nan lame a ak lòt grannèg nan peyi Galile a.</span> <span class="verse"><a name="22">22</a>Pitit fi Ewodyad la antre nan sal resepsyon an: li danse, li danse. Sa te fè Ewòd ak envite l' yo plezi anpil. Wa a di madmwazèl la konsa: -Mande m' nenpòt sa ou vle, m'ap ba ou li.</span> <span class="verse"><a name="23">23</a>Ewòd sèmante ba li, li di l' konsa: -Tou sa ou mande, m'ap ba ou li, te mèt mwatye nan peyi m'ap gouvènen an.</span> <span class="verse"><a name="24">24</a>Madmwazèl la soti, li al di manman li: -Kisa m' ta mande? Manman an reponn li: -Mande tèt Jan Batis.</span> <span class="verse"><a name="25">25</a>Jenn fi a prese tounen kote wa a, li fè l' demann sa a: -Mwen ta vle pou ou ban mwen tèt Jan Batis koulye a, nan yon plato.</span> <span class="verse"><a name="26">26</a>Kè wa a kase. Men, li pa t' kapab di li non ankò, akòz gwo sèman li te fin fè devan tout envite yo.</span> <span class="verse"><a name="27">27</a>Menm lè a, li voye yon gad avèk lòd pou li al chache tèt Jan Batis pote vini.</span> <span class="verse"><a name="28">28</a>Gad la koupe tèt Jan Batis nan prizon an; li pote l' vini nan yon plato. Li bay madmwazèl la tèt la; madmwazèl la menm pote l' bay manman li.</span> <span class="verse"><a name="29">29</a>Lè patizan Jan yo tande sa, yo vin pran kò a, yo mete l' nan yon kavo.</span> <span class="verse"><a name="30">30</a>¶ Lè apòt yo tounen vin jwenn Jezi, yo rakonte l' tou sa yo te fè ak tou sa yo te di.</span> <span class="verse"><a name="31">31</a>Lè sa a, te sitèlman gen moun ki t'ap ale vini, Jezi ak disip li yo pa t' menm gen tan pou yo manje. Se poutèt sa Jezi di disip li yo: -Ann al avè m' yon kote ki pa gen moun pou nou ka pran yon ti repo.</span> <span class="verse"><a name="32">32</a>Epi, yo pati pou kont yo nan yon kannòt pou y' ale yon kote ki pa gen moun.</span> <span class="verse"><a name="33">33</a>Men, anpil moun te wè lè y' ale, yo te rekonèt yo. Se konsa, yo kouri soti nan tout bouk yo, yo gen tan rive kote Jezi taprale avèk disip li yo anvan li.</span> <span class="verse"><a name="34">34</a>Lè Jezi rive pou l' debake sot nan kannòt la, li wè tout bann moun yo. Kè l' fè l' mal pou yo, paske yo te tankou yon bann mouton san gadò. Lamenm, li tanmen esplike yo anpil bagay.</span> <span class="verse"><a name="35">35</a>Lè li te kòmanse fè ta, disip yo pwoche bò kote Jezi, yo di li: -Li fin ta, wi. Pa gen moun rete bò isit la.</span> <span class="verse"><a name="36">36</a>Voye moun yo ale non pou yo ka achte manje nan bouk yo.</span> <span class="verse"><a name="37">37</a>Jezi reponn yo: -Poukisa nou pa ba yo manje nou menm pito? Disip yo mande li: -Ou ta vle poun al achte pen pou mil (1.000) goud poun bay tout moun sa yo manje? Jezi reponn yo:</span> <span class="verse"><a name="38">38</a>-Konbe pen nou gen la a? Ale wè non. Lè yo fin jwenn konbe pen yo genyen an, yo di l' konsa: -Nou gen senk pen ak de pwason.</span> <span class="verse"><a name="39">39</a>Lè sa a, Jezi pase lòd pou disip li yo fè tout moun chita atè sou zèb la, ti gwoup bò isit, ti gwoup bò la.</span> <span class="verse"><a name="40">40</a>Moun yo menm chita pa ranje san moun, ranje senkant moun.</span> <span class="verse"><a name="41">41</a>Apre sa, Jezi pran senk pen yo ak de pwason yo, li leve je l' nan syèl la, li di Bondye mèsi. Li kase pen yo an moso, li renmèt yo bay disip li yo pou yo mache bay moun yo. Li fè menm bagay ak de pwason yo.</span> <span class="verse"><a name="42">42</a>Tout moun manje vant plen.</span> <span class="verse"><a name="43">43</a>Disip yo ranmase tout ti moso pen yo ansanm ak rès pwason yo. Yo plen douz panyen pote ale.</span> <span class="verse"><a name="44">44</a>Te gen senkmil (5.000) moun antou ki te jwenn pen pou yo manje.</span> <span class="verse"><a name="45">45</a>¶ Touswit apre sa, Jezi fè disip li yo moute nan yon kannòt, li voye yo devan lòt bò lanmè a, nan direksyon Betsayda. Jezi menm te rete dèyè pou l' voye foul moun yo ale.</span> <span class="verse"><a name="46">46</a>Apre li fin ranvwaye yo, li al lapriyè sou yon ti mòn.</span> <span class="verse"><a name="47">47</a>Lè solèy fin kouche, kannòt la te nan mitan lanmè a toujou. Jezi te pou kont li atè.</span> <span class="verse"><a name="48">48</a>Li wè disip yo te gen anpil traka pou yo naje zaviwon yo, paske van an te kontrè pou yo. Vè twazè nan maten, Jezi pran mache sou dlo lanmè a pou li al jwenn disip yo. Li te prèt pou depase yo.</span> <span class="verse"><a name="49">49</a>Lè yo wè l' ap mache sou dlo a, yo te kwè se te yon revenan. Yo pran rele.</span> <span class="verse"><a name="50">50</a>Yo tout yo te wè li, yo tout te pè. Menm lè a, Jezi pale avèk yo, li di yo konsa: -Pran tèt nou non. Se mwen menm. Nou pa bezwen pè.</span> <span class="verse"><a name="51">51</a>Li moute bò kote yo nan kannòt la, van an vin tonbe. Se pa ti sezi disip yo te sezi.</span> <span class="verse"><a name="52">52</a>Yo pa t' konprann sans mirak pen an, paske lespri yo te bouche toujou.</span> <span class="verse"><a name="53">53</a>Yo fin travèse lanmè a, yo fè tè toupre lavil Jenezarèt. Yo mare kannòt la atè.</span> <span class="verse"><a name="54">54</a>Kou yo soti nan kannòt la, lamenm moun yo rekonèt Jezi.</span> <span class="verse"><a name="55">55</a>Pèp la kouri nan tout peyi a; yo pote malad yo tou kouche sou nat ba li kote yo tande li te ye a.</span> <span class="verse"><a name="56">56</a>Toupatou kote Jezi te rive, kit nan bouk, kit nan lavil ou andeyò, yo te mete malad yo sou plas piblik, yo te mande Jezi pou l' te kite yo manyen bò rad li ase. Tout moun ki te manyen rad li te geri.</span> </p></div</div></div></body></html>