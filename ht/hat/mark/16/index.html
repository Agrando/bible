<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/mark/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/mark">Mark</a> &gt <strong>Chapter 16</strong></div><p><span class="verse"><a name="1">1</a>¶ Lè jou repo a te fin pase, Mari, moun lavil Magdala a, Mari, manman Jak, ansanm ak Salome, te achte medikaman pou y' al benyen kò Jezi.</span> <span class="verse"><a name="2">2</a>Nan dimanch maten byen bonè, solèy te fèk ap leve, medam yo ale nan kavo a.</span> <span class="verse"><a name="3">3</a>Yonn t'ap di lòt: -Ki moun ki pral woule wòch ki devan bouch kavo a pou nou?</span> <span class="verse"><a name="4">4</a>Lè yo leve je yo, yo wè yo te gen tan woule wòch la sou kote. E se te yon gwo wòch.</span> <span class="verse"><a name="5">5</a>Yo antre nan kavo a, yo wè yon jenn gason chita sou bò dwat la; li te gen yon wòb tou blan sou li. Yo te sezi, yo te pè.</span> <span class="verse"><a name="6">6</a>Men, jenn gason an di yo: -Nou pa bezwen pè: N'ap chache Jezi, moun Nazarèt yo te kloure sou kwa a? Enben, li leve soti vivan nan lanmò, li pa isit la. Gade. Men kote yo te mete l' la.</span> <span class="verse"><a name="7">7</a>Ale di disip li yo ansanm ak Pyè, li al tann yo nan peyi Galile. Se la y'a wè l', jan l' te di yo a.</span> <span class="verse"><a name="8">8</a>Medam yo soti nan kavo a, yo pran kouri ale. Yo t'ap tranble kou fèy bwa, yo te pè anpil. Yo pa di pesonn anyen tèlman yo te pè.</span> <span class="verse"><a name="9">9</a>¶ Nan dimanch maten, Jezi te leve soti vivan nan lanmò. Premye moun li te fè wè li, se te Mari, moun lavil Magdala a. (Se sou li Jezi te wete sèt move lespri.)</span> <span class="verse"><a name="10">10</a>Mari al pote nouvèl la bay moun ki te konn ak Jezi yo. Yo te nan lapenn anpil, yo t'ap kriye.</span> <span class="verse"><a name="11">11</a>Men, yo pa t' vle kwè Mari, lè l' te di yo: -Jezi vivan, mwen wè l' ak de je mwen.</span> <span class="verse"><a name="12">12</a>Apre sa, Jezi te parèt yon lòt jan ankò devan de nan disip yo, antan yo te nan chemen pou ale andeyò.</span> <span class="verse"><a name="13">13</a>Yo tounen sou chemen yo vin fè lòt yo konn sa. Men, lòt yo pa t' ankò vle kwè toujou.</span> <span class="verse"><a name="14">14</a>¶ Pita, Jezi parèt devan tout onz disip yo yon lè yo t'ap manje. Li repwoche yo dèske yo pa t' gen konfyans, yo t'ap fè tèt di toujou, yo pa t' kwè moun ki te wè l' yo apre li te leve soti vivan pami mò yo.</span> <span class="verse"><a name="15">15</a>Epi li di yo: -Ale toupatou sou latè, anonse Bon Nouvèl la bay tout moun.</span> <span class="verse"><a name="16">16</a>Moun ki kwè epi ki resevwa batèm va delivre. Men, moun ki pa kwè va kondannen.</span> <span class="verse"><a name="17">17</a>Moun ki kwè va fè anpil mirak; y'a chase move lespri nan non mwen, y'a pale lòt lang.</span> <span class="verse"><a name="18">18</a>Yo ta mèt kenbe sèpan, yo ta mèt bwè pwazon, anyen p'ap rive yo. y'a mete men sou tèt moun malad, moun malad yo va geri.</span> <span class="verse"><a name="19">19</a>¶ Apre Seyè Jezi te fin pale ak yo konsa, li moute nan syèl, li al chita sou bò dwat Bondye.</span> <span class="verse"><a name="20">20</a>Disip yo pati, y' al anonse Bon Nouvèl la toupatou. Seyè a t'ap travay ansanm ak yo: Anmenmtan li t'ap fè anpil mirak tou pou moutre sa yo t'ap di a se vre.</span> </p></div</div></div></body></html>