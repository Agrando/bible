<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/prov/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/prov">Proverbs</a> &gt <strong>Chapter 24</strong></div><p><span class="verse"><a name="1">1</a>¶ Pa anvye sò mechan yo. Pa chache fè zanmi ak yo.</span> <span class="verse"><a name="2">2</a>Yon sèl bagay ki nan tèt yo, se fè mechanste. Yon sèl pawòl ki nan bouch yo, se fè moun mal.</span> <span class="verse"><a name="3">3</a>¶ Bon konprann ap fè kay ou kanpe. Bon konesans ap fè l' kanpe fèm.</span> <span class="verse"><a name="4">4</a>Kote ki gen konesans, pyès kay yo plen ak bon bagay ki koute chè.</span> <span class="verse"><a name="5">5</a>Pito ou gen bon konprann pase ou gen fòs. Wi, moun ki gen konesans vo plis pase moun ki gwonèg.</span> <span class="verse"><a name="6">6</a>Paske, se pou ou ranje plan ou anvan ou antre nan batay. Plis ou gen moun k'ap ba ou konsèy, plis ou gen chans pou ou genyen batay la.</span> <span class="verse"><a name="7">7</a>¶ Pawòl moun konprann twò wo pou moun san konprann. Yo pa gen anyen pou yo di kote koze serye ap pale.</span> <span class="verse"><a name="8">8</a>Lè yon moun tout tan ap kalkile jan pou l' fè sa ki mal, y'ap rele l' malveyan.</span> <span class="verse"><a name="9">9</a>Tou sa moun san konprann gen lide fè, se fè sa ki mal. Konsa tou, moun pa vle wè moun k'ap plede pase moun nan betiz.</span> <span class="verse"><a name="10">10</a>¶ Si jou malè ou pa gen kouraj pou kenbe, ou pa t' janm gen fòs vre.</span> <span class="verse"><a name="11">11</a>¶ Delivre moun y'ap trennen pou y' al touye. Sove moun y'ap bourade pou y' al egzekite.</span> <span class="verse"><a name="12">12</a>Si ou pran pòz ou pa t' konn sa, chonje Bondye. Li menm k'ap jije sa ki nan kè moun, l'ap wè sa. Li menm k'ap veye tou sa w'ap fè, l'ap konn sa. L'ap fè tout moun peye pou sa yo fè.</span> <span class="verse"><a name="13">13</a>¶ Pitit mwen, bwè siwo myèl, sa bon pou ou. Menm jan siwo myèl k'ap koule soti nan gato myèl dous nan bouch ou,</span> <span class="verse"><a name="14">14</a>se konsa konesans ak bon konprann bon pou nanm ou. Si ou genyen yo, w'a fè chemen ou nan lavi. Sa w'ap tann lan, lavalas p'ap pote l' ale.</span> <span class="verse"><a name="15">15</a>¶ Pa janm fè plan tankou mechan yo pou chache fofile kò ou anndan kay moun k'ap mache dwat. Pa chache devalize kote l' rete a.</span> <span class="verse"><a name="16">16</a>Paske, moun k'ap mache dwat yo te mèt tonbe sèt fwa. Pa pè, y'ap toujou leve ankò. Men, nan mechanste yo, mechan yo ap tonbe, yo p'ap ka leve ankò.</span> <span class="verse"><a name="17">17</a>¶ Pa prese fè kè ou kontan lè malè rive lènmi ou. Pa kouri fè fèt lè li bite.</span> <span class="verse"><a name="18">18</a>Seyè a ap wè sa. Sa p'ap fè l' plezi. Li ka rive pa pini l' poutèt sa.</span> <span class="verse"><a name="19">19</a>¶ Pa kite moun k'ap fè sa ki mal fè ou pèdi tèt ou. Pa anvye sò mechan yo.</span> <span class="verse"><a name="20">20</a>Paske mechan yo pa pral lwen. Lavi yo tankou yon lanp k'ap mouri.</span> <span class="verse"><a name="21">21</a>¶ Pitit mwen, gen krentif pou Seyè a. Respekte wa a. Ou pa gen anyen pou ou wè ak moun k'ap kenbe tèt ak yo.</span> <span class="verse"><a name="22">22</a>Moun sa yo ap rete konsa, malè ap tonbe sou yo. Ou pa janm konnen ki kalite malè Seyè a osinon wa a ka fè rive sou ou.</span> <span class="verse"><a name="23">23</a>¶ Men lòt pawòl moun ki gen bon konprann yo te di ankò. Sa pa bon pou yon jij gade sou figi moun lè l'ap rann jijman.</span> <span class="verse"><a name="24">24</a>Lè yon jij di yon moun ki fè sa ki mal: Se ou ki gen rezon, jij sa a, tout moun gen pou madichonnen l'. Y'ap rayi l' toupatou sou latè.</span> <span class="verse"><a name="25">25</a>Men, jij ki pini moun ki antò a va gen kè kontan. Bondye va beni l'. Tout zafè l' va mache byen.</span> <span class="verse"><a name="26">26</a>Lè ou bay yon bon repons, ou aji tankou yon bon zanmi.</span> <span class="verse"><a name="27">27</a>¶ Regle tout zafè ou. Mete jaden ou anfòm. Apre sa, ou mèt tabli.</span> <span class="verse"><a name="28">28</a>¶ Pa leve pale sou do frè parèy ou san rezon. Pa bay manti sou li.</span> <span class="verse"><a name="29">29</a>Pa janm di li fè m', m'ap fè l' tou. M'ap fè l' peye sa li fè a.</span> <span class="verse"><a name="30">30</a>¶ Mwen pase bò jaden yon nonm parese, bò jaden rezen yon moun ki san konprann.</span> <span class="verse"><a name="31">31</a>Pikan te fin pran jaden an nèt. Move zèb t'ap pouse toupatou. Lantouraj jaden yo te fin tonbe.</span> <span class="verse"><a name="32">32</a>Lè mwen wè sa, mwen kalkile. Mwen gade, sa ban m' yon leson.</span> <span class="verse"><a name="33">33</a>Dòmi, kabicha, kouche sou do, kwaze men ou dèyè tèt ou... Se bon!</span> <span class="verse"><a name="34">34</a>W'ap rete konsa, w'ap wè ou pòv. Mizè ap tonbe sou ou tankou yon ansasen san ou pa atann.</span> </p></div</div></div></body></html>