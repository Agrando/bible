<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/prov/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/prov">Proverbs</a> &gt <strong>Chapter 10</strong></div><p><span class="verse"><a name="1">1</a>¶ Men pwovèb wa Salomon yo: Yon pitit ki gen bon konprann fè kè papa l' kontan. Men, yon pitit san konprann bay manman l' lapenn.</span> <span class="verse"><a name="2">2</a>¶ Byen ou rive fè nan move kondisyon p'ap rapòte ou anyen. Men, lè ou serye, ou sove lavi ou.</span> <span class="verse"><a name="3">3</a>Seyè a p'ap kite moun ki mache dwat soufri grangou. Men, l'ap anpeche mechan an jwenn sa li anvi a.</span> <span class="verse"><a name="4">4</a>¶ Parese fè ou pòv, men travay di fè ou rich.</span> <span class="verse"><a name="5">5</a>¶ Yon nonm ki wè lwen ranmase rekòt li lè rekòt la pare. Men, se yon wont pou moun ki pase tou tan rekòt la ap dòmi.</span> <span class="verse"><a name="6">6</a>¶ benediksyon Bondye ap chita sou yon nonm debyen. Pawòl yon moun mechan p'ap janm kite ou wè jan l' mechan.</span> <span class="verse"><a name="7">7</a>¶ Y'ap toujou chonje yon nonm debyen, y'a fè lwanj pou li. Men, talè konsa non mechan an ap sèvi jouman.</span> <span class="verse"><a name="8">8</a>¶ Moun ki gen bon konprann koute konsèy yo ba li. Men, moun k'ap pale tankou moun fou pa lwen mouri.</span> <span class="verse"><a name="9">9</a>¶ Yon nonm serye pa janm bezwen pe anyen. Men, yo gen pou yo bare moun k'ap fè vis.</span> <span class="verse"><a name="10">10</a>¶ Moun k'ap twenzi je yo sou moun, se moun k'ap voye wòch kache men. Men, moun ki pale kare anpeche kont.</span> <span class="verse"><a name="11">11</a>¶ Pawòl ki soti nan bouch moun k'ap mache dwat yo bay lavi. Men, pawòl yon moun mechan p'ap janm kite ou wè jan l' mechan.</span> <span class="verse"><a name="12">12</a>¶ Lè ou gen renmen nan kè ou, ou padonnen tout peche. Men, lè ou rayi moun, ou toujou ap chache kont.</span> <span class="verse"><a name="13">13</a>¶ Moun lespri pale bon pawòl. Men, pou moun san konprann, se baton nan dèyè yo.</span> <span class="verse"><a name="14">14</a>¶ Moun ki gen bon konprann toujou ap aprann. Men, lè moun san konprann ap pale, malè pa lwen.</span> <span class="verse"><a name="15">15</a>¶ Byen yon moun rich, se pwoteksyon li. Men, depi yon nonm pòv, nanpwen pwoteksyon pou li.</span> <span class="verse"><a name="16">16</a>¶ Travay moun k'ap mache dwat yo bay lavi. Lajan moun k'ap fe sa ki mal yo se pou malè yo.</span> <span class="verse"><a name="17">17</a>¶ Moun ki koute lè yo rale zòrèy yo ap jwenn chemen lavi. Men, moun ki refize admèt lè yo antò pèdi chemen yo.</span> <span class="verse"><a name="18">18</a>¶ Moun ki rayi moun nan kè yo, se moun ou pa ka fye. Tout moun k'ap mache fè tripotay se moun san konprann.</span> <span class="verse"><a name="19">19</a>¶ Plis ou pale anpil, plis ou ka rive fè peche. Lè ou gen bonjan konprann ou kenbe bouch ou fèmen.</span> <span class="verse"><a name="20">20</a>¶ Pawòl ki soti nan bouch moun k'ap mache dwat, se lò. Men, lide k'ap travay nan tèt yon mechan pa vo anyen.</span> <span class="verse"><a name="21">21</a>Pawòl ki soti nan bouch moun k'ap mache dwat ap pwofite anpil moun. Men, moun sòt yo ap mouri, paske yo pa gen konprann.</span> <span class="verse"><a name="22">22</a>¶ benediksyon Bondye bay moun richès. Ou te mèt travay di ou pa ka mete anyen sou li.</span> <span class="verse"><a name="23">23</a>¶ Lè moun san konprann ap fè sa ki mal, se tankou yon jwèt pou yo. Men, yon moun lespri pran plezi l' nan chache gen bon konprann.</span> <span class="verse"><a name="24">24</a>¶ Yon moun ki mache dwat, Bondye va ba li tou sa l' ta renmen genyen. Men mechan an, se sa l' pè rive l' la k'ap rive l'.</span> <span class="verse"><a name="25">25</a>Depi move tan pase, mechan yo disparèt lamenm. Men, moun k'ap mache dwat yo ap toujou kanpe fèm.</span> <span class="verse"><a name="26">26</a>¶ Pa janm voye parese fè komisyon pou ou. L'ap ennève ou menm jan sitwon fè dan moun gasi, menm jan lafimen fè je moun koule dlo.</span> <span class="verse"><a name="27">27</a>¶ Krentif pou Bondye fè moun viv lontan. Men, mechan yo mouri anvan lè yo.</span> <span class="verse"><a name="28">28</a>Sa moun k'ap mache dwat yo ap tann lan va rive vre. Men, mechan yo p'ap janm jwenn sa y'ap tann lan.</span> <span class="verse"><a name="29">29</a>¶ Chemen Bondye se yon pwoteksyon pou moun ki serye. Men, l'ap detwi moun k'ap fè mal yo.</span> <span class="verse"><a name="30">30</a>Yo p'ap janm ka fè moun k'ap mache dwat yo brannen. Men, mechan yo ap disparèt nan peyi a.</span> <span class="verse"><a name="31">31</a>¶ Lè moun k'ap mache dwat yo ap pale, se bon koze yo bay. Men, moun k'ap pale mal yo ap disparèt.</span> <span class="verse"><a name="32">32</a>Moun k'ap mache dwat yo konn bèl pawòl pou yo di. Men, lang mechan yo, se kouto de bò.</span> </p></div</div></div></body></html>