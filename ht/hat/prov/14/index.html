<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/prov/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/prov">Proverbs</a> &gt <strong>Chapter 14</strong></div><p><span class="verse"><a name="1">1</a>¶ Bon konprann yon fanm fè kay li mache byen. Men, yon fanm sòt ap kraze kay li ak pwòp men li.</span> <span class="verse"><a name="2">2</a>¶ Moun ki mache dwat, se yo ki gen krentif pou Seyè a. Men, moun k'ap mache kwochi pa pran Bondye pou anyen.</span> <span class="verse"><a name="3">3</a>¶ Pawòl nan bouch moun san konprann, se fwèt pou dèyè yo. Men, pawòl nan bouch moun ki gen bon konprann, se pwoteksyon yo.</span> <span class="verse"><a name="4">4</a>¶ Kote ki pa gen bèf pou rale chari pa gen rekòt. Lè bèt ou anfòm w'ap fè bon rekòt.</span> <span class="verse"><a name="5">5</a>¶ Yon bon temwen p'ap bay manti. Yon fo temwen p'ap di verite.</span> <span class="verse"><a name="6">6</a>¶ Moun ki gen lògèy plen kè yo, yo mèt chache konesans, yo p'ap janm jwenn li. Men, pou moun ki gen lespri, se bagay fasil.</span> <span class="verse"><a name="7">7</a>¶ Pa pwoche bò kote moun san konprann. Se pa anba bouch yo w'ap pran anyen.</span> <span class="verse"><a name="8">8</a>¶ Moun ki gen bon konprann konnen sa l'ap fè. Moun sòt mete nan tèt li li konnen, men se tèt li l'ap twonpe.</span> <span class="verse"><a name="9">9</a>¶ Moun sòt pran peche sèvi jwèt. Men, moun k'ap mache dwat pare pou rekonèt tò yo.</span> <span class="verse"><a name="10">10</a>¶ Lè ou nan lapenn, se ou ki konnen sa w'ap soufri. Konsa tou, lè kè ou kontan, pesonn pa ka kontan avè ou.</span> <span class="verse"><a name="11">11</a>¶ Fanmi mechan yo gen pou disparèt. Men, fanmi moun k'ap mache dwat yo gen pou devlope.</span> <span class="verse"><a name="12">12</a>¶ Chemen ou kwè ki bon an, se li ki mennen tou dwat nan lanmò.</span> <span class="verse"><a name="13">13</a>¶ Ou mèt ap ri, kè ou ka nan lapenn. Apre kontantman, se kè sere.</span> <span class="verse"><a name="14">14</a>¶ Moun k'ap fè sa ki mal ap jwenn sa l'ap chache a. Konsa tou, moun k'ap fè byen an ap jwenn rekonpans li.</span> <span class="verse"><a name="15">15</a>¶ Yon moun sòt ap kwè tou sa yo di l'. Men, moun ki gen konprann veye kote l'ap mete pye l'.</span> <span class="verse"><a name="16">16</a>¶ Moun ki gen bon konprann pran prekosyon yo, yo egzante malè. Moun sòt yo awogan, yo toujou konprann zafè yo bon.</span> <span class="verse"><a name="17">17</a>¶ Lè yon moun gen san wo, l'ap toujou fè betiz. Men, moun ki kalkile anvan ap toujou rete kè pòpòz.</span> <span class="verse"><a name="18">18</a>¶ Moun san konprann aji tankou moun fou. Men, rekonpans moun ki gen lespri se konesans.</span> <span class="verse"><a name="19">19</a>¶ Move moun gen pou wete chapo devan bon moun. Moun mechan gen pou bese tèt devan moun k'ap mache dwat yo.</span> <span class="verse"><a name="20">20</a>¶ Lè ou pòv, ou pa gen zanmi. Lè ou rich, ou plen zanmi.</span> <span class="verse"><a name="21">21</a>¶ Se yon peche ou fè lè ou meprize frè parèy ou. Men, ala bon sa bon pou moun ki gen pitye pou pòv malere!</span> <span class="verse"><a name="22">22</a>¶ Lè w'ap chache fè sa ki mal, ou pèdi chemen ou. Men, lè w'ap chache fè sa ki byen, moun ap toujou renmen ou, yo p'ap janm lage ou.</span> <span class="verse"><a name="23">23</a>¶ Travay, w'a jwenn tou sa ou bezwen. Rete chita ap pale anpil ap rann ou pòv.</span> <span class="verse"><a name="24">24</a>¶ Rekonpans moun ki gen konprann se konesans. Moun san konprann ap toujou aji tankou moun sòt.</span> <span class="verse"><a name="25">25</a>¶ Lè yon temwen di laverite, li sove lavi inonsan. Lè li bay manti, li twonpe jij yo.</span> <span class="verse"><a name="26">26</a>¶ Lè yon moun gen krentif pou Bondye, li gen kote pou l' apiye. Pitit li yo ap jwenn pwoteksyon bò kot Bondye.</span> <span class="verse"><a name="27">27</a>Gen krentif pou Bondye, w'a gen lavi. Ou p'ap tonbe lè lavi ou an danje.</span> <span class="verse"><a name="28">28</a>¶ Tout pouvwa yon wa, se lè peyi l'ap kòmande a gen anpil moun. Men, lè pa gen moun nan peyi a, wa a pa vo anyen.</span> <span class="verse"><a name="29">29</a>¶ Moun ki pa fè kòlè fasil, se moun ki gen bon konprann. Men, moun ki gen san wo fè wè jan li sòt.</span> <span class="verse"><a name="30">30</a>¶ Lè ou gen kè ou poze, ou kenbe kò ou an sante. Men, anvye sò lòt moun se tankou yon maladi k'ap manje ou nan zo.</span> <span class="verse"><a name="31">31</a>¶ Lè w'ap peze pòv malere, se Bondye ki fè l' la w'ap derespekte. Men, lè ou aji byen ak pòv, se pi bèl sèvis ou ka rann Bondye.</span> <span class="verse"><a name="32">32</a>¶ Mechanste mechan an, se sa k'ap jete l' atè. Men, moun ki fè sa ki byen, y'ap pwoteje l' menm lè lavi l' an danje.</span> <span class="verse"><a name="33">33</a>¶ Moun ki gen konprann, se tout tan y'ap chache konnen. Men, moun sòt pa chache konnen anyen.</span> <span class="verse"><a name="34">34</a>¶ Lè gen jistis nan yon peyi, sa leve peyi a. Men, peche lenjistis se yon wont pou yon nasyon.</span> <span class="verse"><a name="35">35</a>¶ Wa a kontan lè moun k'ap travay avè l' yo fè travay yo byen. Men, l'ap move sou moun k'ap fè travay yo mal.</span> </p></div</div></div></body></html>