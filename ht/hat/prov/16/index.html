<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/prov/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/prov">Proverbs</a> &gt <strong>Chapter 16</strong></div><p><span class="verse"><a name="1">1</a>¶ Lèzòm fè lide nan kè yo. Men, dènye mo a nan men Bondye.</span> <span class="verse"><a name="2">2</a>¶ Lèzòm mete nan lide yo tou sa yo fè bon. Men, pa bliye se Bondye k'ap jije sa ki nan kè yo.</span> <span class="verse"><a name="3">3</a>¶ Mande Seyè a pou l' beni tout travay w'ap fè, w'ap reyisi nan tou sa w'ap fè.</span> <span class="verse"><a name="4">4</a>¶ Tou sa Seyè a fè, li gen yon rezon ki fè l' fè li. Menm mechan an, li kreye l' pou l' ka pini l'.</span> <span class="verse"><a name="5">5</a>¶ Seyè a pa ka sipòte moun k'ap gonfle lestonmak yo sou moun. Wè pa wè, l'ap fè yo peye sa.</span> <span class="verse"><a name="6">6</a>¶ Si ou pa janm vire do bay Bondye, si ou toujou kenbe pawòl ou, Bondye va padonnen peche ou yo. Lè yon moun gen krentif pou Bondye, l'ap evite fè sa ki mal.</span> <span class="verse"><a name="7">7</a>¶ Lè yon moun ap viv yon jan ki fè Seyè a plezi, Seyè a ap fè ata lènmi l' yo aji byen avè l'.</span> <span class="verse"><a name="8">8</a>¶ Pito ou fè ti pwofi nan fè sa ki dwat pase pou ou fè gwo benefis nan fè sa ki mal.</span> <span class="verse"><a name="9">9</a>¶ Lèzòm fè plan travay yo nan kè yo. Men, se Seyè a k'ap dirije sa y'ap fè a.</span> <span class="verse"><a name="10">10</a>¶ Lè yon wa pale, se tankou si se te Bondye ki pale. Lè l'ap jije, li p'ap janm rann move jijman.</span> <span class="verse"><a name="11">11</a>¶ Seyè a mande pou yo sèvi ak bon balans pou peze. Li pa vle pou yo sèvi ak move mezi nan kòmès.</span> <span class="verse"><a name="12">12</a>¶ Wa yo pa ka sipòte lè moun ap fè mechanste, paske tout fòs yon gouvènman se lè li defann dwa tout moun.</span> <span class="verse"><a name="13">13</a>¶ Wa a kontan ak tout moun ki di verite. Li renmen moun ki pa nan bay manti.</span> <span class="verse"><a name="14">14</a>¶ Lè wa a move, atansyon, moun ka mouri! Moun ki gen bon konprann ap toujou chache fè kè wa a kontan.</span> <span class="verse"><a name="15">15</a>Lè wa a kontan, se lavi pou tout moun. Lè li bay yon moun favè l', se tankou yon nwaj ki pote yon bon lapli prentan.</span> <span class="verse"><a name="16">16</a>¶ Pito ou gen bon konprann pase pou ou gen byen. Pito ou gen konesans pase ou gen lajan.</span> <span class="verse"><a name="17">17</a>¶ Moun ki mache dwat fè chemen yo yon jan pou yo pa fè sa ki mal. Gade kote w'ap mete pye ou pou ou pa mouri mal.</span> <span class="verse"><a name="18">18</a>¶ Lè ou gen lanbisyon, yo pa lwen kraze ou. Lè w'ap fè awogans, ou pa lwen mouri.</span> <span class="verse"><a name="19">19</a>¶ Pito ou mennen ti vi ak pòv malere yo pase pou ou nan separe ak awogan yo nan sa yo vòlò.</span> <span class="verse"><a name="20">20</a>¶ Moun k'ap repase nan tèt li tou sa yo moutre l' va wè zafè l' mache byen. Ala bon sa bon pou moun ki mete konfyans yo nan Seyè a!</span> <span class="verse"><a name="21">21</a>¶ Lè yon moun gen bon konprann, yo di li gen lespri. Lè ou pale byen sa fè ou gen plis konesans.</span> <span class="verse"><a name="22">22</a>¶ Moun ki gen bon konprann gen lavi. Men, moun sòt ap toujou sòt.</span> <span class="verse"><a name="23">23</a>¶ Yon moun ki gen bon konprann kalkile anvan li pale. Konsa pawòl li vin gen plis pèz.</span> <span class="verse"><a name="24">24</a>¶ Bon pawòl se siwo myèl. Yo bon pou sante ou, yo dous pou nanm ou.</span> <span class="verse"><a name="25">25</a>¶ Chemen ou kwè ki bon an, se li ki mennen ou tou dwat nan lanmò.</span> <span class="verse"><a name="26">26</a>¶ Grangou fè ou travay rèd, paske ou bezwen manje pou ou mete nan bouch.</span> <span class="verse"><a name="27">27</a>¶ Mechan an toujou ap chache jan pou li fè moun mal. Ata pawòl nan bouch li boule tankou dife.</span> <span class="verse"><a name="28">28</a>Ipokrit toujou ap pouse dife. Moun k'ap fè tripotay mete zanmi dozado.</span> <span class="verse"><a name="29">29</a>¶ Mechan an pran tèt kanmarad li, li fè l' fè sa ki pa bon.</span> <span class="verse"><a name="30">30</a>Moun k'ap twenzi je yo sou moun, se moun ki gen move lide dèyè tèt yo. Moun k'ap fè siy sou moun, se moun ki sou move kou.</span> <span class="verse"><a name="31">31</a>¶ Cheve blan se bèl rekonpans. Moun ki mache dwat va viv lontan.</span> <span class="verse"><a name="32">32</a>¶ Pito ou aji ak pasyans pase pou ou fè fòs sou moun. Pito ou konn kontwole tèt ou pase pou ou gwo chèf lame k'ap mache pran lavil.</span> <span class="verse"><a name="33">33</a>¶ Moun tire kat pou yo konnen sa pou yo fè. Men, desizyon an se nan men Bondye li ye.</span> </p></div</div></div></body></html>