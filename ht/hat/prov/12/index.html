<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/prov/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/prov">Proverbs</a> &gt <strong>Chapter 12</strong></div><p><span class="verse"><a name="1">1</a>¶ Moun ki renmen yo korije yo, se moun ki toujou vle konnen. Men, moun ki pa renmen yo rale zòrèy yo, se moun san konprann.</span> <span class="verse"><a name="2">2</a>¶ Seyè a kontan ak moun k'ap fè sa ki byen. Men, l'ap kondannen moun ki toujou sou plan.</span> <span class="verse"><a name="3">3</a>¶ Fè mechanste pa bay moun fòs pou yo rete kanpe. Men, moun ki mache dwat p'ap janm brannen.</span> <span class="verse"><a name="4">4</a>¶ Yon bon madanm se yon lwanj li ye pou mari li. Men, yon madanm ki fè mari l' wont, se tankou yon maladi k'ap manje ou nan zo.</span> <span class="verse"><a name="5">5</a>¶ Yon nonm serye p'ap janm mete nan tèt li pou l' fè ou lenjistis. Men, mechan yo ap toujou chache twonpe ou.</span> <span class="verse"><a name="6">6</a>¶ Pawòl ki soti nan bouch mechan se pèlen pou touye moun. Men, pawòl ki soti nan bouch moun k'ap mache dwat yo, se delivrans pou moun ki an danje.</span> <span class="verse"><a name="7">7</a>¶ Rive yon lè, pye mechan yo chape. Ou chache yo, ou pa wè yo. Men, fanmi moun k'ap mache dwat yo ap toujou la.</span> <span class="verse"><a name="8">8</a>¶ Y'ap fè lwanj moun ki gen konprann. Men, y'ap meprize moun ki malveyan.</span> <span class="verse"><a name="9">9</a>¶ Pito ou pase pou malere men ou gen manje pou ou manje, pase pou ou pran pòz grannèg ou epi w'ap mouri grangou.</span> <span class="verse"><a name="10">10</a>¶ Moun ki mache dwat okipe ata zannimo nan lakou yo. Men, mechan yo san zantray.</span> <span class="verse"><a name="11">11</a>¶ Moun ki travay jaden ap jwenn manje pou yo manje plen vant yo. Men, moun k'ap pèdi tan yo nan fè bagay san valè, se san konprann yo ye.</span> <span class="verse"><a name="12">12</a>¶ Mechan toujou ap fè gwo lide dèyè bagay mechan parèy yo pran. Men, moun k'ap mache dwat ap fè bagay k'ap rapòte yo.</span> <span class="verse"><a name="13">13</a>¶ Pawòl ki soti nan bouch moun mechan tounen yon pèlen pou yo. Men, moun k'ap mache dwat ap soti nan tout move pa.</span> <span class="verse"><a name="14">14</a>¶ Rekonpans yon moun chita sou sa li di ak bouch li. Sa ou fè se sa ou wè.</span> <span class="verse"><a name="15">15</a>¶ Moun sòt toujou konprann sa y'ap fè a byen. Men, moun ki gen bon konprann koute konsèy yo ba yo.</span> <span class="verse"><a name="16">16</a>¶ Lè yon moun san konprann ankòlè, tout moun wè sa lamenm. Men, yon moun veyatif, lè ou fè l' malonèt, li fè tankou li pa konprann.</span> <span class="verse"><a name="17">17</a>¶ Lè ou di verite nan tribinal, ou rann lajistis sèvis. Men, temwen k'ap bay manti, se lenjistis l'ap ankouraje.</span> <span class="verse"><a name="18">18</a>¶ Pawòl moun ki di tou sa ki vin nan bouch yo se kout ponya. Men, pawòl moun ki gen bon konprann se renmèd.</span> <span class="verse"><a name="19">19</a>¶ Manti la pou yon ti tan. Men, verite la pou tout tan tout tan.</span> <span class="verse"><a name="20">20</a>¶ Moun k'ap kalkile jan pou yo fè moun mal, se move kou y'ap chache pote. Men, moun k'ap bay bon konsèy ap gen kè kontan.</span> <span class="verse"><a name="21">21</a>¶ Malè pa janm rive moun k'ap mache dwat. Men, pou mechan yo se apse sou klou.</span> <span class="verse"><a name="22">22</a>¶ Seyè a pa vle wè moun k'ap manti. Men, li kontan nèt ak moun ki toujou kenbe pawòl yo.</span> <span class="verse"><a name="23">23</a>¶ Moun lespri pa janm nan fè moun wè tou sa yo konnen. Men, moun san konprann ap mache fè moun wè jan yo sòt.</span> <span class="verse"><a name="24">24</a>¶ Travay di fè ou grannèg. Men, parese fè ou rete ak moun.</span> <span class="verse"><a name="25">25</a>¶ Tèt chaje kraze kouraj yon moun. Men, yon bon pawòl fè kè l' kontan.</span> <span class="verse"><a name="26">26</a>¶ Moun ki mache dwat ap toujou moutre zanmi l' bon chemen. Men, mechan an ap fè yo pèdi chemen yo.</span> <span class="verse"><a name="27">27</a>¶ Parese ap toujou rete grangou. Tout richès yon moun se travay li.</span> <span class="verse"><a name="28">28</a>¶ Fè sa ki dwat, w'a jwenn ak lavi. Fè sa ki mal, w'a jwenn ak lanmò.</span> </p></div</div></div></body></html>