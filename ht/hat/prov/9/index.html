<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/prov/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/prov">Proverbs</a> &gt <strong>Chapter 9</strong></div><p><span class="verse"><a name="1">1</a>¶ Bon konprann bati kay li, li kanpe l' avèk sèt gwo poto.</span> <span class="verse"><a name="2">2</a>Li fè yo pare bon vyann pou fè fèt, li fè bon konpoze ak diven, li ranje tab la byen ranje.</span> <span class="verse"><a name="3">3</a>Li rele sèvant li yo, li voye yo moute kote ki pi wo nan lavil la pou fè tout moun konnen nouvèl la, pou di yo:</span> <span class="verse"><a name="4">4</a>Nou menm ki poko konn anyen, vini non! Li rele moun san konprann yo, l'ap di yo:</span> <span class="verse"><a name="5">5</a>Vin manje manje mwen an non! Vin bwè bon diven mwen pare a non!</span> <span class="verse"><a name="6">6</a>Kite sòt! Vin aprann lavi! Vin mache nan chemen konesans.</span> <span class="verse"><a name="7">7</a>Si w'ap kouri dèyè yon moun k'ap pase moun nan betiz, l'ap joure ou mete sou li. Si w'ap rale zòrèy yon mechan, l'ap bat ou mete sou li.</span> <span class="verse"><a name="8">8</a>Pa janm kouri dèyè yon moun k'ap pase moun nan betiz. L'a rayi ou. Men, si w'ap kouri dèyè yon moun ki gen konprann, l'a gen respè pou ou.</span> <span class="verse"><a name="9">9</a>Si ou pale ak yon moun ki gen bon konprann, w'ap fè l' gen plis bon konprann toujou. Plis w'ap moutre yon nonm debyen, plis l'ap mete sou konesans li.</span> <span class="verse"><a name="10">10</a>Lè ou gen krentif pou Bondye, se lè sa a ou konmanse gen bon konprann. Si ou konnen ki moun Bondye ye, ou gen lespri.</span> <span class="verse"><a name="11">11</a>Bon konprann ap fè ou viv lontan. L'ap fè ou wè plizyè lanne.</span> <span class="verse"><a name="12">12</a>Si ou gen bon konprann, premye moun k'ap pwofite sa se ou menm. Konsa tou, si w'ap pase konesans nan betiz, se ou menm tou k'ap peye konsekans lan pou kont ou.</span> <span class="verse"><a name="13">13</a>¶ Moun sòt, se tankou yon fanm ki pale fò, ki pa konn anyen, ki pa wont anyen.</span> <span class="verse"><a name="14">14</a>Li chita sou yon chèz devan papòt lakay li, li kage chèz li kote ki pi wo nan lavil la.</span> <span class="verse"><a name="15">15</a>L'ap rele moun ki sou wout yo, ki pa sou bò l'. L'ap di yo:</span> <span class="verse"><a name="16">16</a>Vini jwenn mwen non, nou menm ki poko konn anyen! Li pale ak moun ki san konprann yo, li di yo:</span> <span class="verse"><a name="17">17</a>Dlo kay moun toujou pi fre. Manje deyò toujou gen pi bon gou!</span> <span class="verse"><a name="18">18</a>Men, moun ki pran nan pawòl fanm sa a pa konnen lè yo mete pye lakay li se papye lanmò yo yo senyen. Depi yo antre lakay li, yo deja mouri.</span> </p></div</div></div></body></html>