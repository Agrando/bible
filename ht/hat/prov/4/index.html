<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/prov/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/prov">Proverbs</a> &gt <strong>Chapter 4</strong></div><p><span class="verse"><a name="1">1</a>¶ Pitit mwen yo, koute yon papa lè l'ap ban nou bon levasyon. Louvri zòrèy nou pou nou ka gen konprann.</span> <span class="verse"><a name="2">2</a>Pa janm bliye anyen nan sa m'ap moutre nou la a: Se bon konsèy m'ap ban nou.</span> <span class="verse"><a name="3">3</a>Lè mwen te timoun piti lakay papa m', lè sa a mwen te sèl pitit manman mwen.</span> <span class="verse"><a name="4">4</a>Papa m' t'ap moutre m' anpil bagay. Li te konn di m': Kenbe pawòl mwen nan kè ou. Fè sa m'ap di ou fè, konsa w'a viv.</span> <span class="verse"><a name="5">5</a>Chache gen konesans ak bon konprann. Pa janm bliye sa m'ap di ou la a. Pa vire do ba yo.</span> <span class="verse"><a name="6">6</a>Pa lage konesans ou. L'a toujou pwoteje ou. renmen l', li p'ap kite anyen rive ou.</span> <span class="verse"><a name="7">7</a>Chache gen konesans, se premye bagay yon nonm lespri dwe fè. Nenpòt kisa ou ka genyen, bay li pou ou vin gen konprann.</span> <span class="verse"><a name="8">8</a>renmen konesans, l'ap fè ou mache tèt wo. Kenbe l', pa lage l'. L'a fè yo respekte ou.</span> <span class="verse"><a name="9">9</a>Se va yon bèl bagay pou ou, tankou yon kouwòn sou tèt ou. Se va yon lwanj pou ou kote ou pase.</span> <span class="verse"><a name="10">10</a>Koute sa m'ap di ou, pitit mwen. Pa bliye sa m'ap moutre ou la a, konsa w'a viv lontan.</span> <span class="verse"><a name="11">11</a>Mwen moutre ou jan pou ou viv ak bon konprann. Mwen fè ou konnen jan pou ou mache dwat.</span> <span class="verse"><a name="12">12</a>Lè w'ap viv avèk bon konprann, anyen p'ap bare wout ou. Ou mèt ap kouri, ou p'ap janm bite sou anyen.</span> <span class="verse"><a name="13">13</a>Pa janm bliye sa yo te moutre ou, kenbe l' fèm. Pa kite l' chape anba men ou, se tout lavi ou.</span> <span class="verse"><a name="14">14</a>¶ Pa fè menm chemen ak mechan yo. Pa swiv egzanp moun ki deprave yo.</span> <span class="verse"><a name="15">15</a>Pa fè sa, pa pran chemen sa yo menm. Refize fè tankou yo, fè chemen pa ou.</span> <span class="verse"><a name="16">16</a>Mechan yo p'ap dòmi toutotan yo pa fè sa ki mal. Dòmi pa ka pran yo si yo pa rive fè sa yo vle fè a.</span> <span class="verse"><a name="17">17</a>Se nan fè mechanste yo jwenn manje pou yo manje. Se nan fè moun mal yo jwenn diven pou yo bwè.</span> <span class="verse"><a name="18">18</a>Chemen moun k'ap mache dwat yo tankou solèy k'ap leve. Chak lè, l'ap vin pi klere jouk li fin jou nèt.</span> <span class="verse"><a name="19">19</a>Chemen moun mechan yo fè nwa kou lannwit. Yo pa ka wè sou kisa y'ap bite.</span> <span class="verse"><a name="20">20</a>¶ Pitit mwen, louvri lespri ou pou ou konprann byen sa m'ap di ou la a. Louvri zòrèy ou pou ou koute pawòl k'ap soti nan bouch mwen.</span> <span class="verse"><a name="21">21</a>Pa janm kite yo soti devan je ou. Kenbe yo nan kè ou. Pa janm bliye yo.</span> <span class="verse"><a name="22">22</a>Se lavi pou moun ki jwenn yo. Se lasante pou tout moun ki konprann yo.</span> <span class="verse"><a name="23">23</a>Pase tout lòt bagay, veye byen lide k'ap travay nan tèt ou, paske se yo k'ap di ou ki jan pou ou viv.</span> <span class="verse"><a name="24">24</a>Pa janm kite manti soti nan bouch ou, ni move pawòl, ni mo deplase.</span> <span class="verse"><a name="25">25</a>Gade dwat devan ou. Kenbe je ou fikse sou chemen ki dwat devan ou lan.</span> <span class="verse"><a name="26">26</a>Chache konnen byen sa w'ap fè. Konsa, tou sa w'ap fè ap mache byen pou ou.</span> <span class="verse"><a name="27">27</a>Pa vire ni adwat ni agoch. Pa lage kò ou nan fè sa ki mal.</span> </p></div</div></div></body></html>