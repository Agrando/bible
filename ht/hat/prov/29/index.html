<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/prov/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/prov">Proverbs</a> &gt <strong>Chapter 29</strong></div><p><span class="verse"><a name="1">1</a>¶ Moun k'ap fè tèt di lè y'ap rale zòrèy yo, se moun k'ap rete konsa y'ap tonbe san yo pa ka leve ankò.</span> <span class="verse"><a name="2">2</a>¶ Lè se moun serye ki chèf, pèp la kontan. Men, lè se yon mechan k'ap gouvènen, pèp la nan lapenn.</span> <span class="verse"><a name="3">3</a>¶ W'ap fè kè papa ou kontan si ou toujou ap chache bon konprann. Moun k'ap frekante jennès, se lajan l' l'ap gaspiye.</span> <span class="verse"><a name="4">4</a>¶ Lè yon wa pa nan patipri, peyi a kanpe byen fèm. Men, depi yon chèf nan resevwa lajan sou kote, se fini l'ap fini ak peyi a.</span> <span class="verse"><a name="5">5</a>¶ Moun k'ap flate moun, se yon pèlen y'ap pare sou wout yo.</span> <span class="verse"><a name="6">6</a>¶ Moun mechan pran nan mechanste y'ap fè. Men, moun ki mache dwat yo gen kè kontan, y'ap fè fèt.</span> <span class="verse"><a name="7">7</a>¶ Moun ki mache dwat konnen pou l' respekte dwa pòv malere. Men, mechan an pa konnen bagay konsa.</span> <span class="verse"><a name="8">8</a>¶ Moun ki pa gen respè pou lòt ap mache simen kont nan tout peyi a. Men moun ki gen konprann konnen pou l' kontwole tèt li lè li fache.</span> <span class="verse"><a name="9">9</a>¶ Lè moun ki gen konprann al nan leta ak moun fou, fache pa fache anyen p'ap regle.</span> <span class="verse"><a name="10">10</a>¶ Depi yon moun serye, ansasen pa vle wè li. Men, moun ki mache dwat yo ap pwoteje l'.</span> <span class="verse"><a name="11">11</a>¶ Lè moun fou ankòlè, li di sa ki vin nan bouch li. Men, moun ki gen bon konprann kontwole bouch li.</span> <span class="verse"><a name="12">12</a>¶ Lè yon chèf renmen tripotay, se mechan ase k'ap sèvi avè l'.</span> <span class="verse"><a name="13">13</a>¶ Gen yon bagay ni pòv la ni moun k'ap peze l' la gen ansanm: se Bondye ki bay ni yonn ni lòt je pou yo wè.</span> <span class="verse"><a name="14">14</a>¶ Lè yon wa pran kòz malere yo pou l' defann dwa yo san patipri, wa sa a la pou l' gouvènen lontan.</span> <span class="verse"><a name="15">15</a>¶ Baton ki korije timoun ap ba yo konprann. Men, timoun yo kite fè sa yo pito gen pou fè manman yo wont.</span> <span class="verse"><a name="16">16</a>¶ Lè mechan an rive chèf nan yon peyi, gen plis mechanste k'ap fèt. Men, moun k'ap mache dwat yo va wè jan mechan yo ap tonbe.</span> <span class="verse"><a name="17">17</a>¶ Korije pitit gason ou lan, li p'ap ba ou tèt chaje. L'a fè kè ou kontan.</span> <span class="verse"><a name="18">18</a>¶ Lè pa gen moun ki pou fè pèp la konnen sa pou l' fè, pèp la an debandad nèt. Men, ala bon sa bon pou moun k'ap fè sa lalwa mande!</span> <span class="verse"><a name="19">19</a>¶ Pale anpil p'ap korije esklav. Menm lè li konprann, se pa sa k'ap fè l' obeyi.</span> <span class="verse"><a name="20">20</a>¶ Gen plis espwa pou yon moun ki san konprann pase pou yon moun k'ap prese pale san kalkile.</span> <span class="verse"><a name="21">21</a>¶ Lè ou mou ak yon esklav depi li tou piti, rive yon lè l'ap konprann se pitit ou li ye.</span> <span class="verse"><a name="22">22</a>¶ Moun ki ankòlè fasil toujou ap fè bagay yo pa dwe fè. Moun ki gen san wo toujou nan goumen.</span> <span class="verse"><a name="23">23</a>¶ Awogans fè moun pèdi pye. Men, y'ap respekte moun ki soumèt devan Bondye.</span> <span class="verse"><a name="24">24</a>¶ Moun ki konplis yon vòlò, se moun ki rayi tèt li. Si li denonse vòlò a, y'ap pini l'. Si li pa denonse l', madichon Bondye ap tonbe sou li.</span> <span class="verse"><a name="25">25</a>¶ Si ou pè sa moun ap di, ou antrave. Men, si ou mete konfyans ou nan Seyè a, ou pa bezwen pè anyen.</span> <span class="verse"><a name="26">26</a>¶ Anpil moun ap kouri dèyè favè chèf. Men, se Bondye k'ap jije tout moun san patipri.</span> <span class="verse"><a name="27">27</a>¶ Moun ki mache dwat pa vle wè mechan. Mechan pa vle wè moun k'ap mache dwat.</span> </p></div</div></div></body></html>