<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/gen/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/gen">Genesis</a> &gt <strong>Chapter 21</strong></div><p><span class="verse"><a name="1">1</a>¶ Seyè a fè Sara favè, jan l' te di l' la. Li fè sa l' te pwomèt li a rive vre.</span> <span class="verse"><a name="2">2</a>Sara vin ansent. Atout li te fin vye granmoun lan, li fè yon pitit gason pou Abraram, nan dat Bondye te di l' la.</span> <span class="verse"><a name="3">3</a>Abraram rele pitit gason Sara te fè pou li a Izarak.</span> <span class="verse"><a name="4">4</a>Ti gason an te gen wit jou lè Abraram sikonsi l', jan Bondye te ba li lòd la.</span> <span class="verse"><a name="5">5</a>Abraram te gen santan sou tèt li lè Izarak, pitit li a, te fèt.</span> <span class="verse"><a name="6">6</a>Sara di konsa. Bondye fè m' bagay ki fè m' ri. tout moun ki tande sa pral ri avè m' tou.</span> <span class="verse"><a name="7">7</a>Apre sa, li di ankò: -Ki moun ki ta di Abraram yon jou Sara gen pou bay timoun tete? Men, atout li fin vye a, mwen fè yon pitit gason pou li.</span> <span class="verse"><a name="8">8</a>Ti gason an grandi, li sevre. Jou yo sevre l' la, Abraram fè yon gwo fèt.</span> <span class="verse"><a name="9">9</a>¶ Yon jou Izmayèl, pitit Aga, fanm peyi Lejip la te fè pou Abraram lan t'ap jwe ak Izarak, pitit Sara a. Sara wè sa.</span> <span class="verse"><a name="10">10</a>Li di Abraram konsa: -Mete sèvant la deyò ansanm ak tout pitit li a, paske pitit sèvant sa a pa gen dwa eritye ak Izarak, pitit mwen an.</span> <span class="verse"><a name="11">11</a>Pawòl sa a te fè Abraram lapenn anpil, paske Izmayèl te pitit li tou.</span> <span class="verse"><a name="12">12</a>Men, Bondye di Abraram konsa-Ou pa bezwen pran lapenn pou ti gason an ak pou Aga, sèvant ou a. Ou mèt fè tout sa Sara di ou fè a, paske se Izarak ki pral ba ou pitit pitit mwen pwomèt ou yo.</span> <span class="verse"><a name="13">13</a>M'ap bay pitit sèvant lan anpil pitit pitit. M'ap fè l' tounen yon nasyon, paske se pitit ou li ye tou.</span> <span class="verse"><a name="14">14</a>¶ Nan denmen Abraram leve bonè, li pran pen ak yon sak an po bèt plen dlo, li bay Aga. Li ede l' mete yo sou tèt li. Li ba li pitit la, li fè l' ale kite kay la. Aga pati, li mache, li mache, jouk li pèdi nan dezè Bècheba a.</span> <span class="verse"><a name="15">15</a>Lè dlo nan sak la fini, li kite pitit la anba yon touf raje.</span> <span class="verse"><a name="16">16</a>li ale, li chita pi devan, yon bon ti distans, li di nan kè l' -Mwen pa ka rete ap gade pitit mwen an ap mouri konsa. Pandan li chita konsa, pitit la pran rele.</span> <span class="verse"><a name="17">17</a>Bondye tande rèl pitit la. Zanj Bondye a rete nan syèl la, li pale ak Aga, li di l' konsa-Sa ou genyen, Aga? Ou pa bezwen pè. Kote Bondye ye a, li tande rèl ti pitit la.</span> <span class="verse"><a name="18">18</a>Leve non, pran ti pitit la, kenbe l'. M'ap fè pitit pitit li yo tounen yon gwo nasyon.</span> <span class="verse"><a name="19">19</a>Bondye louvri je Aga. Aga wè yon pi. li ale, li plen sak an po a dlo. Li bay ti pitit la bwè dlo kont kò l'.</span> <span class="verse"><a name="20">20</a>Bondye te avèk ti pitit la. Li grandi, li rete nan dezè a. Li te rive konn tire flèch nan banza ak anpil ladrès.</span> <span class="verse"><a name="21">21</a>Se nan dezè Paran li te rete. Manman l' te chwazi yon madanm pou li nan jenn fi peyi Lejip yo.</span> <span class="verse"><a name="22">22</a>¶ Lè sa a, Abimelèk ale ansanm avek Pikòl, kòmandan lame li a, li pale ak Abraram. Li di l' konsa-Bondye avè ou nan tout sa w'ap fè.</span> <span class="verse"><a name="23">23</a>Koulye a, fè sèman, isit la menm, devan Bondye, ou p'ap janm twonpe ni mwen menm, ni pitit mwen yo, ni pitit pitit mwen yo. Mwen te aji byen avè ou. Pwomèt w'ap aji byen avè m' tou, epi w'ap sèvi byen ak tout moun nan peyi kote ou rete a.</span> <span class="verse"><a name="24">24</a>Abraram reponn. -M' fè sèman.</span> <span class="verse"><a name="25">25</a>Men Abraram te fè Abimelèk repwòch pou yon pi li domestik Abimelèk yo te pran pa fòs.</span> <span class="verse"><a name="26">26</a>Abimelèk di l' -Mwen pa konnen ki moun ki fè sa. Ni tou, ou pa t' janm di m' anyen sou sa. Se koulye a m'ap tande koze a.</span> <span class="verse"><a name="27">27</a>Abraram pran kèk mouton ak kèk bèf li bay Abimelèk. Konsa, yo pase kontra yonn ak lòt.</span> <span class="verse"><a name="28">28</a>Abraram pran sèt mouton nan bann mouton l' yo, li mete yo sou kote.</span> <span class="verse"><a name="29">29</a>Abimelèk mande l' -Poukisa ou mete sèt mouton sa yo sou kote.</span> <span class="verse"><a name="30">30</a>Abraram reponn li-Asepte sèt mouton sa yo. Si ou asepte yo, sa vle di ou rekonèt devan tout moun se mwen menm ki te fouye pi a.</span> <span class="verse"><a name="31">31</a>Se poutèt sa yo rele anplasman an Bècheba, paske se la menm yo te sèmante yonn bay lòt.</span> <span class="verse"><a name="32">32</a>Se Bècheba yo te pase kontra yonn ak lòt. Apre sa, Abimelèk leve, li tounen nan peyi moun Filisti yo, ansanm ak Pikòl, kòmandan lame li a.</span> <span class="verse"><a name="33">33</a>¶ Se la Bècheba Abraram plante yon pye tonmaren. Lèfini li fè sèvis pou Seyè a, Bondye ki la pou tout tan an.</span> <span class="verse"><a name="34">34</a>Apre sa, Abraram rete kèk lanne ankò nan peyi Filisti a.</span> </p></div</div></div></body></html>