<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/gen/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/gen">Genesis</a> &gt <strong>Chapter 1</strong></div><p><span class="verse"><a name="1">1</a>¶ Nan konmansman, Bondye kreye syèl la ak latè a.</span> <span class="verse"><a name="2">2</a>Men latè pa t' gen fòm, li pa t' gen anyen sou li. Fènwa te kouvri toupatou. Lespri Bondye t'ap plane sou dlo ki te kouvri tout latè.</span> <span class="verse"><a name="3">3</a>¶ Bondye di. Se pou limyè fèt. Epi limyè te fèt.</span> <span class="verse"><a name="4">4</a>Bondye wè limyè a te bon. Bondye mete limyè a yon bò, li mete fènwa a yon lòt bò.</span> <span class="verse"><a name="5">5</a>Bondye rele limyè a lajounen, li rele fènwa a lannwit. Yon lannwit pase, yon maten rive. Se te premye jou a.</span> <span class="verse"><a name="6">6</a>¶ Bondye di ankò. Se pou gen yon vout nan mitan dlo a pou separe dlo a an de.</span> <span class="verse"><a name="7">7</a>Bondye fè vout la separe dlo a an de, yon pati anwo vout la, yon lòt pati anba l'. Se konsa sa te pase.</span> <span class="verse"><a name="8">8</a>Bondye rele vout la syèl. Yon lannwit pase, yon maten rive. Se te dezyèm jou a.</span> <span class="verse"><a name="9">9</a>¶ Bondye di ankò. Se pou dlo ki anba syèl la sanble yon sèl kote pou kote ki sèk la ka parèt. Se konsa sa te pase.</span> <span class="verse"><a name="10">10</a>Bondye rele kote ki sèk la tè. Li rele pil dlo a lanmè. Bondye gade sa l' te fè a, li wè l' bon.</span> <span class="verse"><a name="11">11</a>Bondye di. Se pou tè a pouse tout kalite plant: zèb, plant ki bay grenn, pyebwa ki bay fwi ak tout grenn yo. Se konsa sa te pase.</span> <span class="verse"><a name="12">12</a>Tè a pouse tout kalite plant: zèb, plant ki bay grenn, pyebwa ki bay fwi ak tout grenn yo. Bondye gade sa l' te fè a, li wè l' bon.</span> <span class="verse"><a name="13">13</a>Yon lannwit pase, yon maten rive. Se te twazyèm jou a.</span> <span class="verse"><a name="14">14</a>¶ Bondye di ankò. Se pou limyè parèt nan syèl la pou separe lajounen ak lannwit. Y'a sèvi pou make jou yo, lanne yo ak sezon yo.</span> <span class="verse"><a name="15">15</a>Y'a sèvi limyè nan syèl la pou klere tout latè a. Se konsa sa te pase.</span> <span class="verse"><a name="16">16</a>Bondye fè de gwo limyè, pi gwo a pou kòmande sou lajounen, pi piti a pou kòmande sou lannwit. Li fè zetwal yo tou.</span> <span class="verse"><a name="17">17</a>Li mete yo nan syèl la pou klere latè a,</span> <span class="verse"><a name="18">18</a>pou kòmande sou lajounen ak sou lannwit, pou separe limyè ak fènwa. Bondye gade sa l' te fè a, li wè l' bon.</span> <span class="verse"><a name="19">19</a>Yon lannwit pase, yon maten rive. Se te katriyèm jou a.</span> <span class="verse"><a name="20">20</a>¶ Bondye di ankò. Se pou dlo yo kale anpil anpil bèt vivan. Se pou zwazo vole nan syèl la anwo tè a. Se konsa sa te pase.</span> <span class="verse"><a name="21">21</a>Bondye kreye gwo bèt lanmè yo, tout kalite bèt vivan k'ap naje nan dlo ansanm ak tout kalite zwazo. Bondye gade sa l' te fè a, li wè l' bon.</span> <span class="verse"><a name="22">22</a>Bondye beni yo, li di. Fè pitit, fè anpil anpil pitit, plen dlo lanmè a. Se pou zwazo yo fè anpil anpil pitit tout sou tè a.</span> <span class="verse"><a name="23">23</a>Yon lannwit pase, yon maten rive. Se te senkyèm jou a.</span> <span class="verse"><a name="24">24</a>¶ Bondye di ankò. Se pou tè a kale tout kalite bèt vivan, bèt yo gade, bèt ki trennen sou vant, bèt nan bwa. Se konsa sa te pase.</span> <span class="verse"><a name="25">25</a>Bondye fè tout kalite bèt, bèt nan bwa, bèt yo gade, bèt ki trennen sou vant. Li gade sa l' te fè a, li wè l' bon.</span> <span class="verse"><a name="26">26</a>¶ Bondye di ankò. Ann fè moun. N'ap fè l' pòtre ak nou, pou li sanble ak nou. La gen pouvwa sou pwason ki nan lanmè yo, sou zwazo ki nan syèl la, sou tout bèt yo gade, sou tout latè, sou tout bèt nan bwa, sou tout bèt ki trennen sou vant sou tè a.</span> <span class="verse"><a name="27">27</a>Bondye kreye moun. Li fè l' pòtre ak li. Li kreye yo gason ak fi.</span> <span class="verse"><a name="28">28</a>Li ba yo benediksyon, li di. Fè pitit, fè anpil anpil pitit mete sou tè a. Donte tè a. Mwen ban nou pouvwa sou pwason ki nan lanmè, sou zwazo ki nan syèl la, ak sou tout bèt vivan k'ap mache sou tè a.</span> <span class="verse"><a name="29">29</a>¶ Bondye di. Gade. Mwen ban nou tout kalite plant ki bay grenn ak tout kalite pyebwa ki bay fwi ak grenn pou nou manje.</span> <span class="verse"><a name="30">30</a>Men, tout bèt ki sou tè a, tout zwazo ki nan syèl la, tout bèt ki trennen sou vant, wi tout bèt vivan, m'ap ba yo zèb vèt pou yo manje. Se konsa sa te pase.</span> <span class="verse"><a name="31">31</a>¶ Bondye gade sa l' te fè a, li wè l' bon nèt. Yon lannwit pase, yon maten rive. Se te sizyèm jou a.</span> </p></div</div></div></body></html>