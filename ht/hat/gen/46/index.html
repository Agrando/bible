<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/gen/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/gen">Genesis</a> &gt <strong>Chapter 46</strong></div><p><span class="verse"><a name="1">1</a>¶ Izrayèl pati avèk tout sa li te genyen. li al Bècheba, li touye bèt, li ofri yo bay Bondye Izarak, papa li.</span> <span class="verse"><a name="2">2</a>Jou lannwit sa a, Bondye pale ak Izrayèl nan rèv, li di l': -Jakòb! Jakòb! Jakòb reponn: -Men mwen wi.</span> <span class="verse"><a name="3">3</a>Bondye di li: -Mwen se Bondye, Bondye papa ou la. Ou pa bezwen pè desann ale nan peyi Lejip paske m'ap fè pitit pitit ou yo tounen yon gwo pèp laba a.</span> <span class="verse"><a name="4">4</a>M'ap desann avè ou nan peyi Lejip, m'ap fè pitit pitit ou yo tounen isit la ankò. Se Jozèf ki va fèmen je ou lè wa mouri.</span> <span class="verse"><a name="5">5</a>¶ Jakòb pati, li kite Bècheba. Pitit Izrayèl yo pran Jakòb, papa yo, ansanm ak timoun yo ak madanm yo, yo fè yo moute sou cha farawon an te voye pou yo vwayaje a.</span> <span class="verse"><a name="6">6</a>Yo pran tout bèt ak tout byen yo te fè nan peyi Kanaran an. Yo desann nan peyi Lejip. Yo mennen Jakòb desann nan peyi Lejip ak tout pitit pitit li yo.</span> <span class="verse"><a name="7">7</a>Jakòb pran pitit gason l' yo ak pitit fi l' yo, pitit pitit li yo, fi kou gason, li desann nan peyi Lejip ak yo tout.</span> <span class="verse"><a name="8">8</a>Men non pitit Izrayèl yo ansanm ak pitit pitit yo ki te desann nan peyi Lejip: Jakòb ak pitit gason l' yo. Premye gason an te rele Woubenn.</span> <span class="verse"><a name="9">9</a>Men non pitit Woubenn yo: Enòk, Palou, Ezwon ak Kami.</span> <span class="verse"><a name="10">10</a>Men non pitit Simeyon yo: Jemouyèl, Jamen, Orad, Jaken, Zoka ak Sayil. Li te fè dènye sa a ak yon fanm peyi Kanaran.</span> <span class="verse"><a name="11">11</a>Men non pitit gason Levi yo: Gèchon, Keyat ak Merari.</span> <span class="verse"><a name="12">12</a>Men non pitit gason Jida yo: Er, Onan, Chela, Perèz ak Zerak. Men Er ak Onan te mouri nan peyi Kanaran. Perèz te gen de pitit gason: Ezwon ak Amoul.</span> <span class="verse"><a name="13">13</a>Men non pitit Isaka yo: Tola, Pouva, Jòb ak Chimwon.</span> <span class="verse"><a name="14">14</a>Men non pitit Zabilon yo: Serèd, Elon ak Jaleyèl.</span> <span class="verse"><a name="15">15</a>Se pitit sa yo Leya te fè pou Jakòb lè yo te Mezopotami. Leya te fè yon fi tout yo te rele Dena. Avèk pitit pitit yo, sa te fè antou tranntwa gason ak yon fi.</span> <span class="verse"><a name="16">16</a>Men non pitit gason Gad yo: Zifjon, Agi, Chouni, Ezbon, Eri, Awodi ak Areyèli.</span> <span class="verse"><a name="17">17</a>Men non pitit gason Asè yo: Jimna, Jichva, Jichvi epi Beria. Yo te gen yon sè ki te rele Serak. Beria te gen de pitit gason: Ebè ak Malkyèl.</span> <span class="verse"><a name="18">18</a>Se pitit gason sa yo Zilpa te fè pou Jakòb. Zilpa sa a, se te sèvant Laban te bay Leya, pitit fi li a. Avèk pitit pitit yo, sa te fè antou sèz moun.</span> <span class="verse"><a name="19">19</a>Men non pitit gason Rachèl, madan Jakòb: Jozèf ak Benjamen.</span> <span class="verse"><a name="20">20</a>Pandan Jozèf te nan peyi Lejip, Asnat, pitit fi Potifera, prèt lavil On an, te fè Manase ak Efrayim pou li.</span> <span class="verse"><a name="21">21</a>Men non pitit Benjamen yo: Bela, Bekè, Achbèl, Gera, Naaman, Ei, Wòch, Moupen, Oupim epi Ad.</span> <span class="verse"><a name="22">22</a>Se pitit gason sa yo Rachèl te fè pou Jakòb. Avèk pitit pitit yo, sa te fè antou katòz moun.</span> <span class="verse"><a name="23">23</a>Men non pitit gason Dann lan: Ouchim.</span> <span class="verse"><a name="24">24</a>Men non pitit gason Neftali yo: Jazeyèl, Gouni, Jezè epi Chilèm.</span> <span class="verse"><a name="25">25</a>Se pitit gason sa yo Bila te fè pou Jakòb. Bila sa a, se te sèvant Laban te bay Rachèl, pitit fi li a. Avèk pitit pitit yo, sa te fè antou sèt moun.</span> <span class="verse"><a name="26">26</a>Antou sa te fè swasannsis moun, pitit ak pitit pitit ki te desann nan peyi Lejip ansanm ak Jakòb, san konte madanm pitit li yo.</span> <span class="verse"><a name="27">27</a>Avèk Jozèf ki te gen tan fè de pitit nan peyi Lejip, sa te fè antou swasanndis moun laras Jakòb ki te vin nan peyi Lejip.</span> <span class="verse"><a name="28">28</a>¶ Izrayèl te voye Jida devan al mande Jozèf pou l' vin jwenn li Gochenn.</span> <span class="verse"><a name="29">29</a>Jozèf fè pare cha li a, li moute, li al Gochenn, li al kontre papa l'. Rive Jozèf rive devan papa l', li lage kò l' nan bra l', li pase yon bon tan ap kriye sou zepòl li.</span> <span class="verse"><a name="30">30</a>Izrayèl di Jozèf konsa: -Koulye a, mwen wè figi ou, mwen konnen ou vivan toujou, mwen mèt mouri.</span> <span class="verse"><a name="31">31</a>Epi Jozèf di frè l' yo ak tout fanmi papa l' yo: -Mwen pral avèti wa a. Mwen pral di l': men frè m' yo ak tout fanmi papa m' yo ki t'ap viv nan peyi Kanaran vin jwenn mwen isit la.</span> <span class="verse"><a name="32">32</a>Se gadò mouton yo ye. Se bèt yo konn gade. Yo mennen tout mouton yo ak tout bèf yo ansanm ak tout sa yo genyen.</span> <span class="verse"><a name="33">33</a>Lè farawon an va rele nou pou mande nou ki metye nou,</span> <span class="verse"><a name="34">34</a>n'a reponn li: Monwa, depi nou tout piti jouk koulye a, se bèt n'ap gade, tankou tout zansèt nou yo. Konsa, nou ka rete nan peyi Gochenn lan. Li te di yo sa paske moun peyi Lejip yo pa ka sipòte wè moun k'ap gade bèt viv nan mitan yo.</span> </p></div</div></div></body></html>