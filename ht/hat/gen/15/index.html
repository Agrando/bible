<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/gen/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/gen">Genesis</a> &gt <strong>Chapter 15</strong></div><p><span class="verse"><a name="1">1</a>¶ Apre bagay sa yo, Abram fè yon vizyon. Li wè Seyè a ki t'ap pale avè l'. Seyè a di l' konsa. Abram, ou pa bezwen pè anyen. Se mwen menm k'ap pwoteje ou. M' sere yon gwo gwo rekonpans pou ou.</span> <span class="verse"><a name="2">2</a>¶ Abram di. Seyè, Bondye, kisa ou vle ban mwen? Mwen tout fin mouri, mwen pa gen pitit. Sèl moun lakay mwen ki pral eritye m', se Elyezè, moun peyi Damas la.</span> <span class="verse"><a name="3">3</a>Abram di ankò. Gade! Ou pa ban m' pitit. Se yonn nan domestik mwen yo ki pral eritye m'.</span> <span class="verse"><a name="4">4</a>Lè sa a, li tande Seyè a ki di l' konsa. Non, se pa li menm ki pral eritye ou. Se pwòp pitit zantray ou ki pral eritye ou.</span> <span class="verse"><a name="5">5</a>Seyè a fè Abram soti deyò, li di l' konsa Leve je ou, gade syèl la byen. Konte zetwal yo si ou kapab. Apre sa, li di. Pitit pitit ou yo va anpil tankou zetwal nan syèl la.</span> <span class="verse"><a name="6">6</a>Abram mete konfyans li nan Seyè a, se konsa Seyè a fè l' gras.</span> <span class="verse"><a name="7">7</a>¶ Seyè a di. Se mwen menm, Seyè a, ki te fè ou soti lavil Our nan peyi Kalde a, pou m' te ka ba ou peyi sa a pou ou.</span> <span class="verse"><a name="8">8</a>Abram di. Seyè, Bondye, kijan pou m' fè konnen peyi sa a pou mwen vre?</span> <span class="verse"><a name="9">9</a>Seyè a di l'. Pran yon ti gazèl bèf twazan, yon fenmèl kabrit twazan, yon belye twazan, yon toutrèl ak yon jenn pijon.</span> <span class="verse"><a name="10">10</a>Abram al pran tout bèt sa yo, li koupe yo mitan pou mitan, li mete moso yo yonn anfas lòt. Men, li pa koupe zwazo yo an de.</span> <span class="verse"><a name="11">11</a>Chak fwa malfini karanklou vin pou desann sou vyann bèt yo, Abram pouse yo ale.</span> <span class="verse"><a name="12">12</a>¶ Solèy tapral kouche lè dòmi vòlè Abram. Li dòmi nèt ale. Epi yon sèl lapèz pran l' nan dòmi an. Kote l' te ye a vin fè tout nwa.</span> <span class="verse"><a name="13">13</a>Seyè a di l'. Konnen sa byen: Pitit pitit ou yo pral viv tankou etranje nan yon peyi ki pa pou yo. Y'ap fè yo tounen esklav, y'ap peze yo pandan katsanzan (400 an).</span> <span class="verse"><a name="14">14</a>Men, apre sa, m'ap pini nasyon ki va pran yo fè esklav la. Konsa, lè lè a va rive pou yo kite peyi sa a, y'a soti avèk anpil anpil richès.</span> <span class="verse"><a name="15">15</a>Kanta ou menm, ou pral mouri ak kè poze, ou pral jwenn zansèt ou yo ki mouri deja. Wi, anvan ou antre anba tè, wa viv lontan san ankenn pwoblèm.</span> <span class="verse"><a name="16">16</a>Apre kat jenerasyon, pitit pitit ou yo va tounen isit la, paske se pou nou tann moun Amori yo rive nan dènye bout mechanste yo.</span> <span class="verse"><a name="17">17</a>¶ Apre solèy fin kouche, te fè nwa anpil. Epi men li, yon recho ki t'ap fè lafimen ansanm ak yon gwo bwa dife tout limen parèt. Yo pase nan mitan moso vyann bèt yo.</span> <span class="verse"><a name="18">18</a>Se jou sa a Seyè a te pase kontra avèk Abram. Li di l' konsa M'ap bay pitit pitit ou yo tout peyi sa a, depi larivyè Lejip, rive jouk larivyè Lefrat la.</span> <span class="verse"><a name="19">19</a>Sa vle di tout peyi kote moun Keni yo, moun Kenizi yo, moun Kadmon yo,</span> <span class="verse"><a name="20">20</a>moun Et yo, moun Ferezi yo, moun refayim yo,</span> <span class="verse"><a name="21">21</a>moun Amori yo, moun Kanaran yo, moun Gigach yo ak moun Jebis yo rete.</span> </p></div</div></div></body></html>