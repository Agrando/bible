<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/song/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/song">Song of Solomon</a> &gt <strong>Chapter 1</strong></div><p><span class="verse"><a name="1">1</a>¶ Men pi bèl chante nan tout chante Salomon yo.</span> <span class="verse"><a name="2">2</a>¶ Bo m' non, kouvri m' ak bo! Karès ou pi dous pase siwo myèl.</span> <span class="verse"><a name="3">3</a>Ou gen yon bon sant k'ap soti nan tout kò ou. Depi yo tande non ou, sant ou vin nan nen yo. Se sa ki fè jenn fi yo renmen ou konsa!</span> <span class="verse"><a name="4">4</a>Pran m' avè ou non! Ann kouri ale! Se ou menm ki wa mwen. Mennen m' nan chanm ou. Depi ou la, se pa ti kontan n'ap kontan. N'ap chante karès ou ki pi dous pase siwo myèl. Jenn fi yo gen rezon renmen ou konsa!</span> <span class="verse"><a name="5">5</a>Medam lavil Jerizalèm, Po m' boule, men m' bèl! Po m' menm koulè ak tant nan dezè a. Men, li bèl tankou rido nan palè Salomon an.</span> <span class="verse"><a name="6">6</a>Pa gade sou koulè po m'! Se solèy la ki boule m' konsa. Frè m' yo te move sou mwen. Yo fè m' travay nan jaden rezen lòt moun. M' pa t' gen tan pou m' okipe jaden rezen pa m'.</span> <span class="verse"><a name="7">7</a>¶ Manyè di m' non, ou menm mwen renmen anpil la, kibò ou pral mennen mouton yo manje? Kibò yo pral pare solèy midi? Konsa m' p'ap bezwen mache chache ou tankou moun fou nan mitan mouton lòt gadò parèy ou yo.</span> <span class="verse"><a name="8">8</a>Bèl fanm pase ou, nanpwen! Ki jan ou fè pa konn kote sa a? Ale non. Swiv mouton yo. W'a jwenn manje bò la pou kabrit ou yo, toupre tant gadò yo.</span> <span class="verse"><a name="9">9</a>Ou menm mwen renmen anpil la, w'ap boulvèse mesye yo, menm jan yon jiman ap boulvèse poulen chwal cha lagè farawon yo.</span> <span class="verse"><a name="10">10</a>Ala bèl figi ou bèl nan mitan très cheve ou yo! Ala bèl kou ou bèl ak kolye ou yo!</span> <span class="verse"><a name="11">11</a>Men, n'ap fè yon chenn lò pou ou ak ti moso ajan kole ladan l'.</span> <span class="verse"><a name="12">12</a>¶ Mèt mwen te kouche sou kabann li. Sant odè mwen an te gaye toupatou.</span> <span class="verse"><a name="13">13</a>Mennaj mwen tankou yon pake bazilik, ki poze sou tete m'.</span> <span class="verse"><a name="14">14</a>Mennaj mwen tankou yon bouke flè k'ap fleri nan jaden rezen Angedi.</span> <span class="verse"><a name="15">15</a>Ala bèl ou bèl, anmòrèz mwen! Ala bèl ou bèl! Je ou yo ou ta di de ti pijon.</span> <span class="verse"><a name="16">16</a>Ala bèl ou bèl, mennaj mwen! Se pa ti kontan ou fè m' kontan. Zèb yo sèvi nou kabann!</span> <span class="verse"><a name="17">17</a>Branch bwa sèd yo sèvi nou travès kay, branch pye chenn yo sèvi nou twati.</span> </p></div</div></div></body></html>