<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/matt/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/matt">Matthew</a> &gt <strong>Chapter 25</strong></div><p><span class="verse"><a name="1">1</a>¶ Se konsa, nan Peyi Wa ki nan syèl la se va tankou istwa dis jennfi ki pran lanp yo, ki soti al kontre msye marye a.</span> <span class="verse"><a name="2">2</a>Senk nan yo te tèt chaje, senk lòt yo te gen bon konprann.</span> <span class="verse"><a name="3">3</a>Tèt chaje yo te pran lanp yo ase. Yo pa t' pote gaz an rezèv.</span> <span class="verse"><a name="4">4</a>Men sa ki te gen bon konprann yo te pote yon boutèy plen gaz ansanm ak lanp yo.</span> <span class="verse"><a name="5">5</a>Pandan yo t'ap tann msye marye a ki te an reta, yo tout pran kabicha, dòmi vòlò yo.</span> <span class="verse"><a name="6">6</a>Nan mitan lannwit lan, yon rèl pati: Men msye marye a. Ann al kontre li.</span> <span class="verse"><a name="7">7</a>Dis jennfi yo leve, yo pran pare lanp yo.</span> <span class="verse"><a name="8">8</a>Tèt chaje yo mande sak gen bon konprann yo: Tanpri, ban nou ti gout nan gaz nou pote a, paske lanp pa nou yo ap mouri.</span> <span class="verse"><a name="9">9</a>Men, senk ki te gen bon konprann yo reponn: Non, nou pa kapab, paske pa gen ase pou nou tout. Pito n' al achte nan men machann yo.</span> <span class="verse"><a name="10">10</a>Antan tèt chaje yo al achte gaz la, msye marye a vin rive. Senk jennfi ki te pare yo antre ansanm avè l' nan kay nòs la. Yo fèmen pòt la dèyè yo.</span> <span class="verse"><a name="11">11</a>Pita, lòt jennfi yo vin rive, yo di konsa: Mèt, Mèt, louvri pou nou.</span> <span class="verse"><a name="12">12</a>Men msye marye a reponn yo: Sa m'ap di nou la a, se vre wi: m' pa konnen nou.</span> <span class="verse"><a name="13">13</a>Apre sa, Jezi di yo: Se poutèt sa, pa kite dòmi pran nou, paske, nou pa konnen ni ki jou, ni ki lè sa va rive.</span> <span class="verse"><a name="14">14</a>¶ Vwala, se va tankou yon nonm ki tapral pati pou yon vwayaj. Li rele domestik li yo, li mete yo reskonsab byen li yo.</span> <span class="verse"><a name="15">15</a>Li bay yonn senkmil (5.000) goud, li bay yon lòt demil (2.000) goud, li bay yon twazyèm mil (1.000) goud. Konsa li bay yo chak dapre sa l' konnen yo ka fè. Lèfini, li pati.</span> <span class="verse"><a name="16">16</a>Lamenm, domestik ki te resevwa senkmil (5.000) goud la al fè lajan an travay. Li rapòte l' senkmil (5.000) goud benefis.</span> <span class="verse"><a name="17">17</a>Konsa tou, domestik ki te resevwa demil (2.000) goud la fè demil (2.000) goud benefis.</span> <span class="verse"><a name="18">18</a>Sa ki te resevwa mil (1.000) goud la menm ale, li fouye yon twou nan tè, li sere lajan mèt la.</span> <span class="verse"><a name="19">19</a>Lontan apre sa, mèt domestik yo tounen, li pran fè regleman ak yo.</span> <span class="verse"><a name="20">20</a>Domestik ki te resevwa senkmil goud la pwoche, li pote senkmil goud benefis la ba li, li di: Mèt, ou te ban mwen senkmil goud. Men senkmil goud benefis mwen fè.</span> <span class="verse"><a name="21">21</a>Mèt la di l': Sa se bèl bagay. Ou se yon bon domestik ki travay byen. Paske ou fè ti travay sa a byen, m'ap mete ou reskonsab pi gwo zafè toujou. vin fè fèt avèk mèt ou.</span> <span class="verse"><a name="22">22</a>Domestik ki te resevwa demil goud la pwoche apre sa, li di: Mèt, ou te ban mwen demil goud, men demil goud benefis mwen fè.</span> <span class="verse"><a name="23">23</a>Mèt la di l': Sa se bèl bagay. Ou se yon bon domestik ki travay byen. Paske ou te fè ti travay sa a byen, m'ap mete ou reskonsab pi gwo zafè ankò. vin fè fèt avèk mèt ou.</span> <span class="verse"><a name="24">24</a>Apre sa, domestik ki te resevwa sèlman mil goud la pwoche, li di: Mèt, mwen konnen ou se yon nonm ki di. Ou rekolte kote ou pa t' simen, ou ranmase kote ou pa t' plante.</span> <span class="verse"><a name="25">25</a>Mwen te pè, se sak fè mwen te al sere mil goud ou a anba tè. Men, pran lajan ou.</span> <span class="verse"><a name="26">26</a>Mèt la reponn li: Gade jan ou se yon move domestik, ou parese konsa! Ou te konnen mwen rekolte kote mwen pa t' simen, mwen ranmase kote mwen pa t' plante.</span> <span class="verse"><a name="27">27</a>Enben, se pou ou te mete lajan m' labank. Lè m' ta tounen, mwen ta wete manman lajan an ak yon enterè sou li.</span> <span class="verse"><a name="28">28</a>Wete mil goud la nan men l', pran l' bay sa ki gen dimil (10.000) goud la.</span> <span class="verse"><a name="29">29</a>Paske, moun ki genyen deja a, y'a ba li ankò; konsa la gen depase sa l' bezwen an. Men, moun ki pa gen anyen an, y'a wete nan men l' menm ti sa l' te genyen an.</span> <span class="verse"><a name="30">30</a>Kanta domestik ki pa vo anyen an, jete l' deyò nan fènwa a. Se lè sa a va gen rèl, se lè sa a va gen manje dan.</span> <span class="verse"><a name="31">31</a>¶ Lè Moun Bondye voye nan lachè a va vini nan tout bèl pouvwa li ak tout zanj li yo, la chita sou fotèy li ak tout bèl pouvwa li.</span> <span class="verse"><a name="32">32</a>Tout nasyon ki sou latè va sanble devan li. Lè sa a, la separe yo fè de gwoup, menm jan moun k'ap gade mouton mete mouton yon bò, kabrit yon bò.</span> <span class="verse"><a name="33">33</a>La mete mouton yo sou bò dwat li, kabrit yo sou bò gòch li.</span> <span class="verse"><a name="34">34</a>Apre sa, wa a va pale ak sa ki sou bò dwat li yo, la di: Vini non, nou menm ki resevwa benediksyon Papa m', vin pran posesyon peyi ki te pare pou nou depi lè Bondye t'ap kreye lemonn lan.</span> <span class="verse"><a name="35">35</a>Mwen te grangou, nou ban m' manje; mwen te swaf dlo, nou ban m' bwè. Mwen te lwen peyi m', nou te resevwa m' lakay nou.</span> <span class="verse"><a name="36">36</a>Mwen te toutouni, nou te ban m' rad. Mwen te malad, nou pran swen m'; mwen te nan prizon, nou vin wè mwen.</span> <span class="verse"><a name="37">37</a>Lè sa a, moun ki te fè byen yo va reponn li: Mèt, kilè nou te wè ou grangou pou n' te ba ou manje? Kilè nou te wè ou swaf dlo pou nou te ba ou bwè?</span> <span class="verse"><a name="38">38</a>Kilè nou te wè ou lwen peyi ou, pou nou te resevwa ou lakay nou? Osinon toutouni, pou n' te ba ou rad?</span> <span class="verse"><a name="39">39</a>Kilè nou te wè ou malad, osinon nan prizon, pou n' te al wè ou?</span> <span class="verse"><a name="40">40</a>Wa a va reponn yo: Sa m'ap di nou la a, se vre wi: chak fwa nou te fè sa pou yonn nan pi piti pami frè m' yo, se pou mwen nou te fè li.</span> <span class="verse"><a name="41">41</a>Apre sa, la pale avèk sa ki sou bò gòch li yo, la di: Wete kò nou sou mwen, nou menm ki gen madichon! Al nan dife ki p'ap janm mouri an, dife ki te pare pou dyab la ak zanj li yo.</span> <span class="verse"><a name="42">42</a>Mwen te grangou, nou pa t' ban m' manje, mwen te swaf dlo, nou pa t' ban m' bwè.</span> <span class="verse"><a name="43">43</a>Mwen te lwen peyi m', nou pa t' resevwa m' lakay nou. Mwen te toutouni, nou pa t' ban m' anyen pou mwen te mete sou mwen. Mwen te malad, mwen te nan prizon, nou pa t' vin wè mwen.</span> <span class="verse"><a name="44">44</a>Lè sa a, y'a reponn li: Mèt, kilè nou te wè ou grangou, osinon swaf dlo, kilè nou te wè ou lwen peyi ou, osinon toutouni, kilè nou te wè ou malad osinon nan prizon, jouk pou nou pa t' ba ou lasistans?</span> <span class="verse"><a name="45">45</a>Wa a va reponn yo: Sa m'ap di nou la a, se vre wi: chak fwa nou pa t' fè sa pou yonn nan pi piti sa yo, se pou mwen nou pa t' fè li.</span> <span class="verse"><a name="46">46</a>Apre sa, l'ap voye yo resevwa chatiman ki p'ap janm fini an. Men, pou moun ki te fè byen yo, y'ap antre nan lavi ki p'ap janm fini an.</span> </p></div</div></div></body></html>