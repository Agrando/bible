<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/john/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/john">John</a> &gt <strong>Chapter 11</strong></div><p><span class="verse"><a name="1">1</a>¶ Te gen yon nonm yo te rele Laza ki tonbe malad. Li te rete Betani, yon ti bouk kote Mari t'ap viv ansanm ak Mat, sè l' la.</span> <span class="verse"><a name="2">2</a>(Mari sa a, se te fanm ki te vide odè sou pye Seyè a, epi ki te siye yo ak cheve li. Laza, nonm ki te malad la, se te frè li.)</span> <span class="verse"><a name="3">3</a>De sè yo voye yon moun bò kot Jezi pou di li: Seyè, zanmi ou lan malad.</span> <span class="verse"><a name="4">4</a>Lè Jezi tande nouvèl la, li di: Maladi Laza a p'ap touye li. Tou sa rive pou fè moun wè pouvwa Bondye. Se ak maladi sa a Bondye pral fè wè pouvwa Pitit li a.</span> <span class="verse"><a name="5">5</a>Jezi te renmen Mat, Mari, sè l' la, ansanm ak Laza.</span> <span class="verse"><a name="6">6</a>Apre li fin pran nouvèl maladi Laza a, li rete de jou ankò kote l' te ye a.</span> <span class="verse"><a name="7">7</a>Apre sa, li di disip li yo: Ann tounen nan Jide.</span> <span class="verse"><a name="8">8</a>Disip li yo reponn li: Mèt, pa gen lontan jwif yo t'ap chache touye ou ak kout wòch, epi koulye a ou vle tounen laba a ankò?</span> <span class="verse"><a name="9">9</a>Jezi di yo: Gen douzè de tan nan yon jounen, pa vre? Si yon moun ap mache lajounen, li p'ap bite, paske li wè limyè k'ap klere tè a.</span> <span class="verse"><a name="10">10</a>Men, si yon moun ap mache lannwit, l'ap kase pye l', paske li pa gen limyè nan li.</span> <span class="verse"><a name="11">11</a>Lè Jezi fin di yo sa, li di ankò: Laza, zanmi nou an, ap dòmi. Mwen pral leve li.</span> <span class="verse"><a name="12">12</a>Disip yo reponn li: Mèt, si l'ap dòmi, li pral geri.</span> <span class="verse"><a name="13">13</a>Jezi te vle di yo Laza te mouri, men disip yo te konprann se dòmi Laza t'ap dòmi tankou tout moun konn fè.</span> <span class="verse"><a name="14">14</a>Lè sa a, Jezi di yo klè: Laza mouri.</span> <span class="verse"><a name="15">15</a>Poutèt nou, mwen byen kontan mwen pa t' la. Konsa n'a kwè. Ann al jwenn li.</span> <span class="verse"><a name="16">16</a>Lè sa a, Toma (yo te rele Jimo a) di lòt disip yo: Ann ale tou ansanm ak Mèt la pou n' ka mouri ansanm avè li.</span> <span class="verse"><a name="17">17</a>¶ Lè Jezi rive, li jwenn Laza te gen tan antere depi kat jou.</span> <span class="verse"><a name="18">18</a>Betani te yon ti bouk toupre lavil Jerizalèm, twa kilomèt konsa, pa plis.</span> <span class="verse"><a name="19">19</a>Anpil jwif te vin lakay Mat ak Mari pou konsole yo ak lanmò frè yo a.</span> <span class="verse"><a name="20">20</a>Lè Mat vin konnen Jezi t'ap vini, li pati, li al kontre li. Men, Mari te rete chita nan kay la.</span> <span class="verse"><a name="21">21</a>Mat di Jezi konsa: Mèt, si ou te la, frè m' lan pa ta mouri non.</span> <span class="verse"><a name="22">22</a>Men, mwen konn sa: menm koulye a, Bondye va ba ou nenpòt kisa ou mande li.</span> <span class="verse"><a name="23">23</a>Jezi di li: Frè ou la va leve vivan ankò.</span> <span class="verse"><a name="24">24</a>Mat reponn li: Wi, mwen konn sa. Li gen pou l' leve vivan ankò nan dènye jou a, lè tout moun mouri yo va leve.</span> <span class="verse"><a name="25">25</a>Jezi di li: Se mwen menm ki leve moun mouri yo, se mwen menm ki bay lavi. Moun ki mete konfyans yo nan mwen, yo gen pou yo viv menm si yo rive mouri.</span> <span class="verse"><a name="26">26</a>Moun k'ap viv, epi ki mete konfyans yo nan mwen, yo p'ap janm mouri. Eske ou kwè sa?</span> <span class="verse"><a name="27">27</a>Mat reponn li: Wi, Seyè, mwen kwè ou se Kris la, Pitit Bondye. Ou se moun ki te gen pou vini sou latè a.</span> <span class="verse"><a name="28">28</a>Lè Mat fin di sa, l' al rele Mari, sè l' la, li di l' nan zòrèy: Mèt la la wi. Li mande pou ou vin jwenn li.</span> <span class="verse"><a name="29">29</a>Tande Mari tande sa, li leve, li kouri al jwenn Jezi.</span> <span class="verse"><a name="30">30</a>(Jezi pa t' ankò antre nan bouk la. Li te rete kote Mat te kontre l' la.)</span> <span class="verse"><a name="31">31</a>Jwif yo ki te nan kay la avèk Mari pou konsole l', lè yo wè l' leve soti, yo swiv li. Yo te konprann li tapral kriye bò kavo a.</span> <span class="verse"><a name="32">32</a>Lè Mari rive kote Jezi te ye a, wè li wè l', li lage kò l' atè nan pye l', li di l' konsa: Seyè, si ou te la, frè m' lan pa ta mouri.</span> <span class="verse"><a name="33">33</a>¶ Jezi wè jan li t'ap kriye ansanm ak jwif yo ki te vin avè l' yo, sa te fè l' mal anpil, kè l' t'ap fann.</span> <span class="verse"><a name="34">34</a>Li mande yo: Ki bò nou antere li? Yo reponn li: Seyè, vin wè non.</span> <span class="verse"><a name="35">35</a>Jezi kriye.</span> <span class="verse"><a name="36">36</a>Lè sa a, jwif yo di: Gade jan li te renmen l' non!</span> <span class="verse"><a name="37">37</a>Men, te gen kèk nan yo ki t'ap di: Li menm ki louvri je avèg yo, li pa t' kapab anpeche Laza mouri?</span> <span class="verse"><a name="38">38</a>Sa te fè Jezi pi mal ankò. li al bò kavo a. Se te yon gwòt avèk yon wòch yo te mete devan bouch li.</span> <span class="verse"><a name="39">39</a>Jezi di yo: Wete wòch la. Mat, sè mò a, di l' konsa: Seyè, li dwe kòmanse santi deja, sa fè kat jou depi l' nan kavo a.</span> <span class="verse"><a name="40">40</a>Jezi reponn li: Mwen pa deja di ou: Si ou kwè, wa wè pouvwa Bondye?</span> <span class="verse"><a name="41">41</a>Se konsa, yo wete wòch la. Jezi leve je l' anlè nan syèl la, li di: Mèsi, Papa, dèske ou te tande mwen.</span> <span class="verse"><a name="42">42</a>Mwen menm, mwen konnen ou toujou tande m', men se poutèt moun sa yo ki bò kote m' lan m'ap di ou sa, pou yo sa kwè se ou menm ki voye mwen.</span> <span class="verse"><a name="43">43</a>Lè l' fin di pawòl sa yo, li rele byen fò: Laza, soti deyò!</span> <span class="verse"><a name="44">44</a>Mò a soti, de pye l' ak de men l' yo tou mare ak bann twal, figi l' tou vlope nan yon moso twal. Jezi di yo: Demare l' non, kite l' ale.</span> <span class="verse"><a name="45">45</a>¶ Nan jwif ki te vin kay Mari yo epi ki te wè sa Jezi te fè a, anpil te kwè nan li.</span> <span class="verse"><a name="46">46</a>Men, gen ladan yo ki al jwenn farizyen yo. Yo rakonte yo sa Jezi te fè.</span> <span class="verse"><a name="47">47</a>Farizyen yo menm ansanm ak chèf prèt yo reyini Gran Konsèy la. Yo mande: Kisa n'ap fè? Nonm sa a ap fè anpil mirak.</span> <span class="verse"><a name="48">48</a>Si nou pa fè l' sispann, tout moun pral kwè nan li. Talè konsa, otorite women yo va antre nan koze a, y'a detwi ni tanp nou an ni peyi nou an.</span> <span class="verse"><a name="49">49</a>Te gen yonn ladan yo ki te rele Kayif. Se li menm ki te granprèt pou lanne a. Li di yo: Gen lè nou pa konprann anyen!</span> <span class="verse"><a name="50">50</a>Nou pa wè li pi bon pou nou si yon sèl moun mouri pou pèp la. Konsa tout peyi a va sove.</span> <span class="verse"><a name="51">51</a>(Kayif pa te di sa konsa non. Men, li te granprèt pou lanne a, konsa li t'ap fè konnen davans ki jan Jezi te dwe mouri pou tout jwif ki nan peyi a.</span> <span class="verse"><a name="52">52</a>Epi, pa sèlman pou jwif yo, men tou pou l' te sanble tout pitit Bondye ki gaye yo nan yon sèl kò.)</span> <span class="verse"><a name="53">53</a>Se depi jou sa a otorite jwif yo pran desizyon pou yo touye Jezi.</span> <span class="verse"><a name="54">54</a>Se poutèt sa tou Jezi te sispann fè ale vini nan mitan jwif yo an piblik. Li mete kò l' yon kote toupre dezè a, nan yon vil yo rele Efrayim. Se la li te rete ak disip li yo.</span> <span class="verse"><a name="55">55</a>Fèt Delivrans jwif yo te prèt pou rive. Anpil moun soti toupatou nan peyi a, yo moute Jerizalèm anvan fèt la pou yo te ka fè sèvis pou mete yo nan kondisyon pou yo sèvi Bondye.</span> <span class="verse"><a name="56">56</a>Yo t'ap chache Jezi. Antan yo tout te nan tanp lan, yonn t'ap mande lòt: Sa nou di? Ou kwè l'ap vin nan fèt la?</span> <span class="verse"><a name="57">57</a>Chèf prèt yo ansanm ak farizyen yo te bay lòd sa a: Si yon moun te konnen kote Jezi te ye, se pou l' fè yo konnen pou yo ka arete li.</span> </p></div</div></div></body></html>