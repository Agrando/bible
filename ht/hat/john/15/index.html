<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/john/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/john">John</a> &gt <strong>Chapter 15</strong></div><p><span class="verse"><a name="1">1</a>¶ Mwen se pye rezen tout bon an. Papa m' se moun k'ap okipe pye rezen an.</span> <span class="verse"><a name="2">2</a>Li koupe tout branch nan mwen ki pa donnen. Li netwaye tout branch ki donnen pou yo ka donnen plis toujou.</span> <span class="verse"><a name="3">3</a>Nou menm, avèk tou sa m' moutre nou yo, nou deja nan kondisyon pou n' fè volonte Bondye.</span> <span class="verse"><a name="4">4</a>Se pou n' fè yonn ak mwen, menm jan mwen fè yonn ak nou. Yon branch pa ka donnen pou kont li si l' pa fè yonn ak pye rezen an. Konsa tou, nou p'ap kapab donnen si nou pa fè yonn ak mwen.</span> <span class="verse"><a name="5">5</a>Mwen se pye rezen an, nou se branch yo. Moun ki fè yonn avè m', moun mwen fè yonn ak li, l'ap donnen anpil, paske nou pa kapab fè anyen san mwen.</span> <span class="verse"><a name="6">6</a>Moun ki pa fè yonn ak mwen, y'ap koupe l' voye jete; l'ap cheche tankou yon branch bwa. Lè branch bwa yo cheche, yo ranmase yo, yo jete yo nan dife, yo boule yo.</span> <span class="verse"><a name="7">7</a>Si nou fè yonn ak mwen, si nou kenbe pawòl mwen yo nan kè nou, nou mèt mande sa nou vle, y'a ban nou li.</span> <span class="verse"><a name="8">8</a>Men ki jan pouvwa Papa m' lan va parèt aklè: se lè nou donnen anpil, lè nou fè wè se disip mwen nou ye.</span> <span class="verse"><a name="9">9</a>¶ Jan Papa a renmen m' lan, se konsa mwen renmen nou tou. Nou menm, se pou nou renmen menm jan mwen renmen nou an.</span> <span class="verse"><a name="10">10</a>Si nou fè tou sa mwen ban nou lòd fè a, n'a renmen m' tou menm jan mwen renmen nou an. Menm jan mwen menm, mwen fè tou sa Papa a te ban m' lòd fè a, mwen renmen l' menm jan li renmen m' tou.</span> <span class="verse"><a name="11">11</a>Mwen di nou tou sa pou kè kontan m' lan ka nan nou, pou nou ka kontan nèt ale.</span> <span class="verse"><a name="12">12</a>Men kòmandman m'ap ban nou: Se pou nou yonn renmen lòt menm jan mwen renmen nou.</span> <span class="verse"><a name="13">13</a>Pa gen pi bon jan pou ou moutre jan ou renmen zanmi ou pase lè ou bay lavi ou pou yo.</span> <span class="verse"><a name="14">14</a>Nou tout, se zanmi m' nou ye depi nou fè sa m' mande nou fè.</span> <span class="verse"><a name="15">15</a>Mwen p'ap rele nou domestik, paske yon domestik pa konnen sa mèt li ap fè. M'ap rele nou zanmi paske mwen fè nou konnen tou sa Papa a te moutre mwen.</span> <span class="verse"><a name="16">16</a>Se pa nou ki chwazi m', se mwen menm ki chwazi nou, ki mete nou apa pou n' ale, pou n' ka donnen, pou donn nou ka konsève. Konsa, Papa a va ban nou nenpòt kisa n'a mande nan non mwen.</span> <span class="verse"><a name="17">17</a>Wi, men sa m' mande nou: Se pou nou yonn renmen lòt.</span> <span class="verse"><a name="18">18</a>¶ Si moun k'ap viv dapre prensip lemonn yo rayi nou, pa bliye yo te rayi m' anvan yo te rayi nou.</span> <span class="verse"><a name="19">19</a>Si nou te moun lemonn, lemonn ta renmen nou, paske nou ta pou li. Men, mwen chwazi nou, mwen wete nou anba pouvwa lemonn. Se poutèt sa lemonn rayi nou: nou pa moun lemonn ankò.</span> <span class="verse"><a name="20">20</a>Chonje sa m' te di nou: Yon domestik pa janm pi grannèg pase mèt li. Si yo pèsekite m', y'a pèsekite nou tou. Si yo fè sa m' te moutre yo, y'a fè sa n'a moutre yo tou.</span> <span class="verse"><a name="21">21</a>Men, y'ap fè nou tou sa poutèt mwen, paske yo pa konnen moun ki te voye m' lan.</span> <span class="verse"><a name="22">22</a>Si m' pa t' vini, si m' pa t' pale avè yo, yo pa ta antò, yo pa ta fè peche. Men, koulye a yo pa gen eskiz pou peche yo.</span> <span class="verse"><a name="23">23</a>Moun ki rayi m', li rayi Papa m' tou.</span> <span class="verse"><a name="24">24</a>Si m' pa t' fè bagay okenn lòt moun pa t' janm fè nan mitan yo, yo pa ta antò, yo pa ta fè peche. Men, koulye a yo wè sa m' fè, yo rayi ni mwen ni Papa mwen.</span> <span class="verse"><a name="25">25</a>Men, yo fè tou sa pou pawòl ki ekri nan Lalwa yo a te ka rive vre: Yo rayi m' san m' pa fè yo anyen.</span> <span class="verse"><a name="26">26</a>¶ Moun ki gen pou ankouraje nou an ap vini, se Lespri k'ap moutre nou verite a, se nan Bondye li soti. Papa a ap ban mwen l' pou m' voye ban nou, la pale nou sou mwen.</span> <span class="verse"><a name="27">27</a>Nou menm tou, n'a pale sou mwen, paske nou te la avè m' depi nan konmansman.</span> </p></div</div></div></body></html>