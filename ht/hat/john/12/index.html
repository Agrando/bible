<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/john/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/john">John</a> &gt <strong>Chapter 12</strong></div><p><span class="verse"><a name="1">1</a>¶ Sis jou anvan fèt Delivrans jwif yo, Jezi tounen Betani kote Laza te rete a. Laza se nonm li te fè leve soti vivan nan lanmò a.</span> <span class="verse"><a name="2">2</a>Antan l' te la, yo ofri l' manje. Se Mat ki t'ap sèvi manje a. Laza menm te pami moun ki te chita bò tab la avèk Jezi.</span> <span class="verse"><a name="3">3</a>Lè sa a, Mari pran yon boutèy demi lit plen yon odè ki fèt ak yon fèy yo rele na. Odè sa a te vann byen chè. Li vide tout odè a sou pye Jezi. Apre sa, li siye yo ak cheve li. Tout kay la te plen sant odè a.</span> <span class="verse"><a name="4">4</a>Yonn nan disip Jezi yo, sa ki tapral trayi l' la, Jida Iskariòt, di konsa:</span> <span class="verse"><a name="5">5</a>Poukisa yo pa t' vann odè sa a pou twasan (300) goud? Yo ta bay pòv lajan sa a.</span> <span class="verse"><a name="6">6</a>Li pa t' di sa paske li te vle fè kichòy vre pou pòv yo, men paske se vòlè li te ye. Se li ki te kenbe kès lajan an, li te konn pran nan sa yo te mete ladan li.</span> <span class="verse"><a name="7">7</a>Men, Jezi di li: Kite l' an repo! Kite l' konsève odè sa a pou jou y'a mete kò m' nan kavo a.</span> <span class="verse"><a name="8">8</a>Kanta pòv yo, n'a toujou genyen yo avè nou. Men mwen menm, nou p'ap genyen m' tout tan.</span> <span class="verse"><a name="9">9</a>Yon gwo foul moun vin konnen Jezi te Betani. Y' ale Betani, pa sèlman poutèt Jezi, mentou pou wè Laza Jezi te fè leve soti vivan nan lanmò a.</span> <span class="verse"><a name="10">10</a>Lè sa a, chèf prèt yo pran desizyon pou yo touye Laza tou,</span> <span class="verse"><a name="11">11</a>paske, poutèt li, anpil jwif t'ap vire do ba yo, yo t'ap kwè nan Jezi.</span> <span class="verse"><a name="12">12</a>¶ Nan denmen, tout foul moun ki te vini pou fèt Delivrans jwif yo te vin konnen Jezi t'ap rive lavil Jerizalèm.</span> <span class="verse"><a name="13">13</a>Lè sa a, yo koupe fèy palmis, yo soti al kontre li. Yo t'ap plede rele: Lwanj pou Bondye. benediksyon pou moun ki vini nan non Mèt la! Wi, benediksyon pou Wa pèp Izrayèl la.</span> <span class="verse"><a name="14">14</a>Jezi te jwenn yon ti bourik. Li moute chita sou li, jan sa te ekri nan Liv la:</span> <span class="verse"><a name="15">15</a>Nou pa bezwen pè, nou menm ki nan lavil Siyon an. Gade, men wa nou an ap vini: Li moute yon jenn ti bourik.</span> <span class="verse"><a name="16">16</a>Disip yo pa t' konprann bagay sa yo lamenm. Men, se jouk apre, lè Jezi te fin moute nan syèl la, yo vin chonje tout bagay sa yo te ekri davans nan Liv la, epi se sa menm ki te rive lè moun yo te fè sa pou li.</span> <span class="verse"><a name="17">17</a>Te gen anpil moun ki te la avèk Jezi lè l' te rele Laza pou l' te fè l' soti nan kavo a, lè l' te fè l' leve soti vivan nan lanmò a. Yo tout t'ap rakonte sa yo te wè.</span> <span class="verse"><a name="18">18</a>Se konsa, foul moun yo te vin konnen li te fè mirak sa a. Se poutèt sa yo te vin kontre li.</span> <span class="verse"><a name="19">19</a>Farizyen yo menm, yonn t'ap di lòt: Nou wè. Nou pa ka fè anyen pou anpeche sa. Gade jan tout moun ap swiv li!</span> <span class="verse"><a name="20">20</a>¶ Te gen kèk moun peyi Lagrès nan moun ki te vin Jerizalèm pou adore pandan fèt la.</span> <span class="verse"><a name="21">21</a>Y' al jwenn Filip (ki te moun Betsayda nan peyi Galile), yo di l' konsa: Msye, nou ta renmen wè Jezi.</span> <span class="verse"><a name="22">22</a>Filip al di Andre sa. Epi yo tou de al di Jezi sa.</span> <span class="verse"><a name="23">23</a>Jezi reponn yo: Koulye a, lè a rive pou Moun Bondye voye nan lachè a resevwa lwanj ki pou li a.</span> <span class="verse"><a name="24">24</a>Sa m'ap di nou la a, se vre wi: Yon grenn mayi ap rete pou kont li toutotan li pa tonbe atè pou l' mouri. Men tou, si l' mouri, l'ap bay anpil grenn.</span> <span class="verse"><a name="25">25</a>Moun ki renmen lavi l' ap pèdi li. Men moun ki rayi lavi li pandan l' sou latè a, l'ap konsève l' pou lavi ki p'ap janm fini an.</span> <span class="verse"><a name="26">26</a>Si yon moun ap sèvi m', se pou l' swiv mwen tou. Konsa, tout kote m'a ye, sèvitè mwen va la tou. Papa m' va leve tèt tout moun k'ap sèvi mwen.</span> <span class="verse"><a name="27">27</a>¶ Men koulye a, kè m' boulvèse. Mwen pa konn sa pou m' di. Mwen ta di: Papa, delivre m' anba sa ki pral rive koulye a. Men, se pou sa menm mwen vini, pou m' pase tan soufrans sa a.</span> <span class="verse"><a name="28">28</a>Papa o, fè wè pouvwa ou non! Lè sa a, yon vwa soti nan syèl la, li di: Mwen fè wè pouvwa non mwen deja. M'ap fè wè l' ankò.</span> <span class="verse"><a name="29">29</a>Foul moun ki te la yo tande vwa a. Yo t'ap di: Se yon kout loraj! Gen lòt ki t'ap di: Se yon zanj Bondye ki pale avèk li.</span> <span class="verse"><a name="30">30</a>Men, Jezi di yo: Se pa pou mwen non vwa a pale, se pou nou menm pou nou ka tande.</span> <span class="verse"><a name="31">31</a>Koulye a, lè a rive pou yo jije moun ki sou tè sa a. Koulye a, yo pral mete chèf k'ap dominen lemonn lan deyò.</span> <span class="verse"><a name="32">32</a>Men mwen menm, lè y'a leve m' anlè sou tè a, mwen gen pou m' rale tout moun vin jwenn mwen.</span> <span class="verse"><a name="33">33</a>(Lè l' di sa, li t'ap moutre yo ki jan li tapral mouri.)</span> <span class="verse"><a name="34">34</a>Foul moun yo reponn li: Nan Liv lalwa nou an, nou wè Kris la gen pou l' viv pou tout tan. Ki jan ou ka di se pou yo leve Moun Bondye voye nan lachè a anlè? Kilès ki Moun Bondye voye nan lachè a?</span> <span class="verse"><a name="35">35</a>Jezi reponn yo: Nou gen limyè a la avè nou, men pa pou lontan. Mache pandan nou gen limyè a pou fènwa pa bare nou. Moun k'ap mache nan fènwa pa konnen kote l' prale.</span> <span class="verse"><a name="36">36</a>Mete konfyans nou nan limyè a pandan nou genyen l' lan, pou nou kapab moun limyè a. Apre li fin di yo pawòl sa yo, Jezi wete kò l', li al kache byen lwen.</span> <span class="verse"><a name="37">37</a>¶ Atout li te fè tout mirak sa yo devan yo, yo pa t' kwè nan li.</span> <span class="verse"><a name="38">38</a>Se konsa, pawòl pwofèt Ezayi te di a rive vre: Bondye, kilès ki te kwè mesaj nou te bay la? Ki moun ki te rekonet travay Bondye a nan sa ki rive a?</span> <span class="verse"><a name="39">39</a>Non. Yo pa t' kapab kwè, paske men sa Ezayi te di ankò:</span> <span class="verse"><a name="40">40</a>Bondye bouche tou de je yo. li fèmen lespri yo, pou yo pa wè nan je yo, pou yo pa konprann ak lespri yo, pou yo pa tounen vin jwenn mwen pou m' ta geri yo.</span> <span class="verse"><a name="41">41</a>Ezayi te di sa paske li te wè pouvwa Jezi, epi li pale sou li.</span> <span class="verse"><a name="42">42</a>¶ Malgre sa, menm pami chèf jwif yo, anpil moun te kwè nan Jezi. Men, akòz farizyen yo, yo pa t' kite moun wè sa pou yo pa t' mete yo deyò nan sinagòg la.</span> <span class="verse"><a name="43">43</a>Yo te pito lwanj ki soti nan men lèzòm pase lwanj ki soti nan men Bondye.</span> <span class="verse"><a name="44">44</a>¶ Jezi pale byen fò, li di: Moun ki kwè nan mwen, se pa nan mwen sèlman li kwè, men li kwè nan moun ki voye m' lan tou.</span> <span class="verse"><a name="45">45</a>Moun ki wè m', li wè moun ki voye m' lan tou.</span> <span class="verse"><a name="46">46</a>Mwen menm, mwen se limyè sou latè. Tout moun ki kwè nan mwen p'ap rete nan fènwa.</span> <span class="verse"><a name="47">47</a>Lè yon moun tande pawòl mwen yo, si l' pa kenbe yo, se pa mwen k'ap kondannen li. Paske, mwen vin pou delivre moun, mwen pa vin pou kondannen yo.</span> <span class="verse"><a name="48">48</a>Men, moun ki refize kwè nan mwen, ki pa asepte pawòl mwen yo, li jwenn ak sa k'ap kondannen l' lan: Pawòl mwen te di yo, se yo menm k'ap kondannen l' lè dènye jou a va rive.</span> <span class="verse"><a name="49">49</a>Se pa pawòl pa m' m'ap pale la a. Men, Papa ki voye m' lan, se li menm ki ban m' lòd sa pou m' di ak sa pou m' pale.</span> <span class="verse"><a name="50">50</a>Mwen menm, mwen konnen tout kòmandman l' yo bay lavi ki p'ap janm fini an. Se sak fè sa m'ap di a, m'ap di l' jan Papa m' te ban m' lòd la.</span> </p></div</div></div></body></html>