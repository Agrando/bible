<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/josh/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/josh">Joshua</a> &gt <strong>Chapter 19</strong></div><p><span class="verse"><a name="1">1</a>¶ Dezyèm pòsyon an te vin pou moun Simeyon yo, pou yo separe bay chak fanmi pa yo. Pòsyon tè yo a te nan mitan pòsyon tè yo te bay moun branch fanmi Jida yo.</span> <span class="verse"><a name="2">2</a>Men lavil yo te ba yo pou yo separe pou yo: Bècheba, Cheba, Molada</span> <span class="verse"><a name="3">3</a>Asa-Chwal, Bala, Atsèm,</span> <span class="verse"><a name="4">4</a>Eltolad, Betoul, Oma,</span> <span class="verse"><a name="5">5</a>Ziklag, Bèt Makabòt Asa-Sousa,</span> <span class="verse"><a name="6">6</a>Bèt Lebayòt ak Chawouyèm. Sa te fè antou trèz lavil ak tout ti bouk ki sou lòd yo.</span> <span class="verse"><a name="7">7</a>Yo te ba yo ankò Ayin, Rimon, Etè ak Achan, kat lòt lavil ak tout ti bouk ki sou lòd yo.</span> <span class="verse"><a name="8">8</a>Fòk nou konte tou tout ti bouk nan vwazinaj lavil sa yo rive jouk Baalat-Beyè ak Rama nan dezè a. Men pòsyon tè yo te bay branch fanmi Simeyon yo pou yo separe bay chak fanmi pa yo.</span> <span class="verse"><a name="9">9</a>Nan pòsyon tè moun Jida yo, yo te pran yon pòsyon bay moun Simeyon yo, paske pòsyon tè ki te pou moun Jida yo te twòp pou yo. Se konsa, moun branch fanmi Simeyon yo te jwenn yon pòsyon tè ki te nan mitan pòsyon tè moun Jida yo.</span> <span class="verse"><a name="10">10</a>¶ Twazyèm pòsyon tè a te vin pou moun branch fanmi Zabilon yo, pou yo separe bay chak fanmi pa yo. Pòsyon tè yo te resevwa a te rive jouk Sarid.</span> <span class="verse"><a name="11">11</a>Limit la moute bò lwès, li rive Mareala, li pase Dabechèt. Apre sa, li rive nan ravin ki pase anfas Jokneyam,</span> <span class="verse"><a name="12">12</a>lòt bò lavil Sarid, nan direksyon solèy leve, jouk yo rive sou limit Kislòt-Tabò. Apre sa, li pran chemen Daberat, li moute Jafya.</span> <span class="verse"><a name="13">13</a>Li soti Jafya nan menm direksyon solèy leve a, li rive sou Gat-Efè ak Itakasen. Li pase sou Rimon, li vire sou Nea.</span> <span class="verse"><a name="14">14</a>Sou bò nò, limit la vire sou Anaton, l' al bout nan fon Jiftayèl.</span> <span class="verse"><a name="15">15</a>Yo te ba yo lavil sa yo tou: Katat, Naala, Chimwon, Jideala ak Betleyèm. Sa te fè antou douz lavil ak tout ti bouk ki te sou lòd yo.</span> <span class="verse"><a name="16">16</a>Tout lavil sa yo ak tout ti bouk ki te sou lòd yo te nan pòsyon tè yo te bay moun branch fanmi Zabilon yo pou yo separe bay chak fanmi pa yo.</span> <span class="verse"><a name="17">17</a>¶ Katriyèm pòsyon tè a te vin pou moun branch fanmi Isaka yo pou yo separe bay chak fanmi pa yo.</span> <span class="verse"><a name="18">18</a>Pòsyon sa a te rive jouk lavil Jizreyèl. Men lòt lavil ki te ladan l': Kesoulòt, Choumèm,</span> <span class="verse"><a name="19">19</a>Afarayim, Chiyon, Anakarat,</span> <span class="verse"><a name="20">20</a>Rabit, Kichyon, Abèz,</span> <span class="verse"><a name="21">21</a>Remèt ak An-Gannim, An ada ak Bèt-Pasèz.</span> <span class="verse"><a name="22">22</a>Fwontyè a te rive lavil Tabò, lavil Charasima ak lavil Bèt-Chemèch. Epi l' al bout nan larivyè Jouden. Antou sa te fè sèz lavil ak tout ti bouk ki sou lòd yo.</span> <span class="verse"><a name="23">23</a>Tout lavil sa yo ak tout ti bouk ki te sou lòd yo te nan pòsyon tè yo te bay moun branch fanmi Isaka yo pou yo separe bay chak fanmi pa yo.</span> <span class="verse"><a name="24">24</a>¶ Senkyèm pòsyon tè a soti pou branch fanmi Asè a pou yo separe bay chak fanmi pa yo.</span> <span class="verse"><a name="25">25</a>Men lavil ki te nan pòsyon tè pa yo a: Elkat, Ali, Betèn, Akchaf,</span> <span class="verse"><a name="26">26</a>Alamelèk, Ameyad, Micheyal. Sou bò solèy kouche, li te rive mòn Kamèl ak ravin Libnat.</span> <span class="verse"><a name="27">27</a>Sou bò solèy leve, tè a rive jouk Bèt-Dagon, li rive sou limit tè moun Zabilon yo, li pran fon Jiftayèl la moute nan direksyon nò, li pase Bèt-Emèk ak Neyèl, li bout sou Kaboul bò nan nò nèt.</span> <span class="verse"><a name="28">28</a>Konsa men lòt lavil ki te nan pòsyon tè sa a: Abdon, Reyòb, Amon ak Kana jouk gwo lavil Sidon an.</span> <span class="verse"><a name="29">29</a>Apre sa, limit la vire tounen nan direksyon Rama jouk li rive nan gwo fò lavil Tir la, li pouse pou Osa epi l' al bout nan lanmè Mediterane a. Nan menm pòsyon tè yo a, te vin gen tou Maralèb, Aksib,</span> <span class="verse"><a name="30">30</a>Ako, Afèk, Reyòb. Sa te fè antou vennde lavil ak tout ti bouk ki te sou lòd yo.</span> <span class="verse"><a name="31">31</a>Tout lavil sa yo ak tout ti bouk ki te sou lòd yo te nan pòsyon tè yo te bay moun branch fanmi Asè yo pou yo separe bay chak fanmi pa yo.</span> <span class="verse"><a name="32">32</a>¶ Se pou moun branch fanmi Neftali yo sizyèm pòsyon tè a vini pou yo te ka separe bay chak fanmi pa yo.</span> <span class="verse"><a name="33">33</a>Limit la soti lavil Elèf, bò pye chenn Sanannim lan, li pase Adami-Nekèd, Jabneyèl jouk li rive Lakoum, pou l' al bout sou larivyè Jouden an.</span> <span class="verse"><a name="34">34</a>Sou bò solèy kouche, limit la vire sou Aznòt-Tabò. Lè l' soti la, l' al Oukòk, li pase sou limit tè moun Zabilon yo bò nan sid, sou baliz tè moun Asè yo sou bò lwès. Sou bò lès, li pase sou limit tè moun Jida yo kote li lonje larivyè Jouden an.</span> <span class="verse"><a name="35">35</a>Men lavil ki te gen fò ak ranpa pou pwoteje yo: Se te Sidim, Sèr, Amat, Raka, Kinerèt,</span> <span class="verse"><a name="36">36</a>Adama, Rama, Asò,</span> <span class="verse"><a name="37">37</a>Kadès, Edreyi, An asò,</span> <span class="verse"><a name="38">38</a>Jireyon, Migdalèl, Orèm, Bèt anat, Bèt-Chemèch. Sa te fè antou disnèf lavil ak tout ti bouk ki sou lòd yo.</span> <span class="verse"><a name="39">39</a>Men tout lavil ansanm ak tout ti bouk sou lòd yo ki te nan pòsyon tè yo bay moun Neftali yo pou yo separe bay chak fanmi pa yo.</span> <span class="verse"><a name="40">40</a>¶ Se pou moun branch fanmi Dann yo setyèm pòsyon tè a te vini pou yo te ka separe bay chak fanmi pa yo.</span> <span class="verse"><a name="41">41</a>Men lavil yo te jwenn nan pòsyon tè pa yo a: Se te Soreya, Echtawòl, Ichemèch,</span> <span class="verse"><a name="42">42</a>Chalabin, Ajalon, Jitla,</span> <span class="verse"><a name="43">43</a>Elon, Timnata, Ekwon,</span> <span class="verse"><a name="44">44</a>Eltekè, Gibeton, Baalat,</span> <span class="verse"><a name="45">45</a>Jewoud, Bene-Berak Gat-Rimon,</span> <span class="verse"><a name="46">46</a>Me-jakon ak Rakon, ansanm avèk tout tè ki anfas lavil Jope.</span> <span class="verse"><a name="47">47</a>Men, moun branch fanmi Dann yo kite lòt moun pran peyi a nan men yo. Se konsa, yo moute al atake lavil Lechèm. Yo anvayi lavil la, yo touye tout moun ki te rete ladan l'. Yo pran lavil la pou yo, yo rete ladan l'. Epi yo chanje non l'. Yo pa rele l' Lechèm ankò. Yo ba li non zansèt yo, yo rele l' Dann.</span> <span class="verse"><a name="48">48</a>Men pòsyon tè ansanm ak tout lavil ak ti bouk ki te sou lòd yo, ki te vin pou moun branch fanmi Dann yo pou yo te separe bay chak fanmi pa yo.</span> <span class="verse"><a name="49">49</a>¶ Aprè moun pèp Izrayèl yo te fin separe rès peyi a bay chak branch fanmi pòsyon pa yo, yo bay Jozye, pitit gason Noun lan, yon pòsyon nan tè a ki pou rele l' pa l'.</span> <span class="verse"><a name="50">50</a>Jan Seyè a te ba yo lòd la, yo ba li lavil li te mande a: Timnat-Sera nan mòn Efrayim. Li rebati lavil la epi li rete ladan l'.</span> <span class="verse"><a name="51">51</a>Men divès pòsyon tè Eleaza, prèt la, Jozye, pitit gason Noun lan, ak chèf fanmi yo te separe bay branch fanmi pèp Izrayèl la, devan Seyè a, nan papòt Tant Randevou a, apre yo te fin tire osò. Se konsa yo te fin separe peyi a nèt.</span> </p></div</div></div></body></html>