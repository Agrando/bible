<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/josh/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/josh">Joshua</a> &gt <strong>Chapter 15</strong></div><p><span class="verse"><a name="1">1</a>¶ Lè yo te tire osò a, men pòsyon tè ki vin pou moun branch fanmi Jida yo. Se tè sa a yo te separe bay chak fanmi nan branch lan pòsyon pa yo. Tè a bonè nan sid ak peyi Edon an, depi dezè Zin lan rive Kadès nan direksyon sid.</span> <span class="verse"><a name="2">2</a>Fwontyè tè a konmanse nan pwent sid lanmè Sale a,</span> <span class="verse"><a name="3">3</a>li pase anba pas Akrabim lan, li travèse dezè Zin, li moute pou l' pase anba Kadès Banea, li pase Ezwon, li moute Ada, li vire sou Kareka,</span> <span class="verse"><a name="4">4</a>li pase Azmon, li kouri nan ravin ki sou fwontyè Lejip la jouk li rive sou lanmè a. Men limit sid tè moun Jida yo.</span> <span class="verse"><a name="5">5</a>Sou bò solèy leve, lanmè Sale a te sèvi yo fwontyè rive nan lanbouchi larivyè Jouden an. Se la fwontyè nò a te konmanse.</span> <span class="verse"><a name="6">6</a>Li moute Bèt-Ogla, li pase anwo Bèt araba, li rive jouk Wòch Boan. Boan, se non yonn nan pitit gason Woubenn yo.</span> <span class="verse"><a name="7">7</a>Apre sa, li pase nan fon Akò, li moute jouk Debi. Li vire sou bò nò nan direksyon Gilgal, anfas pas Adoumen ki sou bò sid ravin lan. Li pase moute bò sous Anchemèch, l' al bout sou Anwogèl.</span> <span class="verse"><a name="8">8</a>Apre sa, li remoute ravin Pitit Ennon an ki nan sid mòn moun Jebis yo, ki vle di Jerizalèm, li moute sou tèt mòn ki anfas ravin Ennon an, sou bò solèy kouche, nan pwent nò plenn refayim yo.</span> <span class="verse"><a name="9">9</a>Li soti nan tèt mòn lan, li desann bò sous Neftoa a. Apre sa li pran direksyon mòn Efwon an, li vire sou lavil Bala (ki rele Kiriyat-Jearim tou).</span> <span class="verse"><a name="10">10</a>Li soti Bala, li fè yon ti koub moute nan direksyon solèy kouche, sou mòn Seyi, li lonje flan nò mòn Jearim lan (ki rele Kisalòn tou), li desann Bètchemèch, li travèse Timna,</span> <span class="verse"><a name="11">11</a>li rive sou bò nò mòn Ekwon, li vire sou Chikawon, li pase sou ti bit Bala a, li pase Jabneyèl, epi l' al bout nan lanmè.</span> <span class="verse"><a name="12">12</a>Sou bò lwès la, se lanmè Mediterane a ki te sèvi yo limit. Men limit ki te fèmen pòsyon tè yo te bay tout fanmi ki nan branch fanmi Jida a.</span> <span class="verse"><a name="13">13</a>¶ Jan Seyè a te bay Jozye lòd la, yon pòsyon nan tè moun Jida yo vin pou Kalèb, pitit gason Jefoune a. Jozye ba li Kiriyat aba, kapital peyi Anak yo. (Koulye a yo rele lavil la Ebwon).</span> <span class="verse"><a name="14">14</a>Kalèb mete twa pitit gason Anak yo deyò nan lavil la. Se te Chechayi, Ayiman ak Talmayi,</span> <span class="verse"><a name="15">15</a>Apre sa, li kite Ebwon, l' al atake moun lavil Debi yo. (Nan tan lontan, yo te rele lavil sa a Kiriyat-Sefè).</span> <span class="verse"><a name="16">16</a>Lè sa a, Kalèb di konsa: -Moun ki va resi kraze moun Kiriyat-Sefè yo, epi ki va pran lavil la nan men yo, m'a ba li Aksa, pitit fi mwen an, pou madanm.</span> <span class="verse"><a name="17">17</a>Se pwòp frè Kalèb, Otonyèl, pitit Kenaz, ki te pran lavil la. Kalèb ba li Aksa, pitit fi li a, pou madanm.</span> <span class="verse"><a name="18">18</a>Lè Aksa rive lakay mari l', mari a di l' poukisa li pa mande papa l' yon bon jaden. Aksa al jwenn papa l'. Desann li desann bourik li, Kalèb mande l': -Sa ki genyen, pitit mwen?</span> <span class="verse"><a name="19">19</a>Aksa reponn: -Mwen vin mande ou yon favè. Ou voye m' byen lwen nan dezè Negèv la. Tanpri, ban m' kek sous kote pou m' jwenn dlo non. Se konsa Kalèb ba li Sous Dlo Anwo ak Sous Dlo Anba yo.</span> <span class="verse"><a name="20">20</a>¶ Men tout tè ki te vini pou branch fanmi Jida a. Yo separe l' bay yon pòsyon pou chak fanmi.</span> <span class="verse"><a name="21">21</a>Men non lavil kote moun Jida yo te rete nan Negèv la, anba pwent sid peyi a, bò fwontyè peyi Edon an: Kabseyèl, Edè, Jagou,</span> <span class="verse"><a name="22">22</a>Kina, Dimona, Adada,</span> <span class="verse"><a name="23">23</a>Kedèch, Azò-Yitnan,</span> <span class="verse"><a name="24">24</a>Zif, Telèm, Bejalòt,</span> <span class="verse"><a name="25">25</a>Azò adata, Keriyòt-Ezwon (ki rele Azò tou),</span> <span class="verse"><a name="26">26</a>Aman, Chema, Molada,</span> <span class="verse"><a name="27">27</a>Aza-Gada, Echmon, Bèt-Pelèt,</span> <span class="verse"><a name="28">28</a>Aza-Chwal, Bècheba, Biziotya,</span> <span class="verse"><a name="29">29</a>Bala, Iyim, Azèm,</span> <span class="verse"><a name="30">30</a>Eltola, Kesil, Oma,</span> <span class="verse"><a name="31">31</a>Ziklag, Madmana, Sansana,</span> <span class="verse"><a name="32">32</a>Lebaòt, Chilim, Ayin ak Rimon. Sa te fè antou vennèf lavil ak tout ti bouk ki sou lòd yo.</span> <span class="verse"><a name="33">33</a>Men non lavil kote yo te rete nan plenn yo: Echtawòl, Zorea, Akna,</span> <span class="verse"><a name="34">34</a>Zanoa, An-Gannim, Tapwak, Enan,</span> <span class="verse"><a name="35">35</a>Jamout, Adoulam, Soko, Azeka,</span> <span class="verse"><a name="36">36</a>Charayim, Aditayim, Gedera ak Gedewotayim. Sa te fè antou katòz lavil ak tout ti bouk ki sou lòd yo.</span> <span class="verse"><a name="37">37</a>Te gen tou Etzenan, Adaka, Migdal-Gad,</span> <span class="verse"><a name="38">38</a>Dilean, Am Mizpe, Jokteyèl,</span> <span class="verse"><a name="39">39</a>Lakis, Boska, Eglon,</span> <span class="verse"><a name="40">40</a>Kabon, Lamas, Kitlis,</span> <span class="verse"><a name="41">41</a>Jedewòt, Bèt-Dagon, Nama, Makeda. Sa te fè antou sèz lavil ak tout ti bouk ki sou lòd yo.</span> <span class="verse"><a name="42">42</a>Te gen tou Libna, Etè, Akan,</span> <span class="verse"><a name="43">43</a>Jifta, Akna, Nezib,</span> <span class="verse"><a name="44">44</a>Keyila, Akzib, Marecha. Sa te fè antou nèf lavil ansanm ak tout ti bouk ki sou lòd yo</span> <span class="verse"><a name="45">45</a>Te gen Ekwon ak tout ti bouk ki sou lòd li.</span> <span class="verse"><a name="46">46</a>Soti Ekwon pou al bò lanmè, tout lavil ki nan zòn Asdòd ak tout ti bouk ki sou lòd yo,</span> <span class="verse"><a name="47">47</a>Asdòd ak tout ti vil ak tout ti bouk ki sou lòd li, Gaza ak tout ti bouk osinon ti vil ki sou lòd li, depi ravin ki sou fwontyè Lejip la rive sou lanmè ki sèvi yo limit la.</span> <span class="verse"><a name="48">48</a>Men lavil yo te genyen nan mòn yo: Chami, Jati, Soko,</span> <span class="verse"><a name="49">49</a>Dana, Kiriyat-Sefè (Koulye a li rele Debi),</span> <span class="verse"><a name="50">50</a>Anad, Estemoa, Anim,</span> <span class="verse"><a name="51">51</a>Gochenn, Alon, Gilo. Sa te fè antou onz lavil ak tout ti bouk ki sou lòd yo.</span> <span class="verse"><a name="52">52</a>Te gen tou Arab, Douma, Echean,</span> <span class="verse"><a name="53">53</a>Janoum, Bèt-Tapwa, Afeka,</span> <span class="verse"><a name="54">54</a>Oumeta, Kiriyat aba (Jòdi a li rele Ebwon), ak Ziò. Sa te fè antou nèf lavil ak tout ti bouk ki sou lòd yo.</span> <span class="verse"><a name="55">55</a>Te gen ankò Maon, Kamèl, Zif, Jouta,</span> <span class="verse"><a name="56">56</a>Jizrèyèl, Jokdeam, Zanoa,</span> <span class="verse"><a name="57">57</a>Kayin, Gibeya, Tima, Antou sa te fè dis lavil ak tout ti bouk ki sou lòd yo.</span> <span class="verse"><a name="58">58</a>Te gen ankò Aloul, Bètsou, Gidò,</span> <span class="verse"><a name="59">59</a>Maarat, Bèt anòt, Eltekon. Antou sa te fè sis lavil ak tout ti bouk ki sou lòd yo.</span> <span class="verse"><a name="60">60</a>Te gen ankò Kiriyat-Baal (Jòdi a li rele Kiriyat-Jearim) ak Araba. Antou sa te fè de lavil ak tout ti bouk ki sou lòd yo.</span> <span class="verse"><a name="61">61</a>Men non lavil kote yo te rete nan dezè a: Bèt araba, Miden, Sekaka,</span> <span class="verse"><a name="62">62</a>Nibkan, Site Sèl la ak Angedi. Antou sa te fè sis lavil ak tout ti bouk ki sou lòd yo.</span> <span class="verse"><a name="63">63</a>Men, moun Jida yo pa t' janm rive mete bann moun Jebis ki te rete lavil Jerizalèm yo deyò. Kifè, jouk jòdi a moun Jebis yo rete lavil Jerizalèm ansanm ak moun Jida yo.</span> </p></div</div></div></body></html>