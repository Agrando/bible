<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/josh/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/josh">Joshua</a> &gt <strong>Chapter 12</strong></div><p><span class="verse"><a name="1">1</a>¶ Moun pèp Izrayèl yo te bat tout wa ki te rete lòt bò larivyè Jouden yo, sou bò solèy leve. Epi yo pran tout peyi wa sa yo nan men yo, ki vle di tout zòn lan nèt, depi ravin Anon an, moute nan fon Jouden an, jouk nan pye mòn Emon.</span> <span class="verse"><a name="2">2</a>Men wa yo te kraze yo: Se te Siyon, wa moun Amori yo, ki te rete lavil Esbon. Peyi li t'ap gouvènen an te pran depi nan fon ravin Anon an moute Awoyè ki sou bò ravin lan, rive larivyè Jabòk sou fwontyè moun Amon yo, ki vle di mwatye nan peyi Galarad la.</span> <span class="verse"><a name="3">3</a>Li te gouvènen zòn ki sou bò lès fon Jouden an tou, depi letan Kinerèt la desann sou lanmè Mouri a, nan direksyon Bèt-Jechimòt jouk nan pye mòn Pisga a.</span> <span class="verse"><a name="4">4</a>Yo te kraze Og, wa peyi Bazan an tou. Se te yonn nan dènye refayim yo. Li te rete lavil Astawòt ak lavil Edreyi.</span> <span class="verse"><a name="5">5</a>Peyi li t'ap gouvènen an konmanse depi nan mòn Emon ak mòn Salka, li pran tout peyi Bazan an nèt rive sou fwontyè peyi moun Jechou yo ak moun Maaka yo, plis lòt mwatye peyi Galarad la rive sou fwontyè peyi wa Siyon an ki te rete lavil Esbon.</span> <span class="verse"><a name="6">6</a>Se Moyiz, sèvitè Seyè a, ansanm ak pèp Izrayèl la ki te kraze wa sa yo. Apre sa, Moyiz, sèvitè Seyè a, te pran tout peyi sa yo li bay moun branch fanmi Woubenn lan, moun branch fanmi Gad la ak mwatye nan moun branch fanmi Manase a.</span> <span class="verse"><a name="7">7</a>¶ Jozye ansanm ak pèp Izrayèl la te bat tout wa ki te rete nan zòn lòt bò larivyè Jouden an, sou bò solèy kouche, depi lavil Baal-Gad nan fon Liban an jouk mòn Chòv la nan direksyon Seyi. Se tè wa sa yo Jozye te pran, li separe yo bay moun pèp Izrayèl yo pou byen pa yo.</span> <span class="verse"><a name="8">8</a>Tè sa yo te pran tout mòn yo, tout plenn yo, fon Jouden an, tout pye mòn yo, dezè a ak zòn Negèv la. Se sou tè sa yo moun Et yo, moun Amori yo, moun Kanaran yo, moun Ferezi yo, moun Evi yo ak moun Jebis yo te rete.</span> <span class="verse"><a name="9">9</a>Men wa yo te kraze yo: wa lavil Jeriko, wa lavil Ayi, toupre Betèl,</span> <span class="verse"><a name="10">10</a>wa lavil Jerizalèm, wa lavil Ebwon,</span> <span class="verse"><a name="11">11</a>wa lavil Jamout, wa lavil Lakis,</span> <span class="verse"><a name="12">12</a>wa lavil Eglon, wa lavil Gezè,</span> <span class="verse"><a name="13">13</a>wa lavil Debi, wa lavil Gedè,</span> <span class="verse"><a name="14">14</a>wa lavil Oma, wa lavil Arad,</span> <span class="verse"><a name="15">15</a>wa lavil Libna, wa lavil Adoulam,</span> <span class="verse"><a name="16">16</a>wa lavil Makeda, wa lavil Betèl,</span> <span class="verse"><a name="17">17</a>wa lavil Tapwach, wa lavil Efè,</span> <span class="verse"><a name="18">18</a>wa lavil Afèk, wa lavil Sawon,</span> <span class="verse"><a name="19">19</a>wa lavil Madòn, wa lavil Azò,</span> <span class="verse"><a name="20">20</a>wa lavil Chimwon, wa lavil Mewòm, wa lavil Akchaf,</span> <span class="verse"><a name="21">21</a>wa lavil Tanak, wa lavil Megido,</span> <span class="verse"><a name="22">22</a>wa lavil Kadès, wa lavil Jokneyam nan zòn mòn Kamèl la,</span> <span class="verse"><a name="23">23</a>wa lavil Dò sou zòn bò rivaj lanmè a, wa Goyim yo nan peyi Galile,</span> <span class="verse"><a name="24">24</a>wa lavil Tiza. Sa te fè antou tranteyen wa ki te peri.</span> </p></div</div></div></body></html>