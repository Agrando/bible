<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/1thess/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/1thess">1 Thessalonians</a> &gt <strong>Chapter 5</strong></div><p><span class="verse"><a name="1">1</a>¶ Frè m' yo, mwen pa bezwen ekri nou pou m' fè nou konnen ni ki lè, ni ki jou bagay sa yo gen pou rive.</span> <span class="verse"><a name="2">2</a>Nou menm nou konn sa byen: Jou Seyè a gen pou l' vin sou nou tankou yon vòlò k'ap vin nan mitan lannwit.</span> <span class="verse"><a name="3">3</a>Lè n'ap tande moun ap di: Gen lapè toupatou, tout bagay byen sou kontwòl, se lè sa a, san nou pa atann, n'ap wè kòlè Bondye a tonbe sou yo pou detwi yo. Se tankou lè doulè tranche sezi yon fanm ansent. p'ap gen chape pou yo.</span> <span class="verse"><a name="4">4</a>Men nou menm, frè m' yo, nou pa moun k'ap viv nan fènwa. Jou sa a p'ap vin sou nou tankou yon vòlè, san nou pa atann.</span> <span class="verse"><a name="5">5</a>Paske, nou tout se moun k'ap viv nan limyè, nan gwo lajounen. Nou pa moun k'ap viv nan lannwit, nan fènwa!</span> <span class="verse"><a name="6">6</a>¶ Se sak fè, piga nou dòmi tankou lòt yo. Pa kite dòmi pran nou. Kenbe tèt nou anplas.</span> <span class="verse"><a name="7">7</a>Se lannwit moun dòmi. Se lannwit tou moun sou.</span> <span class="verse"><a name="8">8</a>Men nou menm, nou se moun k'ap viv lajounen, se pou nou toujou kenbe tèt nou anplas. Ann pran konfyans nou gen nan Bondye a ak renmen nou gen nan kè nou tankou yon plak pwotèj pou lestonmak nou. Ann pran espwa nou genyen nan Jezi k'ap vin delivre nou nèt la, ann mete l' tankou yon kas an fè nan tèt nou.</span> <span class="verse"><a name="9">9</a>Paske, Bondye pa t' chwazi nou pou nou te tonbe anba kòlè li, men pou n' te ka delivre, gremesi Jezikri, Seyè nou an.</span> <span class="verse"><a name="10">10</a>Jezi te mouri pou n' te ka viv ansanm ak li. Konsa, kit nou mouri deja, kit nou vivan toujou lè la vini an, nou tout n'ap toujou ansanm ak li.</span> <span class="verse"><a name="11">11</a>¶ Se poutèt sa, annou yonn ankouraje lòt, yonn ede lòt, jan nou deja ap fè l' la.</span> <span class="verse"><a name="12">12</a>Frè m' yo, m'ap mande nou pou nou gen anpil respè pou moun k'ap travay nan mitan nou yo, moun Seyè a chwazi pou dirije nou, pou ankouraje nou.</span> <span class="verse"><a name="13">13</a>Se pou nou gen anpil konsiderasyon pou yo, se pou nou renmen yo poutèt travay y'ap fè a. Se pou nou viv byen ak kè poze yonn ak lòt.</span> <span class="verse"><a name="14">14</a>M'ap mande nou tou, frè m' yo, pou nou rele dèyè moun k'ap fè parese yo. Ankouraje sa ki yon ti jan frèt yo, ede sa ki fèb yo. Se pou nou pran pasyans ak tout moun.</span> <span class="verse"><a name="15">15</a>Pa kite pesonn rann mal pou mal. Okontrè, toujou chache fè sa ki byen yonn pou lòt ak sa ki byen pou tout moun.</span> <span class="verse"><a name="16">16</a>¶ Se pou kè nou toujou kontan.</span> <span class="verse"><a name="17">17</a>Pa janm sispann lapriyè.</span> <span class="verse"><a name="18">18</a>Di Bondye mèsi pou tout bagay. Se sa Bondye mande nou, nou menm ki mete konfyans nou nan Jezikri.</span> <span class="verse"><a name="19">19</a>Pa antrave travay Sentespri a.</span> <span class="verse"><a name="20">20</a>Pa meprize pawòl moun k'ap bay mesaj ki soti nan Bondye.</span> <span class="verse"><a name="21">21</a>Egzaminen tout bagay byen, kenbe sa ki bon.</span> <span class="verse"><a name="22">22</a>Egzante tou sa ki mal.</span> <span class="verse"><a name="23">23</a>¶ Mwen mande Bondye ki bay kè poze a pou l' fè nou favè pou nou viv pou li nèt ale. Konsa, lè Jezikri, Seyè nou an, va vini, li p'ap jwenn nou ak ankenn defo, ni nan kò nou, ni nan lespri nou ni nan nanm nou.</span> <span class="verse"><a name="24">24</a>Bondye ki rele nou an va fè sa pou nou, paske li toujou kenbe pawòl li.</span> <span class="verse"><a name="25">25</a>Frè m' yo, lapriyè pou mwen tou.</span> <span class="verse"><a name="26">26</a>Di tout frè yo bonjou, bo yo pou mwen tankou moun k'ap viv pou Bondye konn fè l' la.</span> <span class="verse"><a name="27">27</a>Tanpri souple, nan non Seyè a, li lèt sa a bay tout frè yo.</span> <span class="verse"><a name="28">28</a>Se pou benediksyon Jezikri, Seyè nou an, toujou la avèk nou.</span> </p></div</div></div></body></html>