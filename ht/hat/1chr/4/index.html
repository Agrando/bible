<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/1chr/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/1chr">1 Chronicles</a> &gt <strong>Chapter 4</strong></div><p><span class="verse"><a name="1">1</a>¶ Men non lòt pitit gason Jida te gen: Perèz, Ezwon, Kami, Our ak Chobal.</span> <span class="verse"><a name="2">2</a>Chobal te papa Reaja, Reaja te papa Jakat, Jakat te papa Akoumayi ak Laad. Se yo ki zansèt moun ki rete lavil Zora.</span> <span class="verse"><a name="3">3</a>Etam te pitit Our. Se li ki papa Jizreyèl, Ichma, Idbak ak yon pitit fi yo rele Azelèl-poni.</span> <span class="verse"><a name="4">4</a>Penwèl, yon lòt pitit Our, te papa Gedò. Ezè, yon lòt pitit Our, te papa Oucha. Our te premye pitit Efrata, madan Kalèb. Se branch fanmi l' lan ki te bati lavil Betleyèm.</span> <span class="verse"><a name="5">5</a>Achou, ki te bati lavil Tekoa, te gen de madanm: Ela ak Nara.</span> <span class="verse"><a name="6">6</a>Nara te fè kat pitit gason pou li. Se te Aouzam, Efè, Temeni ak Ayachtari.</span> <span class="verse"><a name="7">7</a>Ela te fè twa pitit gason pou li: Zerèt, Soa ak Etnan.</span> <span class="verse"><a name="8">8</a>Kòz te papa Anoub ak Zobeba. Se li ki zansèt tout branch fanmi Arèl, pitit gason Awoum.</span> <span class="verse"><a name="9">9</a>Te gen yon moun yo te rele Jabez. Nan tout fanmi l', se li menm yo te pi respekte. Manman l' te rele l' konsa, paske li te soufri anpil lè li t'ap fè l'.</span> <span class="verse"><a name="10">10</a>Men Jabèz te lapriyè Bondye pèp Izrayèl la, li te di l': -Tanpri, Bondye, beni mwen. Ban m' anpil tè. Kanpe la ave m'. Pa kite ankenn malè rive m' pou m' pa soufri. Se konsa Bondye ba li sa l' te mande a.</span> <span class="verse"><a name="11">11</a>¶ Keloub, frè Choula, te gen yon pitit gason yo te rele Meyi. Meyi te papa Echton.</span> <span class="verse"><a name="12">12</a>Echton te papa Betrafa, Pasea ak Techima. Se Techima ki te tabli lavil Nagach. Se fanmi moun sa yo ki rete lavil Reka.</span> <span class="verse"><a name="13">13</a>Kenaz te gen de pitit gason: Otnyèl ak Seraja. Otnyèl te gen de pitit gason tou: Atat ak Meonotayi.</span> <span class="verse"><a name="14">14</a>Meonotayi te papa Ofra. Seraja te papa Joab, zansèt moun ki rete nan fon Bòs Atizan yo. Tout moun sa yo te bòs nan metye yo.</span> <span class="verse"><a name="15">15</a>Kalèb, pitit gason Jefoune, te gen twa pitit gason pou tèt pa l': Iwou, Ela ak Nam. Ela te papa Kenaz.</span> <span class="verse"><a name="16">16</a>Jealelèl te gen kat pitit gason: Zif, Zifa, Tirya ak Azareyèl.</span> <span class="verse"><a name="17">17</a>-</span> <span class="verse"><a name="18">18</a>Esdras te gen kat pitit gason: Jetè, Merèd, Efè ak Jalou. Merèd marye ak Bitya, yonn nan pitit fi farawon peyi Lejip la. Yo fè yon pitit fi, Miryam, ak de pitit gason: Chamayi ak Ichba. Ichba te papa Estemoa. Merèd te pran yon fanm nan branch fanmi Jida a tou pou madanm. Madanm sa a ba li twa pitit gason: Jerèd, papa Gedò, Ebè, papa Soko, ak Jekoutiyèl, papa Zanoa.</span> <span class="verse"><a name="19">19</a>Odija marye ak sè Naam lan. Se pitit yo ki zansèt branch fanmi moun Gram yo ki te rete lavil Kejila, ak branch fanmi moun Makat yo ki te rete lavil Estemoa.</span> <span class="verse"><a name="20">20</a>Chimon te gen kat pitit gason: Amnon, Rina, Bennanan ak Tilon. Icheyi te gen de pitit gason: Zoet ak Bennzoèt.</span> <span class="verse"><a name="21">21</a>Men moun ki nan branch fanmi Chela, pitit Jida a: Er, papa Leka, Lada, papa Marecha, branch fanmi moun ki fè bon twal fin nan lavil Bètachbea yo.</span> <span class="verse"><a name="22">22</a>Jokim, moun ki rete lavil Kozeba, Joas ak Saraf. Moun sa yo te marye ak fanm moun peyi Moab, lèfini yo tounen vin rete lavil Betleyèm, dapre sa moun lontan yo ap repete.</span> <span class="verse"><a name="23">23</a>Se moun ki te konn fè veso an tè. Yo te rete lavil Netayim ak lavil Gedera. Se yo ki te konn travay pou wa a.</span> <span class="verse"><a name="24">24</a>¶ Simeyon te gen senk pitit gason: Nemwèl, Jamen, Jarib, Zera ak Sayil.</span> <span class="verse"><a name="25">25</a>Sayil te papa Chaloum, Chaloum te papa Mibsam, Mibsam te papa Michma,</span> <span class="verse"><a name="26">26</a>Michma te papa Amwèl, Amwèl te papa Zakou, Zakou te papa Chimeyi.</span> <span class="verse"><a name="27">27</a>Chimeyi te gen sèz pitit gason ak sis pitit fi. Men lòt frè l' yo pa t' fè anpil pitit. Se konsa branch fanmi Simeyon an pa t' rive gen menm kantite moun ak branch fanmi Jida a.</span> <span class="verse"><a name="28">28</a>Rive sou rèy wa David, moun branch fanmi Simeyon yo te rete nan lavil sa yo: Becheba, Molada, Azachwal,</span> <span class="verse"><a name="29">29</a>Bila, Ezèm, Tolad,</span> <span class="verse"><a name="30">30</a>Betwèl, Oma, Zikla,</span> <span class="verse"><a name="31">31</a>Bètmakabòt, Azasousim, Bètbireyi ak Charayim.</span> <span class="verse"><a name="32">32</a>Yo te rete nan senk lòt kote apre sa: Etam, Ayin, Rimon, Tochenn ak Achan,</span> <span class="verse"><a name="33">33</a>ak tout ti bouk ki nan vwazinaj yo, rive lavil Balat, nan direksyon sid. Tou sa se kote yo t'ap viv ak liv rejis fanmi yo.</span> <span class="verse"><a name="34">34</a>-</span> <span class="verse"><a name="35">35</a>Men moun ki te chèf branch fanmi Simeyon yo: Mechobab, Jamlèk, Jocha, pitit gason Amazya, ak Joèl, Jeou, pitit gason Jozibyas ki te pitit Seraja, pitit pitit Asiyèl,</span> <span class="verse"><a name="36">36</a>Elioenayi, Jakoba, Jekoaja, Asaya, Adyèl, Jezimyèl, Benaja,</span> <span class="verse"><a name="37">37</a>Ziza, pitit gason Chifi, ki te pitit gason Alon. Alon sa a te pitit Jedaja. Jedaja menm te pitit Chimri ki te pitit Chemaja.</span> <span class="verse"><a name="38">38</a>Tout moun nou sot nonmen la yo te chèf nan fanmi yo. Branch fanmi an t'ap peple toujou.</span> <span class="verse"><a name="39">39</a>Y' al chache patiraj pou mouton yo toupre lavil Gedò, sou bò solèy leve nan fon kote lavil la ye a.</span> <span class="verse"><a name="40">40</a>La, yo jwenn yon bon patiraj ki te fre nan yon plenn kote ki pa t' gen bri ni dezòd. Se la moun branch fanmi Kam yo te rete nan tan lontan.</span> <span class="verse"><a name="41">41</a>Sou rèy Ezekyas, wa peyi Jida, moun nou sot bay non yo la a rive lavil Gedò, yo touye moun fanmi Kam yo nèt tankou yon ofrann pou Bondye. Yo detwi tout lavil la ak ti joupa moun yo. Yo pran plas moun yo nan peyi a, paske te gen anpil bon patiraj pou mouton ak kabrit yo.</span> <span class="verse"><a name="42">42</a>Senksan (500) lòt moun nan branch fanmi Simeyon an pati pou mòn Seyi, nan peyi Edon. Yo te gen pou chèf kat pitit gason Icheyi yo: Pelatya, Nearya, Refaja ak Ouzyèl.</span> <span class="verse"><a name="43">43</a>Lè yo rive, yo touye rès moun Amalèk yo. Depi lè sa a se la yo rete jouk jounen jòdi a.</span> </p></div</div></div></body></html>