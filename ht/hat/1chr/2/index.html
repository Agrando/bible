<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/1chr/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/1chr">1 Chronicles</a> &gt <strong>Chapter 2</strong></div><p><span class="verse"><a name="1">1</a>¶ Men non pitit gason Izrayèl yo: Woubenn, Simeyon, Levi, Jida, Isaka, Zabilon,</span> <span class="verse"><a name="2">2</a>Dann, Jozèf, Benjamen, Neftali, Gad ak Asè.</span> <span class="verse"><a name="3">3</a>Jida te gen senk pitit gason antou. Chwa, moun peyi Kanaran, te fè twa pitit pou li. Se te Er, Onan ak Chela. Er, pi gran pitit gason Jida a, te sitèlman fè sa ki mal, Seyè a touye l'.</span> <span class="verse"><a name="4">4</a>Tama, bèlfi Jida a, fè de pitit pou Jida. Se te Perèz ak Zerak.</span> <span class="verse"><a name="5">5</a>Perèz te gen de pitit gason. Se te Ezwon ak Amoul.</span> <span class="verse"><a name="6">6</a>Zerak te gen senk pitit gason: Zimri, Etan, Eman, Kalkòl ak Dada.</span> <span class="verse"><a name="7">7</a>Se Aka, pitit gason Kami, yon moun fanmi Zerak la, ki te rale malè sou pèp Izrayèl la, lè li te pran nan sa pou yo te boule nèt pou Seyè a.</span> <span class="verse"><a name="8">8</a>Etan te papa Azarya.</span> <span class="verse"><a name="9">9</a>Ezwon te papa Jerakmeyèl, Ram ak Keloubayi.</span> <span class="verse"><a name="10">10</a>Ram te papa Aminadab, Aminadab te papa Nachon, yonn nan gwo chèf fanmi Jida yo. Nachon te papa Salma.</span> <span class="verse"><a name="11">11</a>Salma te papa Boz.</span> <span class="verse"><a name="12">12</a>Boz te papa Obèd, Obèd te papa Izayi.</span> <span class="verse"><a name="13">13</a>Men pitit Izayi yo: Eliyab, premye pitit gason l', Abinadab, dezyèm pitit gason l', Chimeya, twazyèm pitit gason l',</span> <span class="verse"><a name="14">14</a>Netanèl, katriyèm pitit gason li, Radayi, senkyèm pitit gason li, Ozèm, sizyèm pitit gason li</span> <span class="verse"><a name="15">15</a>ak David, setyèm pitit gason l'.</span> <span class="verse"><a name="16">16</a>De pitit fi Izayi yo te rele Sewouya ak Abigayil. Sewouya, pitit fi Izayi a, te gen twa pitit gason: Abichayi, Joab ak Asayèl.</span> <span class="verse"><a name="17">17</a>Abigayil te fè yon pitit gason pou Jetè, yon moun nan fanmi Izmayèl. Pitit la te rele Amasa.</span> <span class="verse"><a name="18">18</a>¶ Kalèb, pitit Ezwon, te marye ak Azouba. Yo te gen yon pitit fi yo te rele Jeriòt ak twa lòt pitit gason: Jechè, Chobab ak Adon.</span> <span class="verse"><a name="19">19</a>Lè Azouba mouri, Kalèb marye ak Efrata. Yo te gen yon pitit gason yo rele Our.</span> <span class="verse"><a name="20">20</a>Our te papa Ouri, Ouri te papa Bezaleyèl.</span> <span class="verse"><a name="21">21</a>Lè Ezwon te gen swasantan laj, li marye ak pitit fi Maki a, sè Galarad. Yo te gen yon pitit gason yo te rele Segoub.</span> <span class="verse"><a name="22">22</a>Segoub te papa Jayi. Jayi te gouvènen venntwa lavil nan peyi Galarad.</span> <span class="verse"><a name="23">23</a>Men moun Gèchou ak moun Aram yo te pran nan men l' zòn Jayi a ak lavil Kenat ansanm ak tout ti bouk ki nan vwazinaj li yo. Sa te fè antou swasant bouk. Tout moun ki te rete nan zòn lan te fanmi Maki, papa Galarad.</span> <span class="verse"><a name="24">24</a>Lè Ezwon mouri, Kalèb marye ak Efrata, madanm Ezwon, papa l'. Efrata fè yon pitit gason pou li ki te rele Askou, papa Tekoa.</span> <span class="verse"><a name="25">25</a>Jerakmeyèl, premye pitit gason Ezwon an, te gen senk pitit gason: Ram, pi gran an, Bouna, Orèn, Ozèm ak Akija.</span> <span class="verse"><a name="26">26</a>Jerakmeyèl te gen yon lòt madanm ki te rele Atara. Atara fè yon pitit gason pou li. Se te Onam.</span> <span class="verse"><a name="27">27</a>Ram, premye pitit gason Jerakmeyèl la, te gen twa pitit gason: Maz, Jamen ak Ekè.</span> <span class="verse"><a name="28">28</a>Onam te gen de pitit gason: Chamayi ak Jada. Chamayi te gen de pitit gason tou: Nadad ak Abichou.</span> <span class="verse"><a name="29">29</a>Madanm Abichou te rele Abijayil. Li fè de pitit gason pou Abichou: Aban ak Molib.</span> <span class="verse"><a name="30">30</a>Nadab, frè Abichou a, te gen de pitit gason: Selèd ak Apayim. Men Selèd mouri san kite pitit gason.</span> <span class="verse"><a name="31">31</a>Apayim te papa Icheyi. Icheyi te papa Chechan, Chechan te papa Alayi.</span> <span class="verse"><a name="32">32</a>Jada, frè Chamayi a, te gen de pitit gason: Jetè ak Jonatan. Men Jetè mouri san kite pitit gason.</span> <span class="verse"><a name="33">33</a>Jonatan te gen de pitit gason: Pelèt ak Zaza. Tout moun sa yo se fanmi Jerakmeyèl yo ye.</span> <span class="verse"><a name="34">34</a>Chechan pa t' gen pitit gason. Tout pitit li yo se fi yo te ye. Li te gen yon domestik ki te moun peyi Lejip. Domestik la te rele Jara.</span> <span class="verse"><a name="35">35</a>Chechan marye yonn nan pitit fi li yo avè l'. Yo te gen yon pitit gason ki te rele Atayi.</span> <span class="verse"><a name="36">36</a>Atayi te papa Natan, Natan te papa Zabad.</span> <span class="verse"><a name="37">37</a>Zabad te papa Efal, Efal te papa Obèd.</span> <span class="verse"><a name="38">38</a>Obèd te papa Jeou. Jeou te papa Azarya.</span> <span class="verse"><a name="39">39</a>Azarya te papa Elèz. Elèz te papa Elasa.</span> <span class="verse"><a name="40">40</a>Elasa te papa Sismayi, Sismayi te papa Chaloum.</span> <span class="verse"><a name="41">41</a>Chaloum te papa Jekamya. Jekamya te papa Elichama.</span> <span class="verse"><a name="42">42</a>Premye pitit gason Kalèb, frè Jerakmeyèl la, te rele Mecha. Mecha te papa Zif. Marecha, dezyèm pitit Kalèb la, te papa Ebwon.</span> <span class="verse"><a name="43">43</a>Ebwon te gen kat pitit gason: Kora, Tapwak, Rekèm ak Chema.</span> <span class="verse"><a name="44">44</a>Chema te papa Raam ki te papa Jòkeam. Rekèm te papa Chamayi.</span> <span class="verse"><a name="45">45</a>Chamayi te papa Maon ki te papa Betsou.</span> <span class="verse"><a name="46">46</a>Kalèb te gen yon lòt fanm kay yo te rele Efa. Li fè twa lòt pitit avè l': Aran, Moza ak Gazèz. Aran te gen yon pitit gason yo te rele Gazèz tou.</span> <span class="verse"><a name="47">47</a>Yon nonm yo te rele Jadayi te gen sis pitit gason: Regèm, Jotam, Gechan, Pelèt, Efa ak Chaf.</span> <span class="verse"><a name="48">48</a>Kalèb te gen yon lòt fanm kay ankò ki te rele Maka. Maka fè de pitit gason pou li: Chebè ak Tirana.</span> <span class="verse"><a name="49">49</a>Apre sa, Maka fè de lòt pitit gason: Chaf ki te papa Madmana, ak Seva ki te papa Makbena ak Gibeya. Kalèb te gen yon pitit fi tou ki te rele Aksa.</span> <span class="verse"><a name="50">50</a>Tout moun sa yo te nan fanmi Kalèb. Our te premye pitit gason Efrata ak Kalèb. Men pitit li yo: Chobal ki te papa Kiriyat-Jearim,</span> <span class="verse"><a name="51">51</a>Salma ki te papa Betleyèm, ak Arèf ki te papa Betgadè.</span> <span class="verse"><a name="52">52</a>Chobal, papa Kiriyat-Jearim, te zansèt moun Awoyè yo, mwatye nan moun ki rete Menouyòt yo,</span> <span class="verse"><a name="53">53</a>ak moun ki te rete nan Kiriyat-Jearim, ki vle di: moun Jetè yo, moun Pout yo, moun Choumat yo ak moun Michra yo. Moun ki rete lavil Sora ak lavil Echtawòl yo te soti nan branch fanmi moun sa yo tou.</span> <span class="verse"><a name="54">54</a>Salma, papa Betleyèm, te zansèt moun lavil Netofat, moun lavil Atwòt-Bèt-Joab, ak moun Sora yo ki te yonn nan de branch fanmi ki te rete Manarat yo.</span> <span class="verse"><a name="55">55</a>Men branch fanmi moun ki te abil nan ekri ak kopye dokiman. Yo te rete lavil Jabèz. Se te moun Tira yo, moun Chima yo ak moun Souka yo. Se moun branch fanmi Kayen ki soti nan fanmi Amat, zansèt moun Rekab yo.</span> </p></div</div></div></body></html>