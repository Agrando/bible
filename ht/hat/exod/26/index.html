<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/exod/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/exod">Exodus</a> &gt <strong>Chapter 26</strong></div><p><span class="verse"><a name="1">1</a>¶ N'a fè tant kote pou Bondye rete a ak dis lèz twal fen blan tise byen sere, ansanm ak lenn koulè ble, violèt ak wouj. W'a fè yo bwode bèl pòtre zanj cheriben byen fèt sou tout twal la.</span> <span class="verse"><a name="2">2</a>Chak lèz twal va gen katòz mèt longè, de mèt lajè. Yo tout va menm gwosè.</span> <span class="verse"><a name="3">3</a>N'a koud lèz yo ansanm, senk yon bò, senk yon lòt bò.</span> <span class="verse"><a name="4">4</a>Lè w'a fin koud senk premye lèz yo ansanm, w'a fè pasan ak kòdon ble sou tout bòdi senk premye lèz yo. W'a fè menm jan an tou ak senk lòt lèz yo.</span> <span class="verse"><a name="5">5</a>W'a fè senkant pasan nan premye lèz premye gwoup la, ak senkant pasan nan dènye lèz dezyèm gwoup la. W'a fè yo koresponn de pa de.</span> <span class="verse"><a name="6">6</a>W'a fè senkant ti kwòk an lò ki va sèvi pou kole de gwoup lèz yo yonn ak lòt pou yo fè yon sèl tant.</span> <span class="verse"><a name="7">7</a>¶ W'a fè onz lèz twal ak pwal kabrit pou fè yon gwo tant pou kouvri kay Bondye a.</span> <span class="verse"><a name="8">8</a>Chak lèz va gen kenz mèt longè ak de mèt lajè. Yo tout va menm gwosè.</span> <span class="verse"><a name="9">9</a>W'a pran senk ladan yo, w'a koud yo ansanm. Apre sa, w'a pran lòt sis yo, w'a koud yo ansanm tou. W'a pliye sizyèm lèz la an de sou devan tant lan.</span> <span class="verse"><a name="10">10</a>W'a mete senkant pasan sou bòdi premye lèz premye gwoup la, ak senkant pasan sou bòdi dènye lèz dezyèm gwoup la.</span> <span class="verse"><a name="11">11</a>W'a fè senkant ti kwòk an kwiv, w'a pase yo nan pasan yo pou kole de gwoup lèz yo ansanm pou fè yon sèl tant.</span> <span class="verse"><a name="12">12</a>Mwatye lèz ki an plis la va bat sou dèyè kay Bondye a pou kouvri l'.</span> <span class="verse"><a name="13">13</a>Menm jan an tou, lèz ki sou kote yo pral gen yon pye edmi k'ap depase. Sa ki an plis la pral desann sou bò kay Bondye a pou kouvri l'.</span> <span class="verse"><a name="14">14</a>W'a fè yon kouvèti ak po belye pou tant lan. W'a tenn li wouj. Apre sa, w'a fè yon lòt kouvèti ak po bazann pou kouvri tant Bondye a.</span> <span class="verse"><a name="15">15</a>¶ W'a pran bwa zakasya pou fè planch ankadreman pou soutni tant Bondye a.</span> <span class="verse"><a name="16">16</a>Chak ankadreman va gen kenz pye longè sou vensèt pous lajè.</span> <span class="verse"><a name="17">17</a>Yo chak va gen de bout depase ki va penmèt yo kole yonn ak lòt.</span> <span class="verse"><a name="18">18</a>Lè w'ap fè ankadreman yo, w'a fè ven pou bò sid la.</span> <span class="verse"><a name="19">19</a>W'a fè karant sipò an ajan pou ale anba ankadreman yo, de sipò anba chak ankadreman. Se ladan yo bout ki depase yo va chita.</span> <span class="verse"><a name="20">20</a>Konsa tou, w'a fè ven ankadreman pou bò nò a</span> <span class="verse"><a name="21">21</a>ak karant sipò an ajan, de pou chak ankadreman.</span> <span class="verse"><a name="22">22</a>W'a fè sis ankadreman pou dèyè tant Bondye a, sou bò lwès la,</span> <span class="verse"><a name="23">23</a>ak de ankadreman pou chak kwen ki sou dèyè tant Bondye a.</span> <span class="verse"><a name="24">24</a>Ankadreman kwen yo va mare yonn ak lòt pa anba. y'a bout-a-bout depi anba jouk anwo kote gwo bag la. Se konsa w'a moute de ankadreman k'ap fè kwen yo.</span> <span class="verse"><a name="25">25</a>Konsa, va gen wit ankadreman avèk sèz sipò an ajan, de sipò anba chak ankadreman.</span> <span class="verse"><a name="26">26</a>W'a fè travès ak bwa zakasya, senk pou ankadreman sou bò sid tant Bondye a,</span> <span class="verse"><a name="27">27</a>senk pou ankadreman sou bò nò a, senk pou ankadreman ki sou bò lwès la, pa dèyè.</span> <span class="verse"><a name="28">28</a>Travès mitan an, k'ap pase nan ren ankadreman yo, va soti nan yon bout pou ale nan yon lòt bout.</span> <span class="verse"><a name="29">29</a>W'a kouvri tout kò ankadreman yo ak lò. W'a moute gwo bag an lò sou yo pou kenbe travès yo. W'a kouvri travès yo ak lò tou.</span> <span class="verse"><a name="30">30</a>W'a fè tant lan dapre modèl mwen te moutre ou sou mòn lan.</span> <span class="verse"><a name="31">31</a>¶ W'a fè yon rido ak bon twal koulè ble, violèt ak wouj ansanm ak twal fen blan tise byen sere. y'a bwode bèl pòtre zanj cheriben byen fèt sou tout rido a.</span> <span class="verse"><a name="32">32</a>W'a pann rido a sou kat poto an bwa zakasya. Poto yo va kouvri ak lò. y'a gen kwòk an lò moute sou yo. y'a chita sou kat sipò an ajan.</span> <span class="verse"><a name="33">33</a>Mete rido a anba kwòk ki nan twati tant lan. W'a mete Bwat Kontra a dèyè rido a. Rido a va separe kote ki apa apa nèt pou Bondye sèlman an ak rès tant Bondye a.</span> <span class="verse"><a name="34">34</a>W'a mete kouvèti a sou Bwat Kontra ki nan kote ki apa apa nèt pou Bondye a.</span> <span class="verse"><a name="35">35</a>W'a mete tab la pa deyò rido a. Mete gwo lanp sèt branch lan sou bò sid tant lan, an fas tab la. Tab la menm va sou bò nò a.</span> <span class="verse"><a name="36">36</a>Konsa tou, w'a fè yon rido an bon twal ble, violèt ak wouj ansanm ak twal fen blan tise byen sere. Rido a va sèvi pou fèmen kote yo pase pou antre nan tant lan. y'a fè bèl bodri sou tout rido a.</span> <span class="verse"><a name="37">37</a>Pou kenbe rido a, w'a fè senk poto an bwa zakasya, w'a kouvri yo ak lò, w'a moute ti kwòk an lò sou yo. y'a chita sou senk sipò an kwiv.</span> </p></div</div></div></body></html>