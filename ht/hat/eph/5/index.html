<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/eph/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/eph">Ephesians</a> &gt <strong>Chapter 5</strong></div><p><span class="verse"><a name="1">1</a>¶ Se sa ki fè, paske nou se pitit Bondye renmen anpil, se pou nou chache fè tankou Bondye fè.</span> <span class="verse"><a name="2">2</a>Se pou nou viv ak renmen nan kè nou, menm jan Kris la te fè l' la, li menm ki te renmen nou, ki te bay lavi l' pou nou tankou yon ti mouton yo ofri pou touye pou Bondye, ofrann k'ap fè Bondye plezi ak bon sant li.</span> <span class="verse"><a name="3">3</a>¶ Paske nou se pèp Bondye a, sa pa bon pou nou menm louvri bouch nou pale sou dezòd lachè, sou bagay ki sal ak vye dezi.</span> <span class="verse"><a name="4">4</a>Sa pa bon non plis pou nou kite gwo mo, pawòl san sans ak mo sal soti nan bouch nou. Bagay konsa pa dakò ak sa nou ye. Okontrè, se pou nou lapriyè pou di Bondye mèsi.</span> <span class="verse"><a name="5">5</a>Paske, konnen sa byen: okenn moun ki nan dezòd lachè, osinon ki nan lenkondite, osinon ki renmen lajan (moun konsa se tankou moun k'ap sèvi zidòl), okenn nan moun sa yo p'ap gen pòsyon eritaj nan peyi kote Bondye ak Kris la wa a.</span> <span class="verse"><a name="6">6</a>Pa kite pesonn twonpe nou ak pawòl san sans yo: se poutèt bagay sa yo menm kòlè Bondye tonbe sou moun ki refize obeyi l' yo.</span> <span class="verse"><a name="7">7</a>Nou pa gen anyen pou nou wè ak moun konsa.</span> <span class="verse"><a name="8">8</a>Nan tan lontan, nou te nan fènwa. Men koulye a, paske n'ap viv ansanm nan Seyè a, nou nan limyè. Se sa ki fè, fòk nou mennen tèt nou tankou moun k'ap viv nan limyè a.</span> <span class="verse"><a name="9">9</a>Paske, limyè a fè moun fè bagay ki bon, bagay ki dwat ak bagay ki vre.</span> <span class="verse"><a name="10">10</a>Chache konnen sa k'ap fè Seyè a plezi.</span> <span class="verse"><a name="11">11</a>Nou pa gen anyen pou nou wè ak moun k'ap viv nan fènwa, moun k'ap fè bagay ki p'ap rapòte anyen. Okontrè, denonse yo pou sa yo ye.</span> <span class="verse"><a name="12">12</a>Bagay moun sa yo ap fè an kachèt, se yon wont menm pou pale sou sa.</span> <span class="verse"><a name="13">13</a>Men, lè ou mete tout bagay sa yo aklè nan limyè, lèzòm va wè sa yo ye tout bon.</span> <span class="verse"><a name="14">14</a>Paske, tout bagay ki parèt aklè tounen limyè. Se poutèt sa yo di: Leve non, ou menm k'ap dòmi an, leve soti nan mitan mò yo. Kris la va klere ou.</span> <span class="verse"><a name="15">15</a>Se sa ki fè, konnen ki jan pou n' mennen tèt nou! Pa mennen tèt nou tankou moun ki sòt, men tankou moun ki gen konprann.</span> <span class="verse"><a name="16">16</a>Pa kite okenn okazyon pase pou fè sa ki byen. Paske, jou sa yo n'ap viv la a pa bon menm.</span> <span class="verse"><a name="17">17</a>Se poutèt sa, pran tèt nou byen, chache konnen sa Seyè a vle nou fè.</span> <span class="verse"><a name="18">18</a>Pa soule tèt nou ak diven, sa ka mennen nou nan debòch. Okontrè, plen kè nou ak Sentespri.</span> <span class="verse"><a name="19">19</a>Lè n'ap pale yonn ak lòt, sèvi ak pawòl ki nan sòm yo, nan kantik yo, ak nan chante Lespri Bondye a moutre nou. Chante kantik ak sòm pou Seyè a lè n'ap fè lwanj li ak tout kè nou.</span> <span class="verse"><a name="20">20</a>Nan non Seyè nou an, Jezikri, se tout tan pou n'ap di Bondye Papa a mèsi pou tout bagay.</span> <span class="verse"><a name="21">21</a>¶ Se pou nou yonn soumèt devan lòt pa respè pou Kris la.</span> <span class="verse"><a name="22">22</a>Nou menm, medam yo, soumèt devan mari nou tankou nou soumèt devan Seyè a.</span> <span class="verse"><a name="23">23</a>Paske, yon mari se chèf madanm li menm jan Kris la se chèf legliz la. Se Kris la menm ki delivre legliz la ki kò li.</span> <span class="verse"><a name="24">24</a>Konsa, se pou medam yo soumèt devan mari yo menm jan legliz la soumèt devan Kris la.</span> <span class="verse"><a name="25">25</a>Nou menm, mari yo, se pou nou renmen madanm nou menm jan Kris la te renmen legliz la, jouk li te asepte mouri pou li.</span> <span class="verse"><a name="26">26</a>Li te fè sa pou li te ka mete legliz la apa pou Bondye. Li lave legliz la nan dlo ak nan pawòl li.</span> <span class="verse"><a name="27">27</a>Paske, li te vle pou legliz la parèt devan l' nan tout bèl pouvwa li, byen pwòp, san okenn defo, ni okenn tach, ni okenn pli, ni okenn mank.</span> <span class="verse"><a name="28">28</a>Se pou mari yo renmen madanm yo menm jan yo renmen pwòp tèt pa yo. Yon nonm ki renmen madanm li, li renmen pwòp tèt pa li tou.</span> <span class="verse"><a name="29">29</a>Pesonn pa janm rayi kò li. Okontrè, li ba l' manje, li pran swen l', tankou Kris la ap fè sa pou legliz la</span> <span class="verse"><a name="30">30</a>paske nou se manm kò li.</span> <span class="verse"><a name="31">31</a>Jan sa ekri nan Liv la: Se poutèt sa, gason an va kite papa l' ak manman l', pou l' mete tèt li ak madanm li, pou tou de fè yon sèl.</span> <span class="verse"><a name="32">32</a>Se yon gwo verite wi Bondye fè nou konnen nan pawòl sa a. Mwen menm, mwen kwè verite sa a se pou Kris la ak legliz la.</span> <span class="verse"><a name="33">33</a>Men, li bon pou nou tou: se pou chak mari renmen madanm yo tankou yo renmen tèt pa yo, epitou se pou chak madanm respekte mari yo.</span> </p></div</div></div></body></html>