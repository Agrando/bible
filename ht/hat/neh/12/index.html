<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/neh/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/neh">Nehemiah</a> &gt <strong>Chapter 12</strong></div><p><span class="verse"><a name="1">1</a>¶ Men lis prèt ak moun Levi ki te tounen nan peyi a ansanm ak Zowobabèl, pitit gason Chealtyèl la, ak Jozye. Men non prèt yo: Seraja, Jirimeja, Esdras,</span> <span class="verse"><a name="2">2</a>Amarya, Malouk, Atouch,</span> <span class="verse"><a name="3">3</a>Chekanya, Reyoum, Meremòt,</span> <span class="verse"><a name="4">4</a>Ido, Ginetoyi, Abija,</span> <span class="verse"><a name="5">5</a>Mijamen, Maadya, Bilga,</span> <span class="verse"><a name="6">6</a>Chemaja, Jojarib, Jedaja,</span> <span class="verse"><a name="7">7</a>Salou, Amòk, Ilkija ak Jedaja. Mesye sa yo te chèf prèt yo nan tan Jozye. Ni yo ni prèt yo te soti nan yon sèl fanmi.</span> <span class="verse"><a name="8">8</a>Men non moun Levi yo: Te gen yon premye gwoup ki te reskonsab chante kantik pou di Bondye mèsi. Se te Jozye, Bennwi, Kadmyèl, Cherebya, Jeouda ak Natanya.</span> <span class="verse"><a name="9">9</a>Te gen yon lòt gwoup ki te kanpe anfas yo pou reponn yo lè y'ap chante. Se te Bakboukya, Ouni ak lòt moun Levi menm fanmi ak yo.</span> <span class="verse"><a name="10">10</a>Jozye te papa Jojakim, Jojakim te papa Elyachib, Elyachib te papa Jojada,</span> <span class="verse"><a name="11">11</a>Jojada te papa Jonatan, Jonatan te papa Jadwa.</span> <span class="verse"><a name="12">12</a>Lè Jojakim te granprèt, men moun ki te chèf branch fanmi prèt yo: Meraja, chèf branch fanmi Seraja a, Ananya, chèf branch fanmi Jirimeja a,</span> <span class="verse"><a name="13">13</a>Mechoulam, chèf branch fanmi Esdras la, Jokanan, chèf branch fanmi Amarya a,</span> <span class="verse"><a name="14">14</a>Jonatan, chèf branch fanmi Melikou a, Jozèf, chèf branch fanmi Chebanya a,</span> <span class="verse"><a name="15">15</a>Adna, chèf branch fanmi Arim lan, Elkayi, chèf branch fanmi Merayòt la,</span> <span class="verse"><a name="16">16</a>Zekarya, chèf branch fanmi Ido a, Mechoulam, chèf branch fanmi Gineton an,</span> <span class="verse"><a name="17">17</a>Zikri, chèf branch fanmi Abija a, ...chèf branch fanmi Minyamen, Piltayi, chèf branch fanmi Moadya a,</span> <span class="verse"><a name="18">18</a>Chamwa, chèf branch fanmi Bilga a, Jonatan, chèf branch fanmi Chemaja a,</span> <span class="verse"><a name="19">19</a>Matenayi, chèf branch fanmi Jojarib la, Ouzi, chèf branch fanmi Jedaja a,</span> <span class="verse"><a name="20">20</a>Kalayi, chèf branch fanmi Salou a, Ebè, chèf branch fanmi Amòk la,</span> <span class="verse"><a name="21">21</a>Achabya, chèf branch fanmi Ilkija a, Netaneèl, chèf branch fanmi Jedaja a.</span> <span class="verse"><a name="22">22</a>Pandan tout tan Elyachib, Jodaja, Jokanan ak Jadwa te pase granprèt, yonn apre lòt, yo te enskri non chèf tout fanmi prèt yo ak non moun Levi yo nan gwo rejis ofisyèl tanp lan. Yo te kenbe rejis sa a jouk sou rèy wa Dariyis ki t'ap gouvènen peyi Pès la.</span> <span class="verse"><a name="23">23</a>Pou branch fanmi Levi yo, yo te enskri nou chèf fanmi yo tou nan gwo rejis ofisyèl la, men lè yo rive sou tan Jokanan, pitit pitit Elyachib la, yo sispann fè sa.</span> <span class="verse"><a name="24">24</a>Chèf moun Levi yo te Achabya, Jechwa, Bennwi ak Kadmyèl. Yo te separe moun Levi yo an gwoup. De gwoup te kanpe yonn anfas lòt pou chante lwanj Seyè a ak kantik pou di Bondye mèsi, yonn apre lòt, dapre lòd wa David, sèvitè Bondye, te kite a.</span> <span class="verse"><a name="25">25</a>Men non moun ki t'ap sèvi tankou gad pòtay tanp lan: Se te Matanya, Bakboukya, Obadya, Mechoulam, Talmon ak Akoub. Yo te reskonsab veye depo magazen ki te bò pòtay tanp lan.</span> <span class="verse"><a name="26">26</a>Moun sa yo t'ap viv nan tan Jojakim, pitit Jozye, pitit pitit Josadak la, te granprèt la, nan tan Neemi t'ap gouvènen an ak nan tan Esdras, prèt ki te direktè lalwa a, tou.</span> <span class="verse"><a name="27">27</a>¶ Lè yo tapral fè sèvis benediksyon miray ranpa lavil Jerizalèm lan, yo fè chache tout moun Levi yo toupatou kote yo te rete, yo mennen yo lavil Jerizalèm. Yo te vle fè yon gwo fèt pou sèvis benediksyon an ak kè kontan. t'ap gen chante pou di Bondye mèsi, avèk mizik, senbal, gita ak bandjo.</span> <span class="verse"><a name="28">28</a>Se konsa mizisyen sanba yo, moun branch nan fanmi Levi yo, soti nan tout zòn ki bò lavil Jerizalèm, nan ti bouk ki bò Netofa yo, yo sanble.</span> <span class="verse"><a name="29">29</a>Genyen tou ki te soti lavil Betgilgal ak andeyò Geba ak Azmavèt. Lè sa a, mizisyen yo te rete nan anpil ti bouk yo te bati nan tout zòn bò lavil Jerizalèm lan.</span> <span class="verse"><a name="30">30</a>Prèt yo ak moun Levi yo fè sèvis pou mete tèt yo, pèp la, pòtay yo ak miray ranpa a nan kondisyon pou fè sèvis Bondye.</span> <span class="verse"><a name="31">31</a>Mwen fè tout chèf peyi Jida yo moute sou tèt miray ranpa a: Mwen fè de gwoup mizisyen ak moun pou chante pandan y'ap mache sou tèt miray la. Premye gwoup la al sou bò dwat nan direksyon Pòtay Fatra a.</span> <span class="verse"><a name="32">32</a>Ozaya t'ap mache dèyè yo ak mwatye nan chèf peyi Jida yo.</span> <span class="verse"><a name="33">33</a>Dèyè yo t'ap mache Azarya, Esdras, Mechoulam,</span> <span class="verse"><a name="34">34</a>Jeouda, Benjamen, Chemaja ak Jirimeja.</span> <span class="verse"><a name="35">35</a>Mesye sa yo se prèt yo te chwazi pou kònen twonpèt yo. Dèyè yo t'ap mache Zekarya, pitit Jonatan. Jonatan sa a te pitit Chemaja, Chemaja te pitit Matanya, Matanya te pitit Mika, Mika te pitit Zakou, Zakou te pitit Asaf.</span> <span class="verse"><a name="36">36</a>Zekarya t'ap mache avèk lòt moun menm fanmi avè l' yo. Se te Chemaja, Azareèl, Milalayi, Gilalayi, Maayi, Netaneèl, Jeouda ak Anani. Yo tout yo te gen nan men yo tout kalite enstriman mizik wa David, sèvitè Bondye a, te konn jwe. Se Esdras, direktè lalwa a, ki t'ap mache devan premye gwoup sa a.</span> <span class="verse"><a name="37">37</a>Lè yo rive Pòtay Fontenn dlo a, yo moute dwat devan yo, yo pran macheskalye ki mennen nan lavil wa David la, yo pase sou kote palè David la, yo moute sou tèt miray la ankò jouk yo rive Pòtay Dlo yo bò solèy leve.</span> <span class="verse"><a name="38">38</a>Lòt gwoup la menm al sou bò gòch, sou tèt miray la: Mwen t'ap mache dèyè yo ansanm ak lòt mwatye moun yo. Nou pase bò gwo Fò Fou yo jouk nou rive sou gwo miray laj la.</span> <span class="verse"><a name="39">39</a>Apre sa, nou pase anwo pòtay Efrayim lan, anwo vye Pòtay la, anwo Pòtay Pwason yo, sou kote Fò Ananeèl ak Fò Meya a jouk nou rive bò Pòtay Mouton yo. Nou rete bò Pòtay Gad Tanp lan.</span> <span class="verse"><a name="40">40</a>Se konsa, de gwoup moun yo ki t'ap chante pou di Bondye mèsi a rive nan tanp Bondye a. Mwen te gen avè mwen mwatye nan chèf yo,</span> <span class="verse"><a name="41">41</a>ansanm ak prèt ki t'ap kònen twonpèt yo: Elyakim, Maaseja, Menjamen, Mika, Elioenayi, Zekarya, Ananya, avèk twonpèt yo nan men yo,</span> <span class="verse"><a name="42">42</a>ansanm avèk moun k'ap chante yo: Maseja, Chemaja, Eleaza, Ouzi, Jokanan, Malkija, Elam ak Azè. Se Jizraja ki t'ap mennen chante a.</span> <span class="verse"><a name="43">43</a>Jou sa a, yo te ofri anpil gwo sakrifis pou Bondye. Tout pèp la t'ap fè fèt paske Seyè a te ba yo gwo kè kontan. Tout fanm yo ak tout timoun yo t'ap fete tou. Byen lwen yo te ka tande moun yo ki t'ap fete nan lavil Jerizalèm lan.</span> <span class="verse"><a name="44">44</a>¶ Lè sa a, yo chwazi kèk gason yo mete reskonsab chanm depo kote yo te mete pwovizyon yo, ofrann premye grenn ak premye fwi yo ranmase nan chak rekòt yo, ofrann ladim yo ak lòt ofrann pou moun yo fè pou tanp lan: Se mesye sa yo ki te gen pou ale nan tout jaden bò lavil yo, pou ranmase sa lalwa te mande pou bay prèt yo ak moun Levi yo. Tout moun peyi Jida te kontan ak travay moun Levi yo ak prèt yo t'ap yo fè.</span> <span class="verse"><a name="45">45</a>Paske, yo t'ap fè sèvis Bondye yo san mank. Yo t'ap fè sèvis pou mete tout moun ak tout bagay nan kondisyon pou fè sèvis Bondye. Mizisyen yo ak gad pòtay tanp yo tou, tout moun t'ap fè travay yo dapre regleman wa David ak pitit li, wa Salomon, te bay.</span> <span class="verse"><a name="46">46</a>Depi lontan, sou rèy David, nan tan Asaf te chèf mizisyen yo, te gen yon gwoup mizisyen ki te la pou chante lwanj Bondye ak lòt chante pou di l' mèsi.</span> <span class="verse"><a name="47">47</a>Se konsa, nan tan Zowobabèl ak nan tan Neemi, tout pèp Izrayèl la te pote kado chak jou bay mizisyen yo ak gad pòtay tanp yo. Yo te pote renmèt moun Levi yo ofrann yo te mete apa pou Bondye. Moun Levi yo menm te bay prèt yo, moun fanmi Arawon yo, pòsyon pa yo.</span> </p></div</div></div></body></html>