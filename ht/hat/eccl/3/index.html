<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/eccl/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/eccl">Ecclesiastes</a> &gt <strong>Chapter 3</strong></div><p><span class="verse"><a name="1">1</a>¶ Gen yon lè pou chak bagay. Bondye fikse yon tan pou chak bagay k'ap fèt sou latè.</span> <span class="verse"><a name="2">2</a>Li fikse lè pou ou fèt, lè pou ou mouri, lè pou ou plante, lè pou ou rekòlte,</span> <span class="verse"><a name="3">3</a>lè pou ou touye, lè pou ou geri, lè pou ou kraze, lè pou ou bati.</span> <span class="verse"><a name="4">4</a>Li fikse lè pou ou kriye, lè pou ou ri, lè pou ou nan lapenn, lè pou ou fè fèt,</span> <span class="verse"><a name="5">5</a>lè pou ou kouche ak madanm ou, lè pou ou pa kouche ak li, lè pou nou fè karès, lè pou nou pa fè karès.</span> <span class="verse"><a name="6">6</a>Li fikse lè pou ou chache, lè pou ou pèdi, lè pou ou fè ekonomi, lè pou ou gaspiye lajan,</span> <span class="verse"><a name="7">7</a>lè pou ou dechire, lè pou ou koud, lè pou ou rete san pale, lè pou ou pale.</span> <span class="verse"><a name="8">8</a>Li fikse lè pou ou renmen, lè pou ou rayi, lè pou nou fè lagè, lè pou nou fè lapè.</span> <span class="verse"><a name="9">9</a>Kisa yon nonm jwenn nan travay li?</span> <span class="verse"><a name="10">10</a>Mwen rive konnen ki kalite travay Bondye bay moun pou yo fè.</span> <span class="verse"><a name="11">11</a>¶ Li fikse yon lè pou chak bagay byen fèt. Li mete nan kè moun lanvi pou yo konnen sa ki gen pou rive denmen. Men, li pa janm kite yo fin konprann nèt travay l'ap fè a.</span> <span class="verse"><a name="12">12</a>Mwen wè pi bon bagay yon moun ka fè nan lavi, se fè kè ou kontan epi se fè sa ou vin pou fè a byen.</span> <span class="verse"><a name="13">13</a>Tout moun fèt pou yo manje, pou yo bwè, pou yo jwi sa travay yo rapòte yo. Sa se kado Bondye ba yo.</span> <span class="verse"><a name="14">14</a>Mwen konnen tou sa Bondye fè la pou toutan. Ou pa ka mete anyen sou li, ou pa ka wete anyen ladan l'. Bondye fè sa konsa pou lèzòm ka gen krentif pou li.</span> <span class="verse"><a name="15">15</a>Sa ki rive koulye a te rive deja! Sa ki gen pou rive te rive deja tou! Bondye fè bagay ki te rive deja rive ankò!</span> <span class="verse"><a name="16">16</a>¶ Apre sa, mwen wè sou latè se mechanste ou jwenn kote pou ou ta jwenn jistis. Malveyans chita nan tribinal yo.</span> <span class="verse"><a name="17">17</a>Mwen di nan kè mwen: Bondye ap jije ni bon yo ni mechan yo, paske chak bagay gen lè pa yo. Gen yon tan pou tou sa w'ap fè.</span> <span class="verse"><a name="18">18</a>Mwen di nan kè mwen ankò: Bondye ap gade kote moun ye. L'ap fè yo wè yo pa pi bon pase zannimo.</span> <span class="verse"><a name="19">19</a>Lè ou gade byen, sò moun ak sò zannimo, se menm bagay la. Ni yonn ni lòt gen pou mouri. Se menm souf la k'ap bat nan tou de. Moun pa gen ankenn avantaj sou zannimo, paske lavi pa vo anyen ni pou yonn ni pou lòt.</span> <span class="verse"><a name="20">20</a>Tou de pral menm kote Tou de soti nan pousyè tè a. Tou de ap tounen pousyè tè a ankò.</span> <span class="verse"><a name="21">21</a>Ki moun ki konnen si nanm moun moute anwo nan syèl epi nanm zannimo desann anba tè vre?</span> <span class="verse"><a name="22">22</a>Konsa, mwen wè pa gen pi bon bagay yon moun ka fè sou latè pase jwi sa travay li rapòte l'. Se sèlman sa li ka fè. Epitou, ki moun k'ap fè l' tounen pou l' ka konnen sa k'ap rive apre li fin mouri?</span> </p></div</div></div></body></html>