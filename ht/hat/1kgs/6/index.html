<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/1kgs/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/1kgs">1 Kings</a> &gt <strong>Chapter 6</strong></div><p><span class="verse"><a name="1">1</a>¶ Lè sa a te gen katsankatreven (480) lanne depi pèp Izrayèl la te soti kite peyi Lejip, Salomon te gen katran depi li t'ap gouvènen pèp Izrayèl la. Nan mwa Ziv la, ki dezyèm mwa nan kalandriye jwif yo, Salomon mete men nan bati kay Seyè a.</span> <span class="verse"><a name="2">2</a>Kay wa Salomon bati pou Seyè a te gen katrevendis pye longè, trant pye lajè ak karantsenk pye wotè.</span> <span class="verse"><a name="3">3</a>Premye pyès devan an te gen kenz pye longè, trant pye lajè. Li te menm lajè ak kay la.</span> <span class="verse"><a name="4">4</a>Miray tanp lan te gen fennèt ak griyaj bare yo.</span> <span class="verse"><a name="5">5</a>Kole kole ak miray yo, sou de sou kote yo ak sou dèyè Tanp lan ak pyès dèyè a, li fè bati twa ran pyès, yonn sou lòt. Chak etaj te gen sèt pye edmi wotè.</span> <span class="verse"><a name="6">6</a>Chak pyès nan dènye etaj anba a te gen sèt pye edmi lajè. Pyès nan etaj mitan an te gen nèf pye lajè ak pyès nan etaj anwo nèt la te gen dis pye edmi. Miray tanp lan menm te pi laj anba pase anwo. Konsa, gwo travès plafon yo te chita sou miray yo san yo pa t' bezwen fouye twou ladan yo.</span> <span class="verse"><a name="7">7</a>Wòch yo te sèvi pou bati Tanp lan te pare depi nan min wòch kote yo te jwenn yo a. Konsa, pandan yo t'ap bati Tanp lan pa t' gen ankenn bri mato, bri sizo, ni bri ankenn zouti fè.</span> <span class="verse"><a name="8">8</a>Pòt pou antre nan premye chanm anba yo te bay sou bò sid Tanp lan. Te gen eskalye pou moute nan premye ak nan dezyèm etaj yo.</span> <span class="verse"><a name="9">9</a>Lè Salomon fin bati Tanp lan, li mete yon plafon fèt ak travès ak planch sèd.</span> <span class="verse"><a name="10">10</a>Li bati pyès chanm yo tout arebò tanp lan. Chak etaj te gen sèt pye edmi wotè. Yo te kole kole ak miray kay la. Yo te mare sou miray la ak travès sèd.</span> <span class="verse"><a name="11">11</a>¶ Seyè a pale ak Salomon, li di l' konsa:</span> <span class="verse"><a name="12">12</a>-Lè w'a fin bati tanp lan, si ou mache dapre lòd mwen, si ou fè sa m' di ou fè, si ou kenbe tout kòmandman mwen yo, m'a fè pou ou tou sa mwen te pwomèt David, papa ou.</span> <span class="verse"><a name="13">13</a>M'ap rete nan mitan peyi Izrayèl la, mwen p'ap janm lage yo.</span> <span class="verse"><a name="14">14</a>Se konsa Salomon fin bati Tanp lan.</span> <span class="verse"><a name="15">15</a>¶ Tout miray yo te plake sou anndan ak planch sèd depi planche a rive nan plafon an. Planche a te fèt ak bwa pichpen.</span> <span class="verse"><a name="16">16</a>Li bati sou dèyè tanp lan yon gwo pyès li rele Pyès ki apa nèt pou Seyè a. Pyès la te gen trant pye longè. Panno pyès la fèt ak planch sèd ki soti depi atè rive nan plafon an.</span> <span class="verse"><a name="17">17</a>Pati tanp lan ki te devan pyès ki apa nèt pou Seyè a te gen swasant pye longè.</span> <span class="verse"><a name="18">18</a>Sou anndan, tout miray tanp lan te kouvri ak planch sèd, ou pa t' ka wè yon wòch. Planch sèd yo te travay ak desen flè ak ti kalbas sou tout kò yo.</span> <span class="verse"><a name="19">19</a>Anndan Tanp lan, sou dèyè, li bati yon pyès apa pou Seyè a. Se la yo te mete Bwat Kontra Seyè a.</span> <span class="verse"><a name="20">20</a>Pyès la te gen trant pye longè, trant pye lajè ak trant pye wotè. Li te kouvri nèt ak lò. Sou devan pyès la yo bati yon lotèl ak bwa sèd, lèfini yo te kouvri li nèt ak lò.</span> <span class="verse"><a name="21">21</a>Tout miray anndan tanp lan te kouvri ak lò. Pyès apa nèt pou Seyè a te kouvri ak lò tou. Yo fè chenn lò pou fèmen pòt pyès ki apa pou Seyè a.</span> <span class="verse"><a name="22">22</a>Konsa, tout anndan Tanp lan nèt ansanm ak lotèl ki te devan pyès ki apa pou Seyè a te kouvri nèt ak lò.</span> <span class="verse"><a name="23">23</a>Apre sa, li fè fè de estati zanj cheriben yo an bwa oliv pou pyès ki apa nèt pou Seyè a. Chak estati te gen kenz pye wotè.</span> <span class="verse"><a name="24">24</a>Chak zèl te mezire sèt pye edmi longè. Konsa, depi pwent yon zèl rive nan pwent lòt zèl la te gen kenz pye.</span> <span class="verse"><a name="25">25</a>Tou de estati yo te gen menm fòm, menm gwosè.</span> <span class="verse"><a name="26">26</a>Tou de te menm wotè, yo te gen kenz pye wotè.</span> <span class="verse"><a name="27">27</a>Salomon fè mete de estati yo anndan pyès ki apa pou Seyè a, kòtakòt, ak zèl yo louvri pou pwent zèl anndan yo touche yonn ak lòt nan mitan pyès la, de pwent zèl deyò yo touche ak de miray sou kote yo.</span> <span class="verse"><a name="28">28</a>De estati ak zèl yo te kouvri nèt ak lò.</span> <span class="verse"><a name="29">29</a>Sou tout miray anndan tanp lan te gen pòtre zanj cheriben, pòtre pye palmis ak pòtre flè yo te travay nan bwa a.</span> <span class="verse"><a name="30">30</a>Menm planche a te kouvri ak lò anndan kou deyò.</span> <span class="verse"><a name="31">31</a>Salomon fè mete yon pòt de batan fèt ak bwa oliv pou fèmen pyès apa pou Seyè a. Lento pòt la ak de montan yo te pran yon senkyèm nan ouvèti pòt la.</span> <span class="verse"><a name="32">32</a>Batan pòt yo te dekore ak pòtre zanj cheriben, pye palmis ak flè yo te travay nan bwa a. Tout pòt la ansanm ak pòtre yo te kouvri nèt ak lò.</span> <span class="verse"><a name="33">33</a>Pòt pyès mitan Tanp lan te gen yon ankadreman fèt ak bwa oliv ki te pran yon ka nan ouvèti pòt la.</span> <span class="verse"><a name="34">34</a>Pòt la menm te fèt an pichpen. Li te gen kat batan, de batan chak bò ki ka fèmen yonn sou lòt.</span> <span class="verse"><a name="35">35</a>Batan pòt yo te dekore ak pòtre zanj cheriben, pye palmis ak flè yo te travay sou bwa a. Tout pòt la ansanm ak pòtre yo te kouvri nèt ak lò.</span> <span class="verse"><a name="36">36</a>Li fè bati yon lakou fèmen devan Tanp lan. Miray lakou a te fèt ak yon ranje madriye sèd pou chak twa ranje wòch yonn sou lòt.</span> <span class="verse"><a name="37">37</a>Se nan katriyèm lanne rèy Salomon, nan mwa Ziv la, yo te mete men nan fondasyon kay Seyè a.</span> <span class="verse"><a name="38">38</a>Tanp lan te fin bati ak tout ti detay li yo, jan yo te fè plan an, nan onzyèm lanne rèy Salomon nan wityèm mwa kalandriye jwif yo, ki rele Boul. Salomon te pran sètan pou l' bati Tanp lan.</span> </p></div</div></div></body></html>