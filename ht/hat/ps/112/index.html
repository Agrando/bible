<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 112</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/112"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 112</strong></div><p><span class="verse"><a name="1">1</a>¶ Lwanj pou Seyè a! Ala bon sa bon pou moun ki gen krentif pou Seyè a, ki pran tout plezi l' nan fè sa li mande!</span> <span class="verse"><a name="2">2</a>Pitit li yo va grannèg nan peyi a. Bondye ap toujou voye benediksyon sou pitit moun ki mache dwat devan li.</span> <span class="verse"><a name="3">3</a>Li alèz lakay li, li gen anpil richès. L'ap toujou fè sa ki dwat devan Bondye.</span> <span class="verse"><a name="4">4</a>Nan mitan fènwa a, yon limyè klere pou moun ki mache dwat yo, pou moun ki gen kè sansib, moun ki gen bon kè ak moun ki pa nan patipri.</span> <span class="verse"><a name="5">5</a>Ala bon sa bon pou moun ki gen bon kè, pou moun ki konn prete moun, pou moun ki mennen trafik li san fè vis!</span> <span class="verse"><a name="6">6</a>¶ Li p'ap janm bite. Yo p'ap janm bliye l'.</span> <span class="verse"><a name="7">7</a>Kè l' p'ap kase lè li pran move nouvèl. Li gen yon konfyans fèm nan Seyè a.</span> <span class="verse"><a name="8">8</a>Anyen p'ap brannen l', li pa pè anyen. Se konsa l'ap kanpe gade moun ki pa vle wè l' yo.</span> <span class="verse"><a name="9">9</a>Li bay moun ki nan nesesite san gad dèyè. L'ap toujou fè sa ki dwat devan Bondye. L'ap gen pouvwa, y'ap respekte l'.</span> <span class="verse"><a name="10">10</a>Lè mechan wè sa, li move. li manje dan l', kè l' grenn. Tou sa mechan an t'ap tann lan pa rive.</span> </p></div</div></div></body></html>