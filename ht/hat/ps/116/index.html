<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 116</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/116"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 116</strong></div><p><span class="verse"><a name="1">1</a>¶ Mwen renmen Seyè a, paske li tande mwen, li koute lapriyè mwen.</span> <span class="verse"><a name="2">2</a>Li te panche zòrèy li bò kote m' chak fwa mwen rele l'.</span> <span class="verse"><a name="3">3</a>Lanmò te fin vlope m'. Privye lanmò te tonbe sou mwen yon sèl kou. Kè m' te kase, mwen te nan gwo lapenn.</span> <span class="verse"><a name="4">4</a>Lè m' wè sa, mwen rele Seyè a. Mwen di li: -Tanpri, Seyè, delivre m' non!</span> <span class="verse"><a name="5">5</a>Seyè a gen kè sansib, li pa gen patipri. Bondye nou an gen bon kè.</span> <span class="verse"><a name="6">6</a>Seyè a pwoteje moun ki san sekou. Lè mwen te nan malè, se li ki te sove mwen.</span> <span class="verse"><a name="7">7</a>Mwen mèt rete kè poze, paske Seyè a te bon pou mwen.</span> <span class="verse"><a name="8">8</a>Seyè, ou delivre m' anba lanmò. Ou fè m' sispann kriye. Ou pa kite m' bite.</span> <span class="verse"><a name="9">9</a>Se konsa m'a mache devan Seyè a, nan peyi moun vivan yo.</span> <span class="verse"><a name="10">10</a>¶ Mwen te kenbe konfyans mwen fèm nan Seyè a, menm lè m' t'ap di: -Malè pa manke tonbe sou mwen!</span> <span class="verse"><a name="11">11</a>menm nan tèt chaje mwen te ye a, lè m' t'ap di: -Ou pa ka fè pesonn konfyans!</span> <span class="verse"><a name="12">12</a>Kisa m'a fè pou Seyè a, pou tout byen li fè pou mwen yo?</span> <span class="verse"><a name="13">13</a>M'a ofri yon bwason bay Seyè a, paske li delivre m'. M'a rele l' pou m' di l' mèsi.</span> <span class="verse"><a name="14">14</a>Nan mitan tout pèp Bondye a, lè yo reyini, m'a fè sa m' te pwomèt li a.</span> <span class="verse"><a name="15">15</a>Sa fè Seyè a lapenn anpil lè li wè yonn nan moun k'ap sèvi l' yo mouri!</span> <span class="verse"><a name="16">16</a>Seyè, mwen se yonn nan sèvitè ou yo. Mwen se pitit manman m' ki te toujou sèvi ou. Se ou ki te kase kòd ki te mare m' yo.</span> <span class="verse"><a name="17">17</a>M'ap ofri bèt pou yo touye bay Seyè a, m'ap rele l' pou m' di l' mèsi.</span> <span class="verse"><a name="18">18</a>-(we vèsè pwochen)</span> <span class="verse"><a name="19">19</a>Nan mitan tout pèp Bondye a, lè yo reyini, nan mitan kay li a, nan mitan lavil Jerizalèm m'a fè sa m' te pwomèt li a. Lwanj pou Seyè a!</span> </p></div</div></div></body></html>