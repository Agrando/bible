<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 72</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/72"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 72</strong></div><p><span class="verse"><a name="1">1</a>¶ Se yon sòm Salomon. Bondye, moutre wa a jan pou l' dirije tankou ou! Bay pitit wa a pouvwa pou l' gouvènen jan ou vle l' la!</span> <span class="verse"><a name="2">2</a>¶ Konsa, l'a gouvènen pèp ou a san patipri, l'a gouvènen malere ou yo jan sa dwe fèt.</span> <span class="verse"><a name="3">3</a>Nan tout mòn peyi a, moun va viv byen yonn ak lòt. p'ap gen lenjistis nan okenn ti mòn peyi a.</span> <span class="verse"><a name="4">4</a>Wa a va defann kòz malere ki nan peyi a. L'a wete pitit pòv malere yo nan mizè yo ye a. L'a kraze moun k'ap peze pèp la.</span> <span class="verse"><a name="5">5</a>Se pou l' viv lontan, tout tan va gen solèy ak lalin pou bay limyè. Wi, se pou li viv tout tan tout tan.</span> <span class="verse"><a name="6">6</a>Se pou wa a tankou lapli k'ap tonbe nan jaden, tankou gwo lapli k'ap wouze tè a.</span> <span class="verse"><a name="7">7</a>Sou reny li, ap gen jistis toupatou. Tout moun va viv byen yonn ak lòt tout tan va gen lalin pou bay limyè.</span> <span class="verse"><a name="8">8</a>L'ap gouvènen depi yon lanmè jouk nan lòt lanmè a, depi larivyè Lefrat jouk nan dènye bout latè a.</span> <span class="verse"><a name="9">9</a>Moun ki rete nan dezè a pral soumèt devan li, lènmi l' yo pral manje pousyè.</span> <span class="verse"><a name="10">10</a>Wa peyi Tasis ak wa zile yo va vin ofri l' kado. Wa peyi Saba ak wa peyi Seba va pote kado ba li.</span> <span class="verse"><a name="11">11</a>Wa tout lòt peyi yo va soumèt devan li. Tout lòt peyi yo va sèvi l'.</span> <span class="verse"><a name="12">12</a>L'a delivre pòv yo lè yo rele nan pye li. L'a delivre tout malere ki san sekou.</span> <span class="verse"><a name="13">13</a>L'a gen pitye pou pòv malere yo. L'a sove lavi tout moun ki nan bezwen.</span> <span class="verse"><a name="14">14</a>L'a delivre yo anba men moun k'ap peze yo, anba men moun k'ap fè yo mechanste. Lavi moun sa yo gen anpil valè pou li!</span> <span class="verse"><a name="15">15</a>Se pou wa a viv lontan! Y'a ba li lò ki soti nan peyi Saba. Y'a toujou lapriyè pou li. Y'a mande pou Bondye beni li chak jou.</span> <span class="verse"><a name="16">16</a>Se pou jaden kouvri tout peyi a, jouk sou tèt mòn yo. Se pou yo donnen tankou jaden peyi Liban. Se pou lavil yo plen moun tankou zèb k'ap pouse nan jaden.</span> <span class="verse"><a name="17">17</a>Se pou yo pa janm bliye non li. Toutotan va gen solèy pou klere tè a, se pou y'ap nonmen non li. Se pou tout nasyon fè lwanj li. Se pou tout moun mande Bondye pou l' beni yo menm jan li beni wa a.</span> <span class="verse"><a name="18">18</a>¶ Fè lwanj Seyè a, Bondye pèp Izrayèl la. Se li menm sèl ki ka fè bèl mèvèy sa yo.</span> <span class="verse"><a name="19">19</a>Fè lwanj li pou gwo pouvwa li. Se pou toupatou sou latè yo rekonèt gwo pouvwa li. Wi, se vre! Amèn!</span> <span class="verse"><a name="20">20</a>Avèk sòm sa a, nou fini ak lapriyè David, pitit Izayi a, te fè.</span> </p></div</div></div></body></html>