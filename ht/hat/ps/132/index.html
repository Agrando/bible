<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 132</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/132"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 132</strong></div><p><span class="verse"><a name="1">1</a>¶ Se yon chante pou yo chante lè y'ap moute lavil Jerizalèm. Seyè, pa bliye David. Chonje tout traka li te bay tèt li pou ou.</span> <span class="verse"><a name="2">2</a>Seyè, chonje sèman li te fè ou, pwomès li te fè ou, ou menm Bondye Jakòb la ki gen fòs, lè l' te di:</span> <span class="verse"><a name="3">3</a>-Mwen p'ap antre nan kay kote m' rete a, mwen p'ap moute kouche sou kabann mwen,</span> <span class="verse"><a name="4">4</a>mwen p'ap bay kò m' repo, mwen p'ap fèmen je m',</span> <span class="verse"><a name="5">5</a>toutotan mwen pa jwenn yon kote pou Seyè a, yon kay pou Bondye Jakòb la ki gen fòs ka rete.</span> <span class="verse"><a name="6">6</a>Nou te tande Bwat Kontra a te lavil Efrata. Men, nou jwenn li nan jaden Jearim yo.</span> <span class="verse"><a name="7">7</a>Ann al lakay Seyè a. Ann al devan fotèy li pou n' adore l'.</span> <span class="verse"><a name="8">8</a>Leve non, Seyè, vin kote pou ou pran repo a. Vini non ansanm ak Bwat Kontra ou la ki fè nou wè jan ou gen pouvwa.</span> <span class="verse"><a name="9">9</a>Se pou prèt yo fè konnen jan ou bay pèp ou a delivrans. Se pou tout pèp ou a rele sitèlman yo kontan.</span> <span class="verse"><a name="10">10</a>Poutèt pwomès ou te fè David, sèvitè ou la, tanpri, Seyè, pa vire do bay moun ou te chwazi a.</span> <span class="verse"><a name="11">11</a>¶ Seyè a te fè David, sèvitè li a, yon pwomès, l'ap toujou kenbe pawòl li: Se yonn nan pitit ou yo m'ap mete chita sou fotèy ou a.</span> <span class="verse"><a name="12">12</a>Si pitit ou yo kenbe kontra mwen fè ak yo a, si yo kenbe prensip mwen ba yo, pitit pa yo tou va toujou chita son fotèy ou a.</span> <span class="verse"><a name="13">13</a>Seyè a te chwazi mòn Siyon, se la li vle bati kay li.</span> <span class="verse"><a name="14">14</a>Se la mwen chwazi pou m' toujou pran repo, se la m'ap rete, paske se sa mwen vle.</span> <span class="verse"><a name="15">15</a>M'a voye benediksyon sou tou sa li bezwen pou l' viv. M'a bay pòv li yo manje plen vant yo.</span> <span class="verse"><a name="16">16</a>M'a delivre prèt li yo, m'a fè tout pèp Bondye a rele sitèlman yo kontan.</span> <span class="verse"><a name="17">17</a>Se la m'ap fè yonn nan pitit David yo tounen yon gwo wa. Mwen p'ap kite limyè a soti nan fanmi moun mwen chwazi a.</span> <span class="verse"><a name="18">18</a>M'ap fè lènmi l' yo wont, kouwòn ki sou tèt li a ap toujou rete byen klere.</span> </p></div</div></div></body></html>