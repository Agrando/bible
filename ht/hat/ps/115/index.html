<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 115</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/115"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 115</strong></div><p><span class="verse"><a name="1">1</a>¶ Non! Lwanj lan pa pou nou, Seyè! Se pa pou nou lwanj lan ye, Seyè! Non! Se pa pou nou! Men, se pou ou menm sèl, paske ou renmen nou, paske ou toujou kenbe pawòl ou!</span> <span class="verse"><a name="2">2</a>Poukisa moun lòt nasyon yo ap mande: -Kote Bondye nou an?</span> <span class="verse"><a name="3">3</a>Bondye nou an, se nan syèl la li ye, Li fè sa l' vle.</span> <span class="verse"><a name="4">4</a>Zidòl pa yo, se bagay ki fèt ak ajan ak lò. Se moun ki fè yo ak men yo.</span> <span class="verse"><a name="5">5</a>Yo gen bouch, men yo pa ka pale. Yo gen je, men yo pa ka wè.</span> <span class="verse"><a name="6">6</a>Yo gen zòrèy, men yo pa ka tande. Yo gen nen, men yo pa ka pran okenn sant.</span> <span class="verse"><a name="7">7</a>Yo gen men, men yo pa ka manyen anyen. Yo gen pye, men yo pa ka mache. Pa menm yon ti son pa ka soti nan gòj yo.</span> <span class="verse"><a name="8">8</a>Moun ki fè zidòl yo ansanm ak tout moun ki mete konfyans yo nan yo, se pou yo tounen tankou yo.</span> <span class="verse"><a name="9">9</a>¶ Nou menm, pèp Izrayèl la, mete konfyans nou nan Seyè a. Se li menm k'ap ede nou, se li ki tout pwoteksyon nou.</span> <span class="verse"><a name="10">10</a>Nou menm, prèt Bondye yo, mete konfyans nou nan Seyè a. Se li menm k'ap ede nou, se li ki tout pwoteksyon nou.</span> <span class="verse"><a name="11">11</a>Nou tout ki gen krentif pou Seyè a, mete konfyans nou nan li. Se li menm k'ap ede nou, se li ki tout pwoteksyon nou.</span> <span class="verse"><a name="12">12</a>Seyè a p'ap janm bliye nou, l'ap ban nou benediksyon li. L'ap beni pèp Izrayèl la, l'ap beni prèt Bondye yo.</span> <span class="verse"><a name="13">13</a>L'ap beni tout moun ki gen krentif pou li, piti kou gran.</span> <span class="verse"><a name="14">14</a>Se pou Seyè a ba ou anpil benediksyon. Se pou l' beni pitit ou yo tou.</span> <span class="verse"><a name="15">15</a>Se pou Seyè a ki fè syèl la ak latè a voye benediksyon li sou nou!</span> <span class="verse"><a name="16">16</a>Syèl la se pou Seyè a li ye. Li bay moun latè pou yo.</span> <span class="verse"><a name="17">17</a>Se pa moun mouri k'ap fè lwanj Seyè a. Non! Se pa moun ki desann kote mò yo ye a k'ap fè lwanj li.</span> <span class="verse"><a name="18">18</a>Men, nou menm ki vivan, n'ap di l' mèsi depi koulye a ak pou tout tan tout tan. Lwanj pou Seyè a!</span> </p></div</div></div></body></html>