<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 2</strong></div><p><span class="verse"><a name="1">1</a>¶ Poukisa nasyon yo ap toumante kò yo konsa? Poukisa pèp yo ap fè plan ki p'ap sèvi yo anyen?</span> <span class="verse"><a name="2">2</a>Wa latè yo pran lèzam. Chèf yo mete tèt yo ansanm, y'ap fè konplo sou do Seyè a, y'ap fè konplo sou do wa li chwazi a.</span> <span class="verse"><a name="3">3</a>Y'ap plede di: -Ann kase chenn yo mete nan pye nou yo! Ann voye yo jete!</span> <span class="verse"><a name="4">4</a>Seyè a rete chita nan syèl la, l'ap ri. L'ap pase yo nan jwèt.</span> <span class="verse"><a name="5">5</a>Apre sa, li fè kòlè, li pale ak yo. Li move sou yo, li fè kè yo kase.</span> <span class="verse"><a name="6">6</a>Li di: -Se mwen menm ki mete wa mwen an sou mòn Siyon, mòn ki apa pou mwen an.</span> <span class="verse"><a name="7">7</a>¶ Wa a di: -M'ap fè nou konnen sa Seyè a deside. Li di mwen: Ou se pitit mwen. Depi jòdi a, se mwen ki papa ou.</span> <span class="verse"><a name="8">8</a>Mande m', m'a ba ou tout nasyon yo pou eritaj ou. M'a ba ou tout latè pou bitasyon ou.</span> <span class="verse"><a name="9">9</a>W'ap kraze ren yo avèk yon baton fè, w'ap kraze yo an miyèt moso tankou yon kannari yo kraze.</span> <span class="verse"><a name="10">10</a>¶ Koulye a, nou menm wa yo, manyè konprann. Nou menm k'ap dirije moun sou latè, manyè koute.</span> <span class="verse"><a name="11">11</a>Sèvi Seyè a avèk krentif, tranble nan tout kò nou,</span> <span class="verse"><a name="12">12</a>bese tèt devan li. Si se pa sa, n'a fè l' fache, n'a mouri, paske kòlè l' moute fasil. Ala bon sa bon pou moun k'ap chache pwoteksyon anba zèl li!</span> </p></div</div></div></body></html>