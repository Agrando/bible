<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 145</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/145"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 145</strong></div><p><span class="verse"><a name="1">1</a>¶ Se yon chante David te ekri pou fè lwanj Bondye. Bondye mwen, wa mwen, m'a fè konnen jan ou gen pouvwa. M'ap di ou mèsi tout tan tout tan.</span> <span class="verse"><a name="2">2</a>Chak jou m'ap di ou mèsi. M'ap fè lwanj ou tout tan tout tan.</span> <span class="verse"><a name="3">3</a>Seyè a gen gwo pouvwa, li merite pou yo fè lwanj li vre. Moun p'ap janm fin konprann jan li gen pouvwa!</span> <span class="verse"><a name="4">4</a>Papa va fè lwanj ou devan pitit yo pou tou sa ou te fè. Y'a rakonte tout bèl bagay ou fè yo.</span> <span class="verse"><a name="5">5</a>M'a rakonte jan ou gen pouvwa, jan ou gen fòs. M'a fè konnen bèl mèvèy ou yo.</span> <span class="verse"><a name="6">6</a>Y'a di jan ou gen pouvwa kifè moun respekte ou. M'a rakonte jan ou gen fòs.</span> <span class="verse"><a name="7">7</a>Y'a fè tout moun chonje jan ou gen bon kè. Y'a chante pou ou, paske ou pa nan patipri.</span> <span class="verse"><a name="8">8</a>Seyè a gen pitye pou nou. Li gen bon kè. Li pa fasil fè kòlè. Li p'ap janm sispann renmen nou!</span> <span class="verse"><a name="9">9</a>Seyè a bon pou tout moun san patipri. Li gen pitye pou tou sa li fè.</span> <span class="verse"><a name="10">10</a>¶ Seyè, tou sa ou fè ap fè lwanj ou! Tout moun pa ou yo ap di ou mèsi!</span> <span class="verse"><a name="11">11</a>Y'a di jan ou gouvènen avèk otorite. Y'a fè konnen jan ou gen pouvwa,</span> <span class="verse"><a name="12">12</a>pou tout moun ka konnen jan ou gen fòs, jan ou gouvènen avèk otorite.</span> <span class="verse"><a name="13">13</a>Gouvènman ou lan la pou tout tan. W'ap dominen pou tout tan. Seyè a ap toujou kenbe pawòl li yo, Li bon nan tou sa li fè.</span> <span class="verse"><a name="14">14</a>L'ap soutni tout moun k'ap tonbe. Li bay tout moun ki nan lafliksyon kouraj.</span> <span class="verse"><a name="15">15</a>Seyè, se sou ou tout moun ap gade. Ou ba yo manje lè yo bezwen manje.</span> <span class="verse"><a name="16">16</a>Ou louvri men ou, ou bay ni moun, ni bèt, ni plant tou sa yo bezwen.</span> <span class="verse"><a name="17">17</a>Seyè a san patipri nan tou sa l'ap fè. Li gen kè sansib nan tou sa l'ap fè.</span> <span class="verse"><a name="18">18</a>Seyè a kanpe toupre moun k'ap rele l', toupre tout moun k'ap rele l' ak tout kè yo.</span> <span class="verse"><a name="19">19</a>L'ap bay tout moun ki gen krentif pou li sa yo ta renmen. Li tande lè y'ap rele l', l'ap delivre yo.</span> <span class="verse"><a name="20">20</a>L'ap pwoteje tout moun ki renmen l'. Men, l'ap detwi tout mechan yo.</span> <span class="verse"><a name="21">21</a>M'a fè lwanj Seyè a ak bouch mwen. Se pou tout moun fè lwanj Bondye ki yon Bondye apa. Se pou yo fè l' tout tan tout tan.</span> </p></div</div></div></body></html>