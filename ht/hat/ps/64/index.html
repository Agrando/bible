<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 64</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/64"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 64</strong></div><p><span class="verse"><a name="1">1</a>¶ (64:1) Pou chèf sanba yo. Se yon sòm David. (64:2) Bondye, tande non lè m'ap plenn! Pwoteje m' kont lènmi m' k'ap fè m' pè yo.</span> <span class="verse"><a name="2">2</a>(64:3) Pwoteje m' anba konplo mechan yo, anba gwo bann malveyan sa yo.</span> <span class="verse"><a name="3">3</a>(64:4) Lang yo file tankou razwa. Pawòl ki soti nan bouch yo se pwazon.</span> <span class="verse"><a name="4">4</a>(64:5) Yo rete kache, y'ap vize moun ki inonsan an. Yo tire sou li san li pa atann. Yo pa pè fè anyen.</span> <span class="verse"><a name="5">5</a>(64:6) Yonn ap ankouraje lòt nan fè sa ki mal. Y'ap rakonte jan yo mete pèlen pou lòt moun. Y'ap plede di: Ki moun k'ap wè nou?</span> <span class="verse"><a name="6">6</a>(64:7) Y'ap fè move plan, y'ap veye pou moun pa dekouvri yo. Sa ki nan kè yon moun ak nan lide li se mistè.</span> <span class="verse"><a name="7">7</a>¶ (64:8) Men Bondye ap tire flèch li sou yo: Yo rete konsa, yo blese.</span> <span class="verse"><a name="8">8</a>(64:9) Se lang yo k'ap bat yo. Tout moun ki wè yo ap pase yo nan betiz.</span> <span class="verse"><a name="9">9</a>(64:10) Lè sa a, tout moun pral pè, y'a mache fè konnen sa Bondye fè. Y'a egzaminen tou sa li fè.</span> <span class="verse"><a name="10">10</a>(64:11) Tout moun ki mache dwat yo ap kontan tou poutèt sa Seyè a fè. Y'a jwenn pwoteksyon anba zèl li. Tout moun ki viv jan Bondye vle l' la va fè lwanj li.</span> </p></div</div></div></body></html>