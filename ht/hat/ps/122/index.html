<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 122</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/122"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 122</strong></div><p><span class="verse"><a name="1">1</a>¶ Se yon chante David pou yo chante lè y'ap moute lavil Jerizalèm. Ala kontan mwen te kontan lè yo di m': -Ann ale lakay Seyè a.</span> <span class="verse"><a name="2">2</a>Koulye a, men li: nou rive devan pòtay lavil Jerizalèm.</span> <span class="verse"><a name="3">3</a>Jerizalèm, ou se yon lavil yo rebati, yon lavil kote tout bagay byen ranje.</span> <span class="verse"><a name="4">4</a>Se la tout branch fanmi yo ap vin sanble. Tout branch fanmi pèp Seyè a, se la y'ap vini pou di Seyè a mèsi, jan li te ba yo lòd pou yo fè a.</span> <span class="verse"><a name="5">5</a>Se la pitit pitit David yo rete pou yo dirije, pou yo gouvènen pep la.</span> <span class="verse"><a name="6">6</a>¶ Lapriyè Bondye pou pa gen dezòd lavil Jerizalèm ankò. Se pou tout moun ki renmen ou yo viv ak kè poze.</span> <span class="verse"><a name="7">7</a>Se pou pa gen lagè sou ranpa lavil la. Se pou nan palè wa a tout moun viv ak kè poze.</span> <span class="verse"><a name="8">8</a>Poutèt fanmi m' yo ak zanmi m' yo, m'ap di: -Benediksyon Bondye sou lavil la!</span> <span class="verse"><a name="9">9</a>Poutèt kay Seyè a, Bondye nou an, ki nan lavil la, m'ap mande Bondye pou fè kè ou kontan.</span> </p></div</div></div></body></html>