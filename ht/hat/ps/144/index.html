<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 144</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/144"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 144</strong></div><p><span class="verse"><a name="1">1</a>¶ Se yon sòm David. Lwanj pou Bondye! Se li ki pwoteksyon mwen, se li ki moutre m' jan pou m' goumen, se li ki pare m' pou m' al nan batay.</span> <span class="verse"><a name="2">2</a>Se sou li mwen konte, se li ki tout defans mwen. Se li ki sèvi m' ranpa, se li ki tout delivrans mwen, Se li ki pwoteksyon mwen, se anba zèl li mwen kache. Se li ki fè pèp li soumèt devan mwen.</span> <span class="verse"><a name="3">3</a>Seyè, kisa moun ye pou w'ap fè tèt ou travay pou yo konsa? Kisa yo ye menm pou ou pran ka yo?</span> <span class="verse"><a name="4">4</a>Moun tankou lafimen. Lavi yo tankou nwaj k'ap pase.</span> <span class="verse"><a name="5">5</a>Seyè, bese syèl la, desann. Manyen mòn yo, fè yo fè lafimen.</span> <span class="verse"><a name="6">6</a>Voye flèch ou yo. Fè lènmi m' yo gaye. Fè yo kouri ak kout zèklè.</span> <span class="verse"><a name="7">7</a>Rete nan syèl la, lonje men ou pran m'. Rale m' soti nan mitan gwo dlo yo. Delivre m' anba men moun lòt nasyon yo.</span> <span class="verse"><a name="8">8</a>Bonjou yo pa laverite. Menm lè y'ap sèmante, se manti y'ap fè.</span> <span class="verse"><a name="9">9</a>¶ M'ap chante yon kantik tou nèf pou ou, Bondye. M'ap chante, m'ap jwe gita pou ou.</span> <span class="verse"><a name="10">10</a>Se ou menm ki fè wa yo genyen nan lagè. Se ou ki delivre David, sèvitè ou la.</span> <span class="verse"><a name="11">11</a>Delivre m' anba bann mechan sa yo ki soti pou touye m', delivre m' anba men moun lòt nasyon yo. Bonjou yo pa laverite. Menm lè y'ap sèmante, se manti y'ap fè.</span> <span class="verse"><a name="12">12</a>Se pou pitit gason nou yo tankou jenn plant k'ap pouse. Se pou pitit fi nou yo tankou bèl poto byen travay ki nan tout kwen tanp lan.</span> <span class="verse"><a name="13">13</a>Se pou galata nou yo plen manje tout kalite, se pou mouton ki nan savann nou yo fè anpil anpil pitit.</span> <span class="verse"><a name="14">14</a>Se pou bèf nou yo toujou bay rapò, san yo pa fè avòtman, ni pèt. Se pou lènmi pa anvayi peyi a. Pa kite yo depòte nou. Se pou pa gen okenn rèl nan lari nou yo.</span> <span class="verse"><a name="15">15</a>Ala bon sa bon lè sa mache konsa pou pèp la! Ala bon sa bon pou yon pèp ki gen Seyè a pou Bondye li!</span> </p></div</div></div></body></html>