<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 137</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/137"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 137</strong></div><p><span class="verse"><a name="1">1</a>¶ Nou te chita bò larivyè ki nan peyi Babilòn yo, nou t'ap kriye lè nou chonje peyi Siyon.</span> <span class="verse"><a name="2">2</a>Nou te pandye gita nou yo nan branch pye sikren peyi a.</span> <span class="verse"><a name="3">3</a>Moun ki te fè nou prizonye yo t'ap mande pou nou chante pou yo. Moun ki t'ap peze nou yo t'ap mande pou nou anmize yo: -Chante yon chante peyi Siyon pou nou non!</span> <span class="verse"><a name="4">4</a>Ki jan ou ta vle pou n' chante yon chante Seyè a nan yon peyi etranje?</span> <span class="verse"><a name="5">5</a>Si nou bliye ou, Jerizalèm. se pou nou bliye ki jan pou nou sèvi ak men dwat nou tou.</span> <span class="verse"><a name="6">6</a>Si nou pa chonje ou, si nou pa konsidere ou tankou pi gwo kontantman nou, se pou lang nou kole nan fon bouch nou.</span> <span class="verse"><a name="7">7</a>¶ Seyè, chonje sa moun peyi Edon yo te fè jou yo te pran lavil Jerizalèm. Chonje jan yo t'ap di: Kraze l'! Kraze l' ratè!</span> <span class="verse"><a name="8">8</a>Nou menm moun lavil Babilòn, yo gen pou yo fini ak nou yon lè. Benediksyon pou moun ki va fè ou sibi menm bagay ou te fè nou sibi a.</span> <span class="verse"><a name="9">9</a>Benediksyon pou moun ki va pran pitit ou yo, ki va kraze yo sou gwo wòch!</span> </p></div</div></div></body></html>