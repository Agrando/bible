<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 26</strong></div><p><span class="verse"><a name="1">1</a>¶ Se yon sòm David. Fè m' jistis, Seyè, paske m'ap viv yon jan ki san repwòch. Mwen mete tout konfyans mwen nan ou, mwen pa janm lage ou.</span> <span class="verse"><a name="2">2</a>Fouye m', Seyè. Wè tou sa ki nan kè mwen. Sonde m'. Wè tou sa ki nan lide m',</span> <span class="verse"><a name="3">3</a>Ou fè m' wè jan ou renmen mwen. M'ap viv yon jan ki dakò ak verite ou la.</span> <span class="verse"><a name="4">4</a>Mwen pa chita ansanm ak moun k'ap bay manti, mwen pa gen anyen pou m' wè ak moun ipokrit.</span> <span class="verse"><a name="5">5</a>Mwen rayi tout moun k'ap fè sa ki mal. Mwen pa chita ansanm ak mechan yo.</span> <span class="verse"><a name="6">6</a>¶ Seyè, m'ap lave men m' pou m' moutre jan m' inonsan, mwen pral pwoche bò lotèl ou a,</span> <span class="verse"><a name="7">7</a>pou m' fè tout moun tande jan m'ap di ou mèsi, pou m' rakonte tout bèl bagay ou yo.</span> <span class="verse"><a name="8">8</a>Seyè, mwen renmen kay kote ou rete a, kay kote pouvwa ou ye a.</span> <span class="verse"><a name="9">9</a>Pa trete m' menm jan ak moun k'ap fè sa ki mal. Pa detwi m' ansanm ak sanginè yo,</span> <span class="verse"><a name="10">10</a>ansanm ak moun sa yo k'ap fè krim tout tan, ki toujou pare pou achte bouch moun.</span> <span class="verse"><a name="11">11</a>Pou mwen menm, m'ap mennen yon lavi ki san repwòch. Delivre m', gen pitye pou mwen.</span> <span class="verse"><a name="12">12</a>M'ap mache byen fèm nan chemen ki pa gen move pa a. M'a fè lwanj Seyè a nan mitan pèp la lè l' reyini.</span> </p></div</div></div></body></html>