<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 38</strong></div><p><span class="verse"><a name="1">1</a>¶ (38:1) Se yon sòm David. Pou Bondye pa bliye nou. (38:2) Seyè, pa pini m' lè ou fache! Pa kale m' lè ou an kòlè!</span> <span class="verse"><a name="2">2</a>(38:3) Ou bat mwen jouk ou blese m'. Ou kale m' byen kale.</span> <span class="verse"><a name="3">3</a>(38:4) Ou te fache anpil, se sa ki fè pa gen yon pati nan kò m' ki pa malad. Mwen te peche, se sa ki fè tout zo nan kò m' ap fè m' mal.</span> <span class="verse"><a name="4">4</a>(38:5) Peche m' yo fè pil, yo kouvri tèt mwen. Y'ap kraze m' tankou yon chay ki twò lou pou mwen.</span> <span class="verse"><a name="5">5</a>(38:6) Malenng mwen yo santi, y'ap koule paske mwen te viv tankou moun fou.</span> <span class="verse"><a name="6">6</a>(38:7) Mwen kagou, ren m' kase nèt. Tout lajounen m'ap mache tèt bese, dlo nan je.</span> <span class="verse"><a name="7">7</a>(38:8) Mwen gen yon lafyèb cho sou mwen. Mwen santi mwen malad nan tout kò m'</span> <span class="verse"><a name="8">8</a>(38:9) Mwen san fòs, tout zo nan kò m' kraze. Kè m' sere, m'ap plenn sitèlman m'ap soufri.</span> <span class="verse"><a name="9">9</a>(38:10) Seyè, ou konnen tou sa mwen ta renmen. Ou wè jan m'ap soufri.</span> <span class="verse"><a name="10">10</a>(38:11) Kè m' ap bat anpil, mwen pa kapab sipòte ankò! Ata je m', mwen pa ka louvri yo!</span> <span class="verse"><a name="11">11</a>(38:12) Tout zanmi m', tout vwazinaj kanpe lwen mwen, tout fanmi m' rete lwen mwen poutèt malenng mwen an.</span> <span class="verse"><a name="12">12</a>¶ (38:13) Moun ki ta renmen wè m' mouri yo tann pèlen pou mwen. Moun ki ta renmen wè malè rive m' yo ap plede di yon bann move pawòl sou mwen. Tout lajounen, y'ap fè konplo sou mwen.</span> <span class="verse"><a name="13">13</a>(38:14) Mwen menm, mwen tankou yon moun ki soudè, mwen pa tande. Mwen tankou yon moun ki bèbè, mwen pa pale.</span> <span class="verse"><a name="14">14</a>(38:15) Wi, mwen pa louvri bouch mwen reponn yo paske mwen tankou yon moun ki pa tande sa y'ap di a.</span> <span class="verse"><a name="15">15</a>(38:16) Seyè, se nan ou mwen mete tout konfyans mwen, se ou menm ki va reponn pou mwen, o Seyè, Bondye mwen.</span> <span class="verse"><a name="16">16</a>(38:17) Paske, mwen di nan kè m': -Pa kite yo fè fèt sou tèt mwen, pa kite yo moute sou mwen si pye m' chape.</span> <span class="verse"><a name="17">17</a>(38:18) Mwen prèt pou m' tonbe. Doulè a pi rèd sou mwen.</span> <span class="verse"><a name="18">18</a>(38:19) Mwen rekonèt mechanste mwen fè. Kè m' sere lè m' wè sa m' fè.</span> <span class="verse"><a name="19">19</a>(38:20) Lènmi m' yo gwonèg, yo anpil. Se yon bann moun ki rete konsa yo pa vle wè m'.</span> <span class="verse"><a name="20">20</a>(38:21) Moun sa yo rann mwen mal pou byen, yo leve kont mwen, paske m'ap chache fè byen.</span> <span class="verse"><a name="21">21</a>(38:22) Pa lage m' Seyè! Bondye mwen, pa rale kò ou dèyè!</span> <span class="verse"><a name="22">22</a>(38:23) Prese vin pote m' sekou, Seyè, ou menm ki delivrans mwen.</span> </p></div</div></div></body></html>