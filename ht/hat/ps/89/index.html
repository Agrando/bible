<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 89</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/89"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 89</strong></div><p><span class="verse"><a name="1">1</a>¶ (89:1) Chante Etan, moun peyi Ezra. (89:2) Seyè, mwen p'ap janm sispann chante pou fè konnen jan ou renmen nou. Se tout tan m'a fè konnen jan ou se moun ki kenbe pawòl ou.</span> <span class="verse"><a name="2">2</a>(89:3) Ou di konsa: -Pa gen anyen ki pou fè ou sispann renmen nou. Menm jan syèl la ap toujou la, se konsa tou w'ap toujou kenbe pawòl ou.</span> <span class="verse"><a name="3">3</a>(89:4) Ou di konsa: -Mwen pase yon kontra avèk moun mwen te chwazi a. Men sa mwen te pwomèt David, sèvitè mwen an:</span> <span class="verse"><a name="4">4</a>(89:5) W'ap toujou gen yon wa nan pitit pitit ou yo. M'ap fè gouvènman ou lan kanpe fèm pou tout tan.</span> <span class="verse"><a name="5">5</a>¶ (89:6) Seyè, moun ki nan syèl yo ap chante pou bèl mèvèy ou fè yo. Y'ap chante nan mitan moun k'ap viv pou ou yo, pou fè konnen jan ou toujou kenbe pawòl ou.</span> <span class="verse"><a name="6">6</a>(89:7) Seyè, pa gen tankou ou nan syèl la! Pa gen bondye ki ka wè avè ou!</span> <span class="verse"><a name="7">7</a>(89:8) Tout moun k'ap sèvi ou yo respekte ou. Tout moun ki bò kote ou yo pè ou.</span> <span class="verse"><a name="8">8</a>(89:9) Seyè, Bondye ki gen tout pouvwa a, pa gen moun ki gen pouvwa pase ou! Ou kenbe pawòl ou nan tout sikonstans, Seyè!</span> <span class="verse"><a name="9">9</a>(89:10) Ou dominen sou gwo lanmè yo. Lè yo move, ou fè yo ret dousman.</span> <span class="verse"><a name="10">10</a>(89:11) Ou kraze moun peyi Lejip yo, ou fè yo tounen kadav. Avèk fòs ponyèt ou, ou gaye lènmi ou yo.</span> <span class="verse"><a name="11">11</a>(89:12) Syèl la se pou ou ansanm ak latè a. Se ou ki kreye lemonn antye ak tou sa ki ladan l'.</span> <span class="verse"><a name="12">12</a>(89:13) Se ou ki kreye nò ak sid. Mòn Tabò ak mòn Emon ap chante pou ou sitèlman yo kontan.</span> <span class="verse"><a name="13">13</a>(89:14) Ou pa manke fòs nan ponyèt ou! Ou p'ap bese tèt devan pesonn.</span> <span class="verse"><a name="14">14</a>(89:15) W'ap gouvènen tout bagay avèk jistis san patipri. Nan tout sa w'ap fè ou pa janm bliye jan ou renmen nou. W'ap toujou kenbe pwomès ou te fè nou yo.</span> <span class="verse"><a name="15">15</a>¶ (89:16) Ala bon sa bon lè yon pèp gen kè kontan, lè l'ap viv yon jan ki fè ou plezi!</span> <span class="verse"><a name="16">16</a>(89:17) Tout lajounen y'ap fè fèt pou ou. Y'ap fè lwanj ou paske ou gen bon kè.</span> <span class="verse"><a name="17">17</a>(89:18) Se ou menm ki fè nou pa pè pesonn. Se paske ou renmen nou kifè nou genyen batay yo.</span> <span class="verse"><a name="18">18</a>(89:19) Paske, Seyè a se pwoteksyon nou, se ou menm, Bondye Izrayèl la, ki wa nou.</span> <span class="verse"><a name="19">19</a>¶ (89:20) Nan tan lontan, moun k'ap sèvi ou yo te wè ou nan yon vizyon. Ou te pale ak yo, ou te di yo: -Mwen te bay yon vanyan gason yon koudmen. Mwen te pran yon jenn gason nan pèp la, mwen mete l' chèf.</span> <span class="verse"><a name="20">20</a>(89:21) Mwen te jwenn David, sèvitè mwen an, mwen te mete l' apa pou l' vin wa sou nou.</span> <span class="verse"><a name="21">21</a>(89:22) M'ap toujou soutni l' avèk fòs mwen. M'a fòtifye l' avèk pouvwa mwen.</span> <span class="verse"><a name="22">22</a>(89:23) Lènmi l' yo p'ap ka mete men sou li, mechan yo p'ap ka mete pye sou kou li.</span> <span class="verse"><a name="23">23</a>(89:24) M'ap kraze tout moun ki pa vle wè l' yo, m'ap touye moun ki rayi l' yo.</span> <span class="verse"><a name="24">24</a>(89:25) M'ap toujou renmen l', m'ap toujou kenbe pawòl mwen ak li, mwen p'ap janm kite l' pèdi okenn batay.</span> <span class="verse"><a name="25">25</a>(89:26) M'ap fè l' gouvènen depi lanmè Mediterane jouk larivyè Lefrat.</span> <span class="verse"><a name="26">26</a>(89:27) L'a rele m', l'a di m': Se ou ki papa m', se ou menm ki Bondye m'. Se ou ki pwoteksyon m', se ou menm ki delivrans mwen.</span> <span class="verse"><a name="27">27</a>(89:28) Mwen menm, m'ap fè l' pase pou premye pitit gason mwen. Se li k'ap pi gran nan tout wa sou latè.</span> <span class="verse"><a name="28">28</a>(89:29) M'a toujou fè l' wè jan m' renmen l', m'ap toujou kenbe kontra mwen te fè ak li a.</span> <span class="verse"><a name="29">29</a>(89:30) M'ap toujou chwazi yonn nan pitit pitit li yo pou wa. Gouvènman li a ap rete tout tan tout tan.</span> <span class="verse"><a name="30">30</a>(89:31) Men, si pitit pitit li yo pa obeyi lalwa mwen ba yo, si yo pa mache dapre lòd mwen ba yo,31 (89:32) si yo pa swiv prensip mwen ba yo, si yo pa fè tout sa mwen mande yo fè,32 (89:33) m'ap pini yo pou peche yo fè, m'ap bat yo. M'ap ba yo kout fwèt pou tout sa yo fè ki mal.</span> <span class="verse"><a name="31">31</a>(89:34) Men, se pa sa k'ap fè m' sispann renmen David, ni k'ap fè m' pa kenbe pwomès mwen te fè l' la.</span> <span class="verse"><a name="32">32</a>(89:35) Non. Mwen p'ap kase kontra mwen pase ak li a, ni mwen p'ap janm manke l' pawòl.</span> <span class="verse"><a name="33">33</a>(89:36) Depi mwen fè sèman sou non mwen yon sèl fwa, se fini: Mwen p'ap bay David manti.</span> <span class="verse"><a name="34">34</a>(89:37) Pitit pitit li yo va toujou wa. Y'a gouvènen devan mwen toutotan solèy la va la.</span> <span class="verse"><a name="35">35</a>(89:38) Gouvènman li an ap la pou tout tan, tankou lalin ki toujou klere nan syèl la.</span> <span class="verse"><a name="36">36</a>¶ (89:39) Men, malgre sa, ou fache sou wa ou te chwazi a, ou vire do ba li, ou voye l' jete.</span> <span class="verse"><a name="37">37</a>(89:40) Ou pa menm okipe kontra ou te fè avèk sèvitè ou la. Ou pran kouwòn ki te sou tèt li a, ou voye l' jete nan labou.</span> <span class="verse"><a name="38">38</a>(89:41) Ou kraze tout miray li yo, ou lage yo atè. Ou kite tout fò li yo fin kraze nèt.</span> <span class="verse"><a name="39">39</a>(89:42) Tout moun k'ap pase nan lari ap piye kay li, tout vwazinaj li yo ap pase l' nan rizib.</span> <span class="verse"><a name="40">40</a>(89:43) Ou kite lènmi l' yo kraze l' anba pye yo. Ou fè yo tout kontan.</span> <span class="verse"><a name="41">41</a>(89:44) Ou kase dan tout zam li yo, ou kite yo kraze l' nan lagè.</span> <span class="verse"><a name="42">42</a>(89:45) Ou te wete baton kòmandman an nan men l', ou pran fotèy li a, ou jete l' atè.</span> <span class="verse"><a name="43">43</a>(89:46) Ou fè l' vin vye anvan lè li, ou fè l' wont nèt.</span> <span class="verse"><a name="44">44</a>(89:47) Seyè, jouk kilè w'ap rete kache pou nou pa wè ou? Gen lè se pou tout tan! W'ap kite kòlè ou boule nou tankou dife?</span> <span class="verse"><a name="45">45</a>(89:48) Seyè, chonje moun pa anyen, lavi yo kout. Chonje se ou ki kreye tout moun pou yo tounen pousyè.</span> <span class="verse"><a name="46">46</a>(89:49) Eske gen moun ki ka viv san l' pa janm mouri? Kisa yon moun ka fè pou l' pa janm al anba tè?</span> <span class="verse"><a name="47">47</a>(89:50) Seyè, kote sa ou te fè nan tan lontan pou fè nou wè jan ou renmen nou an? Kote tout bèl pwomès ou te fè David yo?</span> <span class="verse"><a name="48">48</a>(89:51) Seyè, pa bliye jan y'ap pase sèvitè ou yo nan betiz! Pa bliye jan moun lòt nasyon yo ap joure mwen!</span> <span class="verse"><a name="49">49</a>(89:52) Seyè, pa bliye jan lènmi ou yo ap joure, jan y'ap joure wa ou te chwazi a kote l' pase.</span> <span class="verse"><a name="50">50</a>(89:53) Ann toujou fè lwanj Seyè a! Wi, se vre! Amèn!</span> </p></div</div></div></body></html>