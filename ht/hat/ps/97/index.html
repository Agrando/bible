<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 97</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/97"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 97</strong></div><p><span class="verse"><a name="1">1</a>¶ Se Seyè a ki wa! Se pou tout moun ki sou latè fè kè yo kontan! Se pou moun ki nan tout zile yo fè fèt!</span> <span class="verse"><a name="2">2</a>Li nan mitan yon gwo nwaj tou nwa. L'ap gouvènen tout bagay avèk jistis, san patipri.</span> <span class="verse"><a name="3">3</a>Yon dife ap mache devan li. L'ap boule lènmi l' yo tout kote l' pase.</span> <span class="verse"><a name="4">4</a>Kout zèklè li yo klere toupatou. Moun ki sou latè wè sa, yo pran tranble.</span> <span class="verse"><a name="5">5</a>Ti mòn yo fonn tankou lasi devan Seyè a, wi, yo fonn devan chèf tout latè a.</span> <span class="verse"><a name="6">6</a>Syèl la fè konnen jan Bondye pa nan patipri, tout pèp yo wè pouvwa li.</span> <span class="verse"><a name="7">7</a>Tout moun k'ap sèvi zidòl yo, yo tout k'ap fè grandizè pou bagay ki pa vo anyen, yo tout gen pou yo wont. Tout bondye yo bese tèt devan li.</span> <span class="verse"><a name="8">8</a>¶ Pèp peyi Siyon an tande sa, li kontan. Tout lavil peyi Jida yo fè fèt pou jan ou jije moun, Seyè!</span> <span class="verse"><a name="9">9</a>Seyè ki gen tout pouvwa, se ou menm ki sèl chèf sou tout latè, W'ap dominen sou tout bondye yo.</span> <span class="verse"><a name="10">10</a>Seyè a renmen moun ki rayi sa ki mal. Li pwoteje lavi pèp li a, li delivre yo anba men mechan yo.</span> <span class="verse"><a name="11">11</a>Limyè Bondye klere moun ki mache dwat devan li. Moun ki fe sa ki byen, l'ap fè kè yo kontan.</span> <span class="verse"><a name="12">12</a>Nou tout ki mache dwat devan Bondye, fè kè nou kontan pou sa Seyè a fè pou nou. Di l' mèsi! Li pa tankou tout moun.</span> </p></div</div></div></body></html>