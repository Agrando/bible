<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 73</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/73"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 73</strong></div><p><span class="verse"><a name="1">1</a>¶ Se yon sòm Asaf. Wi, Bondye bon pou pèp Izrayèl la, pou moun ki pa gen move bagay sou konsyans yo.</span> <span class="verse"><a name="2">2</a>Men, pye m' glise, li manke chape, ti kras mwen tonbe,</span> <span class="verse"><a name="3">3</a>paske mwen te anvye sò moun k'ap fè grandizè yo lè mwen te wè jan mechan yo alèz.</span> <span class="verse"><a name="4">4</a>Yo pa gen pwoblèm, yo pa malad, yo byen gra.</span> <span class="verse"><a name="5">5</a>Yo pa soufri sa lòt moun ap soufri. Yo pa gen pwoblèm lòt yo genyen.</span> <span class="verse"><a name="6">6</a>Yo pran pòz pa kanmarad pesonn, y'ap plede bat moun.</span> <span class="verse"><a name="7">7</a>Kè yo plen mechanste. Yo plen move plan nan tèt yo.</span> <span class="verse"><a name="8">8</a>Y'ap pase lòt moun nan rizib, y'ap pale move pawòl. Yo awogan, y'ap plede mache di jan y'ap kraponnen moun.</span> <span class="verse"><a name="9">9</a>Yo pale Bondye ki anwo nan syèl la mal, y'ap bay tout lòt moun lòd avèk awogans.</span> <span class="verse"><a name="10">10</a>Se konsa, menm pèp Bondye a fè bann ak yo, yo vale tou sa yo di yo san di yon mo.</span> <span class="verse"><a name="11">11</a>Epi yo di: -Ki jan pou Bondye fè konnen? Moun ki anwo nan syèl la, ki bò l' ta pase pou li konnen?</span> <span class="verse"><a name="12">12</a>Wi, men ki jan mechan yo ye: Yo toujou alèz, y'ap anpile richès sou riches.</span> <span class="verse"><a name="13">13</a>Nan kondisyon sa a, gen lè se pou gremesi mwen kenbe kò m' pou m' pa fè move bagay? Se pou gremesi mwen refize mete men m' nan move zafè?</span> <span class="verse"><a name="14">14</a>Se tout lajounen, Bondye, w'ap fè m' soufri. Chak maten, ou la pou pini mwen.</span> <span class="verse"><a name="15">15</a>¶ Si m' di nan kè m': Bon, m'ap pale tankou mechan yo! Si m' fè sa, se trayi mwen ta trayi moun k'ap sèvi ou yo.</span> <span class="verse"><a name="16">16</a>Se konsa mwen kalkile anpil pou m' konprann bagay sa a. Men, se pa t' bagay fasil menm pou mwen,</span> <span class="verse"><a name="17">17</a>jouk lè mwen te al antre lakay ou, pou m' wè jan mechan yo gen pou yo fini.</span> <span class="verse"><a name="18">18</a>Wi, ou mete yo sou yon chemen glise, ou fè yo tonbe, epi yo fini.</span> <span class="verse"><a name="19">19</a>Kisa ou konprann? Anvan ou bat je ou yo fini, yo disparèt sitèlman yo pè.</span> <span class="verse"><a name="20">20</a>Seyè, yo tankou yon rèv pou ou. Leve ou leve, ou bliye sa.</span> <span class="verse"><a name="21">21</a>¶ Lè sa a, mwen santi m' dekouraje; sa te fè m' mal anpil.</span> <span class="verse"><a name="22">22</a>Mwen te sòt, mwen pa t' konprann anyen. Mwen te tankou yon bèt devan ou.</span> <span class="verse"><a name="23">23</a>Mwen menm, mwen toujou la avèk ou, ou kenbe men m' pou m' pa tonbe.</span> <span class="verse"><a name="24">24</a>Ou ban m' konsèy pou m' pa pèdi chemen m'. Lèfini, ou resevwa m' lakay ou.</span> <span class="verse"><a name="25">25</a>Se ou menm sèl mwen gen nan syèl la. Mwen pa gen lòt. Se ou ki tout plezi m' sou latè.</span> <span class="verse"><a name="26">26</a>Kò m' te mèt ap deperi, lespri m' te mèt ap gaga, se ou menm menm, Bondye, ki tout fòs mwen, se ou menm ki tout mwen.</span> <span class="verse"><a name="27">27</a>Se vre wi, moun ki vire do ba ou pral mouri, w'ap fini nèt ak moun ki pa kenbe pawòl yo gen avè ou.</span> <span class="verse"><a name="28">28</a>Mwen menm, sa bon nèt pou m' rete bò kot Bondye: Se nan Seyè a mwen jwenn pwoteksyon. M'a fè konnen tou sa li fè.</span> </p></div</div></div></body></html>