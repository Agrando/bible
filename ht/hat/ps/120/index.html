<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 120</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/120"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 120</strong></div><p><span class="verse"><a name="1">1</a>¶ Se yon chante pou yo chante lè y'ap moute lavil Jerizalèm. Lè m' te nan tray, mwen te rele Seyè a, li te reponn mwen.</span> <span class="verse"><a name="2">2</a>Delivre m' non, Seyè, anba moun k'ap bay manti, anba moun k'ap twonpe moun.</span> <span class="verse"><a name="3">3</a>Ipokrit, kisa ou merite Bondye fè ou? Kisa pou l' fè ou an plis?</span> <span class="verse"><a name="4">4</a>Eske se avèk flèch pwenti sòlda yo? Eske se avèk chabon gayak tou limen?</span> <span class="verse"><a name="5">5</a>¶ Malè pou mwen, paske se tankou si m' te rete nan mitan moun peyi Mechèk, osinon nan mitan moun peyi Keda.</span> <span class="verse"><a name="6">6</a>Mwen rete twò lontan ak yon bann moun ki pa renmen viv ak kè poze!</span> <span class="verse"><a name="7">7</a>Lè mwen menm m'ap pale yo jan pou yo viv byen yonn ak lòt, yo menm se yon sèl bagay ki nan tèt yo, se fè lagè.</span> </p></div</div></div></body></html>