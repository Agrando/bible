<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 111</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/111"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 111</strong></div><p><span class="verse"><a name="1">1</a>¶ Lwanj pou Seyè a! M'a fè lwanj Seyè a ak tout kè m', nan mitan moun ki mache dwat yo, nan mitan pèp Bondye a lè yo reyini.</span> <span class="verse"><a name="2">2</a>Bagay Seyè a fè se gwo zafè! Tout moun ki kontan wè yo ap chache konprann yo.</span> <span class="verse"><a name="3">3</a>Tou sa li fè, se respè, se chapo ba. Jistis li la pou tout tan.</span> <span class="verse"><a name="4">4</a>Seyè a pa kite nou bliye bèl mèvèy li fè yo. Li gen pitye pou nou, li gen bon kè.</span> <span class="verse"><a name="5">5</a>Li bay moun ki gen krentif pou li manje, li pa janm bliye kontra li pase ak nou an.</span> <span class="verse"><a name="6">6</a>¶ Li fè pèp li wè jan li gen pouvwa nan sa l'ap fè. Li ba yo tè lòt nasyon yo pou byen pa yo.</span> <span class="verse"><a name="7">7</a>L'ap kenbe pawòl li, li san patipri nan tou sa l'ap fè. Nou mèt konte sou kòmandman li yo.</span> <span class="verse"><a name="8">8</a>Yo la pou tout tan, paske se bagay ki dwat, se bagay ki vre.</span> <span class="verse"><a name="9">9</a>Li delivre pèp li a, li pase ak yo yon kontra ki p'ap janm kase. Se Bondye tout bon li ye. Li merite vre pou moun pè li!</span> <span class="verse"><a name="10">10</a>Lè ou gen krentif pou Bondye, se lè sa a ou konmanse gen bon konprann! Bondye ap bay moun ki gen krentif pou li bon jijman. Wi, se tout tan pou yo fè lwanj li.</span> </p></div</div></div></body></html>