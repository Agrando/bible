<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 44</strong></div><p><span class="verse"><a name="1">1</a>¶ (44:1) Pou chèf sanba yo. Se yonn nan chante pitit Kore yo. (44:2) Bondye, nou te tande ak zòrèy nou tout gwo bagay ou te fè nan tan lontan. Wi, granmoun nou yo te rakonte nou tou sa ou te fè pou yo nan tan lontan.</span> <span class="verse"><a name="2">2</a>(44:3) Yo di nou se avèk fòs kouraj ou ou te chase moun lòt nasyon yo, pou ou te kapab tabli yo nan peyi a. Yo di nou jan ou te maltrete anpil lòt nasyon pou ou te ka fè plas pou zansèt nou yo.</span> <span class="verse"><a name="3">3</a>(44:4) Se pa t' avèk nepe pèp ou a te pran peyi a, se pa t' fòs ponyèt yo ki te fè yo genyen batay la. Men, se te pouvwa ou ak fòs ponyèt pa ou ki te penmèt yo fè tou sa. Ou te la avèk yo pou ba yo kouraj. Ou te fè tou sa paske ou renmen yo.</span> <span class="verse"><a name="4">4</a>(44:5) Se ou ki wa mwen, se ou ki Bondye mwen. Fè pitit Jakòb yo jwenn delivrans.</span> <span class="verse"><a name="5">5</a>(44:6) Avèk pouvwa ou, nou kilbite lènmi nou yo. Avèk ou menm ki la avèk nou an, n'ap kraze moun ki leve dèyè nou yo.</span> <span class="verse"><a name="6">6</a>(44:7) Mwen p'ap mete konfyans mwen nan banza. Se pa nepe m' ki pou delivre m'.</span> <span class="verse"><a name="7">7</a>(44:8) Se ou menm ki te delivre nou anba lènmi nou yo. Ou fè moun ki pa t' vle wè nou yo wont.</span> <span class="verse"><a name="8">8</a>(44:9) Se chak jou n'ap fè lwanj ou. Se tout tan n'ap nonmen non ou, n'ap di ou mèsi.</span> <span class="verse"><a name="9">9</a>¶ (44:10) Men koulye a, Bondye, ou vire do ban nou, ou fè nou pran wont, ou pa soti ansanm avèk lame nou yo ankò.</span> <span class="verse"><a name="10">10</a>(44:11) Ou fè nou kouri devan lènmi nou yo. Moun ki pa vle wè nou yo ap piye nou alèz.</span> <span class="verse"><a name="11">11</a>(44:12) Ou lage nou tankou mouton y'ap mennen labatwa. Ou gaye nou nan mitan tout lòt peyi yo.</span> <span class="verse"><a name="12">12</a>(44:13) Ou vann pèp ou a pou gremesi, ou pa fè okenn benefis sou li.</span> <span class="verse"><a name="13">13</a>(44:14) Ou fè nasyon ki bò kote nou yo ap pase nou nan betiz Wi, yo tout ap lonje dwèt sou nou, y'ap pase nou nan rizib.</span> <span class="verse"><a name="14">14</a>(44:15) Ou fè tout lòt nasyon yo ap bay istwa sou nou. Kou yo wè nou, y'ap fè siy sou nou.</span> <span class="verse"><a name="15">15</a>(44:16) -(we vèsè pwochen)</span> <span class="verse"><a name="16">16</a>(44:17) Lè m' tande moun k'ap joure m' yo, moun k'ap vekse m' yo, mwen pa ka gade yo nan je. Lè m' devan lènmi ak moun ki pa vle wè m' yo, lawont fè m' bouche figi m'.</span> <span class="verse"><a name="17">17</a>¶ (44:18) Wi, tout malè sa yo rive nou, men, nou pa janm bliye ou. Nou pa t' manke anyen nan kontra ou fè avèk nou an.</span> <span class="verse"><a name="18">18</a>(44:19) Nou pa janm vire do ba ou, nou pa janm kite chemen ou mete devan nou an.</span> <span class="verse"><a name="19">19</a>(44:20) Men ou menm, ki jan ou fè lage nou konsa san sekou nan mitan bèt nan bwa yo? Ou kite nou konsa kote ki fè nwa anpil la.</span> <span class="verse"><a name="20">20</a>(44:21) Si nou te bliye rele Bondye nou an, si nou te lapriyè yon lòt bondye,</span> <span class="verse"><a name="21">21</a>(44:22) èske Bondye pa ta konn sa, li menm ki konn sekrè ki nan kè tout moun?</span> <span class="verse"><a name="22">22</a>(44:23) Men, se poutèt ou tout tan yo soti pou touye nou. Yo gade nou tankou mouton y'ap pare pou labatwa.</span> <span class="verse"><a name="23">23</a>(44:24) Louvri je ou, Seyè. Poukisa w'ap dòmi konsa? Leve non. Pa voye nou jete nèt!</span> <span class="verse"><a name="24">24</a>(44:25) Poukisa ou vire do ban nou konsa? Poukisa ou bliye anba ki tray nou ye, jan y'ap peze nou?</span> <span class="verse"><a name="25">25</a>(44:26) Nou tonbe san fòs nan pousyè a. Nou kouche sou vant atè plat.</span> <span class="verse"><a name="26">26</a>(44:27) Leve non. vin pote nou sekou! Jan ou renmen nou sa, vin delivre nou non!</span> </p></div</div></div></body></html>