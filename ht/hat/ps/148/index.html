<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 148</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/148"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 148</strong></div><p><span class="verse"><a name="1">1</a>¶ Lwanj pou Seyè a! Nou menm ki rete anwo nan syèl la, fè lwanj Seyè a! Fè lwanj li anwo nan syèl la!</span> <span class="verse"><a name="2">2</a>Se pou nou tout zanj li yo fè lwanj li. Se pou nou tout lame ki nan syèl la fè lwanj li.</span> <span class="verse"><a name="3">3</a>Solèy ak lalin, fè lwanj li! Zetwal k'ap klere nan syèl la, fè lwanj li!</span> <span class="verse"><a name="4">4</a>Se pou yo fè lwanj li anwo nèt nan syèl la. Se pou tout dlo ki pi wo pase syèl la fè lwanj li.</span> <span class="verse"><a name="5">5</a>Se pou yo tout fè lwanj Seyè a! Paske, li annik pase yon lòd, epi tout bagay fèt.</span> <span class="verse"><a name="6">6</a>Li mete yo chak nan plas yo pou tout tan. Li ba yo yon lòd, yo pa ka pa obeyi l'.</span> <span class="verse"><a name="7">7</a>¶ Se pou tout bagay ki sou latè fè lwanj li: gwo bèt lanmè ansanm ak fon lanmè a,</span> <span class="verse"><a name="8">8</a>dife ak lagrèl, lanèj ak vapè, gwo van k'ap fè sa li di yo fè,</span> <span class="verse"><a name="9">9</a>gwo mòn kou ti mòn, pyebwa k'ap donnen ak tout gwo pye sèd yo,</span> <span class="verse"><a name="10">10</a>tout bèt nan bwa, tout bèt domestik, tout bèt k'ap trennen sou vant, ak tout zwezo k'ap vole nan syèl.</span> <span class="verse"><a name="11">11</a>Fè lwanj li, nou menm wa yo ak tout pèp ki sou latè, chèf ak nou tout k'ap dirije lèzòm,</span> <span class="verse"><a name="12">12</a>jenn fi kou jenn gason, granmoun kou timoun.</span> <span class="verse"><a name="13">13</a>Se pou nou tout fè lwanj Seyè a, paske li gen yon non ki pi gwo pase tout lòt non. Pouvwa li pi wo pase syèl la ak latè a.</span> <span class="verse"><a name="14">14</a>Li rebay pèp li a fòs ankò. Sa te yon lwanj pou tout moun k'ap sèvi l' yo, pou pitit Izrayèl yo, pou pèp li renmen anpil la. Lwanj pou Seyè a!</span> </p></div</div></div></body></html>