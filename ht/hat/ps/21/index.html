<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 21</strong></div><p><span class="verse"><a name="1">1</a>¶ (21:1) Pou chèf sanba yo. Se yon sòm David. (21:2) Wa a kontan, Seyè, dèske ou te ba li fòs kouraj. Wa a kontan nèt dèske ou fè l' genyen batay la.</span> <span class="verse"><a name="2">2</a>(21:3) Ou ba li tou sa l' te renmen. Ou pa t' refize l' sa l' te mande ou.</span> <span class="verse"><a name="3">3</a>(21:4) Ou vin bò kote l' avèk anpil benediksyon, ou mete yon kouwòn fèt ak bon lò sou tèt li.</span> <span class="verse"><a name="4">4</a>(21:5) Li mande ou lavi, ou ba li l'. Ou ba l' yon lavi ki long, yon lavi ki p'ap janm fini.</span> <span class="verse"><a name="5">5</a>(21:6) Y'ap fè gwo lwanj pou li, paske ou ede l', ou fè yo respekte l', ou ba li bèl pozisyon,</span> <span class="verse"><a name="6">6</a>(21:7) Ou mete benediksyon ou sou li pou tout tan. Ou fè kè l' kontan paske ou la avè l'.</span> <span class="verse"><a name="7">7</a>¶ (21:8) Wa a mete konfyans li nan Seyè a. Gremesi Bondye ki anwo nan syèl la, wa a la pou tout tan.</span> <span class="verse"><a name="8">8</a>(21:9) Wa a ap mete men l' sou tout lènmi l' yo, l'ap mache pran tout moun ki pa vle wè l' yo.</span> <span class="verse"><a name="9">9</a>(21:10) Lè w'a parèt, w'ap detwi yo tankou yon gwo boukan dife. Lè Seyè a ankòlè, se fini l'ap fini ak yo, dife ap boule yo nèt.</span> <span class="verse"><a name="10">10</a>(21:11) W'ap disparèt tout pitit yo sou latè, w'ap disparèt tout ras yo pami lèzòm.</span> <span class="verse"><a name="11">11</a>(21:12) Y'ap fè move plan, y'ap fè konplo sou wa a, men sa p'ap mache pou yo.</span> <span class="verse"><a name="12">12</a>(21:13) L'ap tire flèch li sou yo, l'ap fè yo kouri ale.</span> <span class="verse"><a name="13">13</a>(21:14) Seyè, leve non. Fè yo wè fòs ou! N'a chante, n'a fè lwanj pou jan ou gen pouvwa!</span> </p></div</div></div></body></html>