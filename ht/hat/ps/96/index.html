<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 96</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/96"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 96</strong></div><p><span class="verse"><a name="1">1</a>¶ Chante yon chante tou nèf pou Seyè a! Nou tout ki rete sou latè, chante pou Seyè a!</span> <span class="verse"><a name="2">2</a>Chante pou Seyè a, fè lwanj li! Chak jou, fè konnen jan li delivre nou.</span> <span class="verse"><a name="3">3</a>Fè nasyon yo konnen pouvwa li. Fè tout pèp yo konnen bèl bagay li fè yo.</span> <span class="verse"><a name="4">4</a>Seyè a gen gwo pouvwa. Li merite pou yo fè lwanj li vre. Se pou moun pè l' pi plis pase lòt bondye yo.</span> <span class="verse"><a name="5">5</a>Bondye lòt nasyon yo pa anyen, se pòtre yo ye. Men, se Seyè a ki fè syèl la.</span> <span class="verse"><a name="6">6</a>Devan li se respè, se chapo ba. Gen pouvwa, gen mèvèy nan kay ki apa pou li a!</span> <span class="verse"><a name="7">7</a>Nou tout pèp ki sou latè, fè lwanj Seyè a! Fè lwanj Seyè a pou pouvwa ak fòs li genyen!</span> <span class="verse"><a name="8">8</a>Fè lwanj li paske li merite sa! Pote ofrann ba li anndan lakay li!</span> <span class="verse"><a name="9">9</a>Adore Bondye nan bèl kay ki apa pou li a! Nou tout ki sou latè, tranble devan li.</span> <span class="verse"><a name="10">10</a>¶ Mache di nan tout peyi yo: Se Seyè a ki sèl wa. Latè kanpe fèm, anyen pa ka brannen l'. L'ap jije tout moun san patipri.</span> <span class="verse"><a name="11">11</a>Se pou syèl la kontan, se pou latè a fè fèt. Se pou lanmè a ansanm ak tou sa ki ladan l' pran fè bri sitèlman yo kontan.</span> <span class="verse"><a name="12">12</a>Se pou jaden yo ak tou sa ki ladan yo fè fèt. Se pou tout pyebwa nan gwo rak yo rele sitèlman yo kontan,</span> <span class="verse"><a name="13">13</a>lè Seyè a parèt. Paske, l'ap vini. L'ap vini pou l' jije tout moun ki sou latè. L'ap jije tout moun san patipri. L'ap jije tout pèp yo jan sa dwe fèt.</span> </p></div</div></div></body></html>