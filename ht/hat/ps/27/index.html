<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 27</strong></div><p><span class="verse"><a name="1">1</a>¶ Se yon sòm David. Seyè a se limyè mwen, se li ki delivrans mwen. Ki moun ki ka fè m' pè? Se Seyè a k'ap pwoteje mwen. Ki moun ki ka fè m' tranble?</span> <span class="verse"><a name="2">2</a>Lè mechan yo ap mache sou mwen, lè lènmi m' yo ap chache touye m', se yo menm k'ap bite, se yo menm k'ap tonbe.</span> <span class="verse"><a name="3">3</a>Menm si tout yon lame ta sènen m' toupatou, mwen p'ap pè anyen. Menm si yo ta vle fè m' lagè, m'ap toujou gen konfyans nan Bondye.</span> <span class="verse"><a name="4">4</a>Mwen mande Seyè a yon bagay, yon bagay mwen anvi anpil anpil: Se pou m' ta pase tout lavi m' nan kay Seyè a, pou m' ka gade bèl bagay li yo byen, pou m' ka pran tan m' pou m' kalkile nan kay ki apa pou li a.</span> <span class="verse"><a name="5">5</a>Jou malè tonbe sou mwen, l'a pwoteje m' lakay li. L'a kache m' byen fon nan tanp li a. L'a leve m' mete yon kote pou anyen pa rive m'.</span> <span class="verse"><a name="6">6</a>Se konsa m'ap genyen batay la sou tout lènmi k'ap sènen m' yo. M'a bat tanbou, m'a ofri bèt pou touye bay Bondye nan tanp li a. M'a chante, m'a fè lwanj Seyè a.</span> <span class="verse"><a name="7">7</a>¶ Seyè, tande m' non lè m'ap rele ou! Gen pitye pou mwen, reponn mwen non!</span> <span class="verse"><a name="8">8</a>Ou pale nan kè m', ou di m' vin jwenn ou. M'ap vin jwenn ou, Seyè.</span> <span class="verse"><a name="9">9</a>Pa vire do ban mwen. Pa fache, pa repouse moun k'ap sèvi ou la. Se ou ki tout sekou mwen. Pa kite m' pou kont mwen, pa lage m'.</span> <span class="verse"><a name="10">10</a>Papa m' ak manman m' te mèt lage m', Seyè a va ranmase mwen.</span> <span class="verse"><a name="11">11</a>Seyè, moutre m' jan ou vle m' viv la. Fè m' mache nan chemen ki pa gen move pa a, paske mwen gen anpil lènmi k'ap veye m'.</span> <span class="verse"><a name="12">12</a>Pa lage m' nan men lènmi m' yo. Yo soti pou yo touye m'. Se yon bann moun k'ap bay manti.</span> <span class="verse"><a name="13">13</a>Mwen menm, mwen sèten m'a viv pou m' wè jan Bondye sèvi byen ak pèp li a.</span> <span class="verse"><a name="14">14</a>Mete espwa ou nan Seyè a! Gen konfyans, pa dekouraje! Wi, mete espwa ou nan Seyè a!</span> </p></div</div></div></body></html>