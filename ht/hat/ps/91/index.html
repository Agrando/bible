<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 91</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/91"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 91</strong></div><p><span class="verse"><a name="1">1</a>¶ Moun ki chache pwoteksyon bò kote Bondye ki anwo nan syèl la, moun ki rete kache anba zèl Bondye ki gen tout pouvwa a</span> <span class="verse"><a name="2">2</a>ka di Seyè a: -Se ou ki tout defans mwen. Se ou ki tout pwoteksyon mwen. Ou se Bondye mwen. Se nan ou mwen mete tout konfyans mwen.</span> <span class="verse"><a name="3">3</a>Se li menm ki p'ap kite ou pran nan pèlen, ki p'ap kite maladi ki pou touye ou tonbe sou ou.</span> <span class="verse"><a name="4">4</a>L'ap kouvri ou anba zèl li. Anyen p'ap rive ou kote ou kache a. L'ap toujou kenbe pawòl li: Se sa ki pwoteksyon ou, se sa ki defans ou.</span> <span class="verse"><a name="5">5</a>Ou pa bezwen pè bagay k'ap fè moun pè lannwit, ni kè ou pa bezwen kase pou malè ki ka rive ou lajounen.</span> <span class="verse"><a name="6">6</a>Ou pa bezwen pè move maladi k'ap tonbe sou moun nan mitan lannwit, ni epidemi k'ap touye moun gwo midi.</span> <span class="verse"><a name="7">7</a>Mil (1.000) moun te mèt tonbe sou bò gòch ou, dimil (10.000) sou bò dwat ou, anyen p'ap rive ou.</span> <span class="verse"><a name="8">8</a>W'ap rete konsa, w'ap gade, w'a wè jan y'ap bay mechan yo sa yo merite.</span> <span class="verse"><a name="9">9</a>¶ Paske ou pran Seyè a pou defans ou, paske ou pran Bondye ki anwo nan syèl la pou pwoteksyon ou,</span> <span class="verse"><a name="10">10</a>okenn malè p'ap rive ou, okenn mechan p'ap ka pwoche bò kot kay ou.</span> <span class="verse"><a name="11">11</a>Bondye ap pase zanj li yo lòd pou yo veye sou ou, pou yo pwoteje ou kote ou pase.</span> <span class="verse"><a name="12">12</a>Y'ap pote ou nan men yo. pou ou pa kase zòtèy pye ou sou okenn wòch.</span> <span class="verse"><a name="13">13</a>W'ap mache sou lyon ak sou sèpan, w'ap kraze jenn ti lyon yo ak eskòpyon yo anba pye ou.</span> <span class="verse"><a name="14">14</a>Bondye di: M'ap sove moun ki renmen mwen, m'ap pwoteje moun ki konnen mwen.</span> <span class="verse"><a name="15">15</a>Lè l' rele m', m'ap reponn li. Lè l' nan tray, m'ap la avèk li. M'ap delivre l', m'ap fè yo respekte l'.</span> <span class="verse"><a name="16">16</a>M'ap fè l' viv lontan, m'a fè l' wè jan m'ap delivre l'.</span> </p></div</div></div></body></html>