<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 71</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/71"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 71</strong></div><p><span class="verse"><a name="1">1</a>¶ Seyè, se nan ou mwen mete tout konfyans mwen! Pa janm kite m' wont!</span> <span class="verse"><a name="2">2</a>Ou se yon jij ki pa nan patipri. Tanpri, sove m' non, delivre mwen. Panche zòrèy ou bò kote m'. Pote m' sekou!</span> <span class="verse"><a name="3">3</a>Se ou menm ki twou wòch kote pou m' kache. Se ou menm ki pou sèvi m' ranpa ki pou sove mwen. Se ou menm k'ap pwoteje mwen. Se ou menm k'ap pran defans mwen.</span> <span class="verse"><a name="4">4</a>Bondye mwen, wete m' anba men mechan yo, anba ponyèt moun k'ap bay manti yo ak moun k'ap fè mechanste yo.</span> <span class="verse"><a name="5">5</a>Seyè, se ou menm ki tout espwa mwen. Mwen mete konfyans mwen nan ou depi lè m' te jenn gason.</span> <span class="verse"><a name="6">6</a>Se sou ou mwen konte depi m' fèt. Se ou ki fè m' soti nan vant manman m'. Se tout tan m'ap fè lwanj ou.</span> <span class="verse"><a name="7">7</a>Lavi m' se yon mistè pou anpil moun. Men, se ou menm k'ap pwoteje m' ak tout fòs ou.</span> <span class="verse"><a name="8">8</a>Tout lajounen lwanj ou nan bouch mwen. M'ap fè konnen jan ou gen pouvwa.</span> <span class="verse"><a name="9">9</a>Koulye a mwen fin granmoun, tanpri pa voye m' jete. Koulye a mwen fin pèdi fòs, pa lage m'.</span> <span class="verse"><a name="10">10</a>Lènmi m' yo ap pale m' mal. Yo mete tèt yo ansanm, yo dèyè pou yo touye m'.</span> <span class="verse"><a name="11">11</a>Y'ap plede di: -Bondye lage l'. Kouri dèyè l', kenbe l', paske pa gen moun pou delivre l'.</span> <span class="verse"><a name="12">12</a>Bondye, pa rete lwen mwen. Bondye mwen, prese vin pote m' sekou.</span> <span class="verse"><a name="13">13</a>Se pou moun k'ap atake m' yo wont, se pou yo disparèt. Wi, se pou yo wont, se pou moun pase yo nan rizib, moun sa yo ki te vle wè malè rive mwen.</span> <span class="verse"><a name="14">14</a>¶ M'ap toujou mete espwa mwen sou ou. M'ap fè lwanj ou tout tan tout tan.</span> <span class="verse"><a name="15">15</a>M'ap fè konnen jan ou san patipri. Tout lajounen m'a fè konnen jan ou delivre mwen, paske se bagay moun p'ap janm fin konprann.</span> <span class="verse"><a name="16">16</a>Seyè, Bondye, m'a rakonte bagay ou fè avèk pouvwa ou. M'a fè chonje jan ou fè lèzòm gras. Se ou menm sèlman ki ka fè bagay konsa.</span> <span class="verse"><a name="17">17</a>Bondye, depi lè m' te jenn gason w'ap aprann mwen anpil bagay. Jouk koulye a m'ap rakonte bèl bagay ou fè yo.</span> <span class="verse"><a name="18">18</a>Koulye a mwen fin vye granmoun, tout cheve nan tèt mwen fin blan. Tanpri, Bondye, pa lage m'. Kanpe la avè m' pou m' ka fè moun k'ap viv koulye a konnen jan ou gen fòs, pou m' ka fè tout moun ki gen pou vin apre yo konnen jan ou vanyan,</span> <span class="verse"><a name="19">19</a>jan jistis ou rive jouk nan syèl la. Bondye, ou fè bèl bagay. Pa gen tankou ou!</span> <span class="verse"><a name="20">20</a>Ou voye traka ak soufrans ban nou. Men se ou k'ap ban nou lavi ankò. W'ap rale nou soti nan bouch twou a.</span> <span class="verse"><a name="21">21</a>W'ap fè m' pi grannèg pase jan m' te ye a. W'ap konsole m' ankò.</span> <span class="verse"><a name="22">22</a>Se vre wi, m'a fè lwanj ou avèk kout gita. M'a fè lwanj ou, Bondye mwen, paske w'ap toujou kenbe pawòl ou. M'a chante, m'a jwe mizik sou gita mwen pou Bondye pèp Izrayèl la.</span> <span class="verse"><a name="23">23</a>M'a chante pou ou. M'a rele sitèlman mwen kontan. M'a chante ak tout kè m' paske ou te delivre m'.</span> <span class="verse"><a name="24">24</a>Tout lajounen m'a fè konnen jan ou pa nan patipri, paske moun ki te vle wè malè rive m' yo gen pou yo wont. Yo p'ap konn sa pou yo fè.</span> </p></div</div></div></body></html>