<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 86</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/86"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 86</strong></div><p><span class="verse"><a name="1">1</a>¶ Se yon lapriyè David te fè. Seyè, tanpri panche zòrèy ou bò kote m', reponn mwen, paske se yon pòv malere san sekou mwen ye.</span> <span class="verse"><a name="2">2</a>Pa kite m' mouri, paske mwen fè tou sa ou mande m' fè. Bondye mwen, delivre m' non, paske se ou menm m'ap sèvi, se nan ou menm sèl mwen mete konfyans mwen.</span> <span class="verse"><a name="3">3</a>Gen pitye pou mwen, Seyè, paske se tout lajounen m'ap kriye nan pye ou!</span> <span class="verse"><a name="4">4</a>Fè kè sèvitè ou la kontan, Seyè, paske se ou menm mwen rele lè m'ap lapriyè!</span> <span class="verse"><a name="5">5</a>Seyè, ala bon ou bon! Ou padonnen peche nou yo. Ou p'ap janm sispann renmen moun k'ap rele non ou.</span> <span class="verse"><a name="6">6</a>Seyè, koute m' non lè m'ap lapriyè! Tande m' non lè m'ap rele mande sekou!</span> <span class="verse"><a name="7">7</a>Lè m' nan tray, se ou menm mwen rele, paske ou toujou reponn mwen.</span> <span class="verse"><a name="8">8</a>¶ Seyè, nan tout bondye yo, pa gen tankou ou! Pa gen yonn ki ka fè sa ou menm ou fè!</span> <span class="verse"><a name="9">9</a>Tout nasyon ou te fè yo va vin bese tèt devan ou! Y'a fè lwanj ou,</span> <span class="verse"><a name="10">10</a>paske se ou menm, Bondye, ki gen pouvwa, se ou menm ki fè bèl mèvèy sa yo. Se ou menm sèl ki Bondye.</span> <span class="verse"><a name="11">11</a>Seyè, moutre m' jan ou vle m' viv la. M'a toujou obeyi ou nan tout sikonstans. Moutre m' jan pou m' sèvi ou avèk krentif.</span> <span class="verse"><a name="12">12</a>Seyè, Bondye mwen, m'ap fè lwanj ou ak tout kè m', mwen p'ap janm sispann fè konnen jan ou gen pouvwa!</span> <span class="verse"><a name="13">13</a>Ala renmen ou renmen mwen! Ou wete m' nan bouch twou a.</span> <span class="verse"><a name="14">14</a>Bondye, yon bann awogan leve dèyè m'! Yon kantite mechan soti pou yo touye m'! Yo pa menm chonje si gen Bondye!</span> <span class="verse"><a name="15">15</a>Seyè, ou se yon Bondye ki gen pitye pou nou, yon Bondye ki gen bon kè. Ou pa fasil fè kòlè, ou p'ap janm sispann renmen nou, ou toujou kenbe pawòl ou!</span> <span class="verse"><a name="16">16</a>Voye je ou sou mwen. Gen pitye pou mwen! Ban m' fòs ankò, delivre m', paske mwen se pitit manman m' ki te toujou sèvi ou.</span> <span class="verse"><a name="17">17</a>Fè kichòy pou mwen, Seyè! Fè moun ki pa vle wè m' yo wont, lè yo wè se ou menm ki pote m' sekou, se ou menm ki ban m' konsolasyon!</span> </p></div</div></div></body></html>