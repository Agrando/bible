<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 90</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/90"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 90</strong></div><p><span class="verse"><a name="1">1</a>¶ Lapriyè Moyiz, sèvitè Bondye a. Seyè, ou te toujou yon pwoteksyon pou nou depi sou tan zansèt nou yo jouk koulye a.</span> <span class="verse"><a name="2">2</a>Anvan menm ou te kreye mòn yo, anvan ou te fè latè ak tout sa ki ladan l', depi tout tan ak pou tout tan se Bondye ou ye.</span> <span class="verse"><a name="3">3</a>Ou di moun se pou yo tounen sa yo te ye. Ou fè yo tounen pousyè ankò.</span> <span class="verse"><a name="4">4</a>Milan (1.000 an) pa anyen pou ou, se tankou yon jou. Se tankou jounen ayè ki fin pase a, se tankou yon ti kadè nan mitan lannwit.</span> <span class="verse"><a name="5">5</a>Ou fè yo pase tankou yon rèv, tankou pye zèb ki leve yon jou maten.</span> <span class="verse"><a name="6">6</a>Li grandi, li fleri, nan aswè li fennen, li cheche.</span> <span class="verse"><a name="7">7</a>¶ Lè ou ankòlè, se fini ou fini ak nou. Lè ou move, ou fè kè nou kase.</span> <span class="verse"><a name="8">8</a>Ou mete devan je ou tou sa nou fè ki mal, ou mete peche nou fè an kachèt yo aklè devan ou.</span> <span class="verse"><a name="9">9</a>Ou koupe sou lavi nou paske ou ankòlè. Anvan nou bat je nou, lavi nou fini.</span> <span class="verse"><a name="10">10</a>Dènye bout nou se swasanndizan. Si nou gen bon sante, n'a wè katreventan. Men, avantaj nou jwenn nan tou sa se sèlman tray ak mizè. Talè konsa nou fin viv, n' al fè wout nou.</span> <span class="verse"><a name="11">11</a>Kilès ki konnen jan ou ka ankòlè? Kilès ki konnen jan pou yo pè ou lè ou move?</span> <span class="verse"><a name="12">12</a>¶ Moutre nou pou nou pa bliye jan lavi nou kout, pou nou kapab chache konprann tout bagay.</span> <span class="verse"><a name="13">13</a>Seyè, kilè w'a tounen? Gen pitye pou sèvitè ou yo.</span> <span class="verse"><a name="14">14</a>Chak maten, voye benediksyon ou sou nou! Konsa, n'a chante, n'a toujou gen kè kontan.</span> <span class="verse"><a name="15">15</a>Koulye a fè kè nou kontan pou menm kantite jou ou te ban nou lapenn, pou menm kantite lanne nou pase nan mizè.</span> <span class="verse"><a name="16">16</a>Fè moun k'ap sèvi ou yo wè sa ou ka fè. Fè pitit pitit yo wè jan ou gen pouvwa.</span> <span class="verse"><a name="17">17</a>Seyè, Bondye nou, pa sispann ban nou favè ou. Fè nou reyisi nan tou sa n'ap fè. Wi, fè nou reyisi nan tou sa n'ap fè.</span> </p></div</div></div></body></html>