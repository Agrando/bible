<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/ps/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/ps">Psalms</a> &gt <strong>Chapter 48</strong></div><p><span class="verse"><a name="1">1</a>¶ (48:1) Chante sa a, se yon sòm pitit Kore yo. (48:2) Seyè a gen gwo pouvwa! Li merite pou yo fè lwanj li nan lavil Bondye nou an, sou mòn ki apa pou li a.</span> <span class="verse"><a name="2">2</a>(48:3) Ala yon bèl mòn! Li fè kè tout moun sou latè kontan. Sou mòn Siyon an, ki sou bò nò, se la yo bati lavil gwo wa a.</span> <span class="verse"><a name="3">3</a>(48:4) Seyè a rete lakay li, li fè konnen se bò kote l' yo jwenn kote pou yo kache.</span> <span class="verse"><a name="4">4</a>(48:5) Men sa ki te pase: Wa yo te mete tèt yo ansanm, yo vin atake an menm tan.</span> <span class="verse"><a name="5">5</a>(48:6) Lè yo wè l', yo sezi. Yo pè, yo kouri san gad dèyè.</span> <span class="verse"><a name="6">6</a>(48:7) Yon sèl tranbleman pran yo. Kè yo sere tankou yon fanm ki gen tranche,</span> <span class="verse"><a name="7">7</a>(48:8) tankou lè van nòde ap kraze batiman Tasis yo sou lanmè.</span> <span class="verse"><a name="8">8</a>¶ (48:9) Sa nou te konn tande moun di a, koulye a nou wè l' ak je nou nan lavil Bondye nou an, nan lavil Seyè ki gen tout pouvwa a. Bondye ap toujou pwoteje lavil la.</span> <span class="verse"><a name="9">9</a>(48:10) Nou rete nan tanp ou a, n'ap kalkile jan ou renmen nou, Bondye.</span> <span class="verse"><a name="10">10</a>(48:11) Se tout moun k'ap nonmen non ou, menm jan an tou, toupatou sou latè y'ap fè lwanj ou. Ou gen anpil pouvwa, men ou pa fè lenjistis.</span> <span class="verse"><a name="11">11</a>(48:12) Moun ki rete sou mòn Siyon yo kontan. Moun ki rete nan peyi Jide yo pral fè fèt, paske ou konn fè moun jistis.</span> <span class="verse"><a name="12">12</a>(48:13) Mache, fè tout tou lavil la. Konte konbe fò li genyen.</span> <span class="verse"><a name="13">13</a>(48:14) Egzaminen miray lavil la byen egzaminen. Vizite tout pòs faksyonnè yo, pou nou kapab fè pitit pitit nou yo konnen</span> <span class="verse"><a name="14">14</a>(48:15) se Bondye sa a ki Bondye nou pou tout tan tout tan. Se li menm k'ap kondi nou jouk sa kaba.</span> </p></div</div></div></body></html>