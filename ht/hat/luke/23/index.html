<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/luke/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/luke">Luke</a> &gt <strong>Chapter 23</strong></div><p><span class="verse"><a name="1">1</a>¶ Tout bann moun yo leve, yo mennen Jezi devan Pilat.</span> <span class="verse"><a name="2">2</a>Rive la, yo pran depoze plent sou do l', yo di konsa: Nou jwenn nonm sa a ap moute tèt pèt la. L'ap di yo pou yo pa peye Seza lajan taks yo. Li menm rive pretann se Kris la li ye, yon wa.</span> <span class="verse"><a name="3">3</a>Pilat mande li: Eske ou se wa jwif yo? Jezi reponn li: Se ou ki di li.</span> <span class="verse"><a name="4">4</a>Pilat di chèf prèt yo ak foul moun yo: Mwen pa wè ankenn rezon pou m' kondannen nonm sa a.</span> <span class="verse"><a name="5">5</a>Men, yo kenbe la avè l', yo di: L'ap moute tèt pèp la ak pawòl l'ap di yo. Li kòmanse travay sa a depi nan peyi Galilye, li pase nan tout peyi Jide a, li rive jouk isit la.</span> <span class="verse"><a name="6">6</a>Lè Pilat tande sa, li mande yo si Jezi se moun Galile.</span> <span class="verse"><a name="7">7</a>Aprann Pilat aprann Jezi te soti nan rejyon ki te sou kòmandman Ewòd la, li voye Jezi bay Ewòd ki t'ap pase kèk jou lavil Jerizalèm lè sa a.</span> <span class="verse"><a name="8">8</a>Ewòd pa t' manke kontan lè li wè Jezi. Depi lontan li te konn tande pale sou li, li te anvi kontre avè l'. Li te kwè li tapral wè Jezi fè kèk mirak.</span> <span class="verse"><a name="9">9</a>Li poze l' anpil keksyon, men Jezi pa reponn li anyen.</span> <span class="verse"><a name="10">10</a>Chèf prèt yo ak dirèktè lalwa yo te la. Yo t'ap depoze anpil gwo plent kont Jezi.</span> <span class="verse"><a name="11">11</a>Ewòd menm ansanm ak tout gad li yo t'ap pase Jezi nan rizib. Yo mete l' nan yon wonn tenten. Yo mete yon bèl rad sou li; epi yo voye l' tounen bay Pilat.</span> <span class="verse"><a name="12">12</a>Pilat ak Ewòd te lènmi anvan sa. Menm jou sa a yo vin zanmi.</span> <span class="verse"><a name="13">13</a>¶ Pilat sanble chèf prèt yo, tout otorite yo ansanm ak pèp la.</span> <span class="verse"><a name="14">14</a>Li di yo: Nou mennen nonm sa a ban mwen. Nou fè m' konprann l'ap moute tèt pèp la. Mwen menm, mwen poze l' keksyon devan nou, mwen pa janm jwenn li koupab. Li pa fè ankenn nan move zak n'ap plede di l' fè yo.</span> <span class="verse"><a name="15">15</a>Ewòd pa jwenn li koupab non plis. Men li voye l' tounen ban mwen. Nonm sa a pa fè anyen ki merite lanmò.</span> <span class="verse"><a name="16">16</a>Mwen pral fè yo bat li byen bat, apre sa m'a lage li.</span> <span class="verse"><a name="17">17</a>Pou chak fèt Delivrans, Pilat te blije lage yon prizonye ba yo.</span> <span class="verse"><a name="18">18</a>Yo tout pran rele ansanm: Touye nonm sa a, lage Barabas ban nou.</span> <span class="verse"><a name="19">19</a>Barabas sa a, se te yon nonm ki te nan prizon poutèt lèzam li te pran kont gouvènman an epi pou yon moun li te touye nan lavil la.</span> <span class="verse"><a name="20">20</a>Pilat menm te vle lage Jezi. Li pale ak foul moun yo ankò.</span> <span class="verse"><a name="21">21</a>Men yo rele: Kloure l' sou yon kwa! Kloure l' sou yon kwa!</span> <span class="verse"><a name="22">22</a>Yon twazyèm fwa ankò, Pilat di yo: Manyè di m' ki move zak li fè konsa? Mwen menm, mwen pa jwenn anyen nan nonm sa a ki merite lanmò. Mwen pa di nou mwen pral fè bat li byen bat, apre sa m'a lage li?</span> <span class="verse"><a name="23">23</a>Men, yo pran rele pi fò, yo pèsiste ap mande pou yo kloure Jezi sou yon kwa. Yo sitèlman rele, Pilat ba yo gany.</span> <span class="verse"><a name="24">24</a>Se konsa Pilat pran desizyon pou l' ba yo sa yo te mande a.</span> <span class="verse"><a name="25">25</a>Li lage moun pèp la te vle a, nonm ki te nan prizon pou konplo ak krim lan. Epi Pilat renmèt yo Jezi pou yo te fè li sa yo te vle a.</span> <span class="verse"><a name="26">26</a>¶ Antan sòlda yo t'ap mennen Jezi ale, yo kontre Simon, yon moun peyi Sirèn. Li te soti nan jaden. Yo pran msye, yo chaje l' anba kwa a pou l' pote li dèyè Jezi.</span> <span class="verse"><a name="27">27</a>Yon bann moun nan pèp la t'ap swiv Jezi. Te gen kèk fanm la tou ki t'ap kriye, ki t'ap plenn sò li.</span> <span class="verse"><a name="28">28</a>Jezi vire gade yo, li di yo konsa: Nou menm, medam lavil Jerizalèm, pa kriye pou mwen tande; kriye pou tèt pa nou ak tout pitit nou yo.</span> <span class="verse"><a name="29">29</a>Gen jou k'ap vin dèyè; lè sa a y'a di: benediksyon pou fanm ki pa kapab fè pitit, pou fanm ki pa t' janm fè pitit, pou fanm ki pa janm bay pitit tete.</span> <span class="verse"><a name="30">30</a>Lè sa a, tout moun va di mòn yo: Tonbe sou nou! Y'a mande mòn yo: Kouvri nou!</span> <span class="verse"><a name="31">31</a>Paske, si se sa yo fè bwa vèt la, kisa yo p'ap fè bwa chèch la?</span> <span class="verse"><a name="32">32</a>¶ Yo mennen de lòt moun, de krimenèl pou yo touye ansanm ak Jezi.</span> <span class="verse"><a name="33">33</a>Lè yo rive kote yo rele Zo bwa Tèt la, yo kloure Jezi sou kwa a. Yo kloure de krimenèl yo sou de lòt kwa, yonn chak bò li.</span> <span class="verse"><a name="34">34</a>Jezi di: Papa, padonnen yo. Yo pa konnen sa y'ap fè. Sòlda yo tire osò pou separe rad li yo.</span> <span class="verse"><a name="35">35</a>Pèp la te kanpe la ap gade. Chèf yo t'ap pase Jezi nan rizib, yo t'ap di: Gade! Li sove lòt moun; si se Kris la li ye, moun Bondye chwazi a, se pou l' sove tèt pa l' tou.</span> <span class="verse"><a name="36">36</a>Sòlda yo t'ap pase l' nan betiz tou. Yo pwoche bò kote l', yo ba l' venèg pou l' bwè,</span> <span class="verse"><a name="37">37</a>epi yo di li: Si ou se wa jwif yo, se pou ou sove tèt ou ou menm!</span> <span class="verse"><a name="38">38</a>Men sak te ekri sou tèt kwa a: Nonm sa a se wa jwif yo li ye.</span> <span class="verse"><a name="39">39</a>Yonn nan krimenèl yo te kloure sou kwa yo t'ap joure li. Li t'ap di li: Se pa ou ki Kris la? Sove tèt ou non, epi sove nou ansanm avè ou tou.</span> <span class="verse"><a name="40">40</a>Men lòt la reprann li, li di li: Gen lè ou pa pè Bondye, ou menm ki anba menm kondannasyon avèk li a?</span> <span class="verse"><a name="41">41</a>Pou nou menm se jistis, paske nou resevwa sa nou merite pou krim nou fè. Men li menm, li pa fè anyen.</span> <span class="verse"><a name="42">42</a>Epi li di Jezi: Chonje m' wi lè wa vin pran gouvènman an nan men ou!</span> <span class="verse"><a name="43">43</a>Jezi reponn li: Sa m'ap di ou la, se vre wi: Jòdi a ou pral avè m' nan paradi.</span> <span class="verse"><a name="44">44</a>¶ Li te midi konsa lè solèy la sispann klere sou tout peyi a jouk vè twazè nan apremidi.</span> <span class="verse"><a name="45">45</a>Rido ki te nan tanp lan chire fè de moso.</span> <span class="verse"><a name="46">46</a>Jezi rele byen fò, li di: Papa, m' ap renmèt lespri mwen nan men ou. Apre l' fin di pawòl sa yo, li mouri.</span> <span class="verse"><a name="47">47</a>Lè kaptenn lame a wè sak te rive, li fè lwanj Bondye, epi li di: Se vre wi. Nonm sa a te inonsan.</span> <span class="verse"><a name="48">48</a>Tout moun ki te vini an foul pou asiste espektak sa a te wè sak te rive. Yo tounen al lakay yo, yo t'ap bat lestonmak yo.</span> <span class="verse"><a name="49">49</a>Tout zanmi Jezi yo te rete yon ti jan lwen ansanm ak fanm ki t'ap mache avè l' yo depi nan peyi Galile. Yo tout t'ap gade sak t'ap pase.</span> <span class="verse"><a name="50">50</a>¶ Te gen yon jwif ki te rele Jozèf, moun lavil Arimate. Se te yon bon gason ki te mache dwat devan Bondye.</span> <span class="verse"><a name="51">51</a>Li t'ap tann kilè Bondye t'ap vin pran pouvwa a nan men li. Li te fè pati Gran Konsèy jwif yo, men li pa t' dakò ak sa lòt yo te fè ni ak sa yo te deside.</span> <span class="verse"><a name="52">52</a>Jozèf al lakay Pilat, li mande kò Jezi.</span> <span class="verse"><a name="53">53</a>Apre sa, li al desann kò a sou kwa a, li vlope l' nan yon bèl dra blan, epi li mete l' nan yon kavo yo te fouye nan wòch. Se te yon kavo tou nèf: yo pa t' ankò janm mete pesonn ladan li.</span> <span class="verse"><a name="54">54</a>Se te yon jou vandredi, repo a tapral kòmanse.</span> <span class="verse"><a name="55">55</a>Medam ki t'ap mache avèk Jezi depi nan peyi Galile yo te ale ansanm ak Jozèf. Yo wè kavo a, yo wè ki jan yo te mete kò Jezi ladan li.</span> <span class="verse"><a name="56">56</a>Apre sa, yo tounen lakay yo, y' al pare lwil santi bon ak odè pou benyen kò a. Men, jou repo a yo pa t' fè anyen, jan lalwa Moyiz te vle l' la.</span> </p></div</div></div></body></html>