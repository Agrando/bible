<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/luke/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/luke">Luke</a> &gt <strong>Chapter 17</strong></div><p><span class="verse"><a name="1">1</a>¶ Jezi di disip li yo: Ap toujou gen bagay k'ap fèt ki pou fè moun fè peche. Men, malè pou moun ki lakòz bagay sa yo rive.</span> <span class="verse"><a name="2">2</a>Li ta pi bon pou li si yo ta mare yon gwo wòl moulen nan kou l' epi yo voye l' jete nan lanmè; wi, sa ta pi bon pou li pase pou l' ta lakòz yonn nan ti piti sa yo tonbe nan peche.</span> <span class="verse"><a name="3">3</a>Veye kò nou byen. Si frè ou tonbe nan peche, rale zòrèy li. Si l' chanje konpòtman li, padonnen li.</span> <span class="verse"><a name="4">4</a>Si nan yon sèl jounen an li peche sèt fwa kont ou, si toulesèt fwa yo, li tounen vin jwenn ou pou l' di ou: Mwen p'ap fè sa ankò, se pou ou padonnen li.</span> <span class="verse"><a name="5">5</a>Apòt yo di Jezi: Fè nou gen plis konfyans non.</span> <span class="verse"><a name="6">6</a>Jezi di yo: Si nou te gen konfyans nan Bondye gwosè yon ti grenn moutad, nou ta di pye sikomò sa a: Derasinen tèt ou sot la a, al plante tèt ou nan lanmè, li ta obeyi nou.</span> <span class="verse"><a name="7">7</a>Sipoze yonn nan nou gen yon domestik k'ap travay tè l' osinon k'ap gade mouton pou li. Lè domestik la soti nan jaden, èske l'ap di li: Pwoche vit, vin chita bò tab la pou ou manje.</span> <span class="verse"><a name="8">8</a>Non. Okontrè. L'ap di li: Pare manje pou mwen. Twouse ponyèt ou pou ou ka sèvi m' pandan m'ap manje, pandan m'ap bwè. Se lè m' fin manje, ou menm wa manje, wa bwè.</span> <span class="verse"><a name="9">9</a>Li pa gen mèsi pou l' di domestik la paske domestik la fè sa l' te mande l' fè a, pa vre.</span> <span class="verse"><a name="10">10</a>Se menm jan an tou pou nou, lè nou fin fè tou sa yo te mande nou fè, se pou n' di: Se domestik nou ye, nou fè sa n' te dwe fè.</span> <span class="verse"><a name="11">11</a>¶ Pandan Jezi te nan chemen pou li al Jerizalèm, li t'ap pase sou fwontyè ki separe peyi Samari ak peyi Galile.</span> <span class="verse"><a name="12">12</a>Antan l' t'ap antre nan yon bouk, dis moun ki te gen maladi lalèp vin kontre li. Yo rete kanpe byen lwen l',</span> <span class="verse"><a name="13">13</a>yo pale byen fò, yo di l' konsa: Jezi, Mèt, gen pitye pou nou.</span> <span class="verse"><a name="14">14</a>Lè Jezi wè yo, li di: Al fè prèt yo wè nou. Pandan yo taprale, yo geri.</span> <span class="verse"><a name="15">15</a>Yonn ladan yo ki wè li geri tounen sou wout li, li t'ap fè lwanj Bondye byen fò pou tout moun tande.</span> <span class="verse"><a name="16">16</a>Li lage kò l' atè nan pye Jezi, li di l' mèsi. Nonm sa a te yon moun pèyi Samari.</span> <span class="verse"><a name="17">17</a>Jezi pran lapawòl, li di l': Nou toulèdis te geri pa vre. Kote nèf lòt yo?</span> <span class="verse"><a name="18">18</a>Se etranje sa a sèlman ki chonje pou l' vin fè lwanj Bondye?</span> <span class="verse"><a name="19">19</a>Epi li di li: Leve non. Ou mèt ale. Se konfyans ou nan Bondye ki geri ou.</span> <span class="verse"><a name="20">20</a>¶ Farizyen yo mande Jezi kilè Bondye t'ap vin tabli gouvènman l' lan. Li reponn yo: Bondye ap vin tabli gouvènman l' lan yon jan pou tout moun wè li.</span> <span class="verse"><a name="21">21</a>Men, yo p'ap di: Men l' bò isit, osinon: Men l' bò laba. Paske, konnen sa byen, gouvenman Bondye a la nan mitan nou.</span> <span class="verse"><a name="22">22</a>Epi li di disip yo: Gen yon lè nou va anvi wè yonn nan jou ki pou Moun Bondye voye nan lachè a, men nou p'ap wè sa.</span> <span class="verse"><a name="23">23</a>Y'a di nou: Gade, men l' bò isit, osinon: Gade, men l' bò laba. Pa ale, pa kouri dèyè yo.</span> <span class="verse"><a name="24">24</a>Lè yon kout zèklè fè yan, li klere syèl la byen klere depi yon bout jouk nan lòt bout la, pa vre. Se va menm jan an tou pou Moun Bondye voye nan lachè a, lè jou l' va rive.</span> <span class="verse"><a name="25">25</a>Men, anvan sa, li gen pou l' soufri anpil, moun alèkile yo p'ap vle wè li.</span> <span class="verse"><a name="26">26</a>Sa ki te rive nan tan Noe a se sa k'ap rive tou lè jou a va rive pou Moun Bondye voye nan lachè a vini.</span> <span class="verse"><a name="27">27</a>Moun t'ap manje, yo t'ap bwè, moun t'ap marye, yo t'ap marye pitit fi yo; se konsa tout bagay te ye, jouk jou Noe te antre nan gwo batiman an. Lè inondasyon an fèt, li touye yo tout.</span> <span class="verse"><a name="28">28</a>Sa ki te rive nan tan Lòt la va rive menm jan an tou. Moun t'ap manje, yo t'ap bwè, yo t'ap achte, yo t'ap plante, yo t'ap bati.</span> <span class="verse"><a name="29">29</a>Men, jou Lòt soti kite lavil Sodòm lan, dife souf grennen sot nan syèl la tankou lapli, tonbe sou yo; yo tout peri.</span> <span class="verse"><a name="30">30</a>Se va menm jan an tou lè jou a va rive pou Moun Bondye voye nan lachè a parèt.</span> <span class="verse"><a name="31">31</a>Jou sa a, moun ki va sou tèt kay p'ap bezwen desann anndan kay la ale pran zafè li. Moun ki nan jaden p'ap bezwen tounen lakay ankò.</span> <span class="verse"><a name="32">32</a>Chonje istwa madanm Lòt la.</span> <span class="verse"><a name="33">33</a>Moun ki va chache sove lavi l' va pèdi l'; men moun ki va pèdi lavi l' va konsève li.</span> <span class="verse"><a name="34">34</a>M'ap di nou sa: Jou lannwit sa a, va gen de moun sou yon menm kabann; y'ap pran yonn, y'ap kite lòt la.</span> <span class="verse"><a name="35">35</a>Va gen de fanm k'ap pile grenn ansanm: y'ap pran yonn, y'ap kite lòt la.</span> <span class="verse"><a name="36">36</a>Va gen dezòm nan yon menm jaden; y'ap pran yonn, y'ap kite lòt la.</span> <span class="verse"><a name="37">37</a>Disip yo pran lapawòl, yo mande l' konsa: Ki kote sa pral fèt, Mèt? Li reponn yo: Kote kadav la va ye, se la votou yo va sanble.</span> </p></div</div></div></body></html>