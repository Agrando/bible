<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/phil/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/phil">Philippians</a> &gt <strong>Chapter 4</strong></div><p><span class="verse"><a name="1">1</a>¶ Se pou sa, frè m' yo ak zanmi m' yo, nou menm mwen anvi wè anpil la, nou menm ki fè kè m' kontan an, nou menm ki yon lwanj pou mwen an, se konsa pou nou kenbe fèm nan lavi n'ap mennen ansanm nan Seyè a.</span> <span class="verse"><a name="2">2</a>M'ap ekri de ti mo pou Evodi ak Sentich: Tanpri souple, mete nou dakò tankou de sè k'ap viv ansanm nan Seyè a.</span> <span class="verse"><a name="3">3</a>Ou menm tou k'ap travay ansanm avè m', mwen mande ou pou ou ede yo, paske de medam sa yo te travay di pou fè konnen bon nouvèl la ansanm ak Kleman ak tout lòt moun ki te travay ansanm avè mwen yo. Yo tout gen non yo ekri nan Liv Bondye a ki gen non moun ki gen lavi a.</span> <span class="verse"><a name="4">4</a>Se pou nou toujou kontan nan lavi n'ap mennen ansanm nan Seyè a. M'ap repete l' ankò: Fè kè nou kontan anpil.</span> <span class="verse"><a name="5">5</a>Se pou tout moun konnen nou se moun ki gen bon kè. Seyè a ap vini anvan lontan.</span> <span class="verse"><a name="6">6</a>Pa bay kò nou traka pou anyen. Men, nan tout sikonstans mande Bondye tou sa nou bezwen nan lapriyè. Toujou chonje di l' mèsi tou lè n'ap lapriyè.</span> <span class="verse"><a name="7">7</a>Konsa, Bondye va ban nou kè poze nan jan pa l', bagay lèzòm pa ka konprann; la kenbe kè nou ak lespri nou fèm nan Jezikri.</span> <span class="verse"><a name="8">8</a>Pou fini, frè m' yo, mete lide nou sou bagay ki bon, ki merite lwanj: bagay ki vre, ki kòrèk, ki dwat, ki bèl, ki p'ap fè nou wont.</span> <span class="verse"><a name="9">9</a>Fè tou sa mwen te moutre nou, ni sa nou te resevwa nan menm m', ni sa nou te tande m' di ak tou sa nou te wè m' fè. Konsa, Bondye k'ap bay kè poze a va toujou la avè nou.</span> <span class="verse"><a name="10">10</a>¶ Mwen pa t' manke kontan nan lavi m'ap mennen ansanm ak Seyè a, paske nou vin fè m' wè ankò jan nou pran ka mwen. Sa pa vle di nou te lage m' non. Men, nou pa t' ankò jwenn okazyon fè m' wè jan nou fèb pou mwen.</span> <span class="verse"><a name="11">11</a>Si nou wè m'ap pale konsa, se pa paske koulye a mwen nan nesesite. Paske nan lavi, m' aprann kontante tèt mwen ak sa m' genyen.</span> <span class="verse"><a name="12">12</a>Mwen konnen sa ki rele viv nan mizè, mwen konnen sa ki rele viv nan richès. Kit mwen pa gen ase, kit mwen gen plis pase sa m' bezwen, nan tout sikonstans m' aprann kontante tèt mwen toupatou ak sa mwen genyen.</span> <span class="verse"><a name="13">13</a>Nenpòt sitiyasyon ki parèt devan mwen, m'ap degaje m', gremesi Kris la ki ban mwen fòs kouraj.</span> <span class="verse"><a name="14">14</a>Malgre sa, nou byen fèt ede m' nan traka m' yo.</span> <span class="verse"><a name="15">15</a>Nou menm, moun lavil Filip, nou byen konnen sa m' pral di nou la a. Lè mwen kite peyi Masedwan, lè yo te fenk konmanse ap pibliye bon nouvèl la, se nou menm sèl legliz ki te ede mwen. Se nou menm sèl ki te separe sa nou genyen avè m' pou sa m' te fè pou nou.</span> <span class="verse"><a name="16">16</a>Lè m' te lavil Tesalonik, an de fwa nou voye sa m' te bezwen ban mwen.</span> <span class="verse"><a name="17">17</a>Se pa dèyè kado mwen ye. Men, mwen ta renmen Bondye mete sou sa nou gen deja.</span> <span class="verse"><a name="18">18</a>Wi, mwen resevwa tou sa nou te voye ban mwen, pou di vre, sa depase sa m' te bezwen. Koulye a, avèk Epafwodit ki pote kado nou yo, mwen gen tou sa m' bezwen. Kado nou yo se tankou yon ofrann ki santi bon, yon ofrann bèt Bondye ap asepte paske sa fè l' plezi.</span> <span class="verse"><a name="19">19</a>Bondye ki rich anpil la va ban nou tou sa nou bezwen nan Jezikri.</span> <span class="verse"><a name="20">20</a>¶ Tout lwanj lan se pou Bondye, Papa nou, pou tout tan. Amèn.</span> <span class="verse"><a name="21">21</a>Bonjou pou pèp Bondye a k'ap viv ansanm nan Jezikri. Tout frè ki la avè m' yo voye bonjou pou nou.</span> <span class="verse"><a name="22">22</a>Tout pèp Bondye a ki isit la, espesyalman sa ki nan palè Seza a, voye bonjou pou nou.</span> <span class="verse"><a name="23">23</a>Se pou benediksyon Jezikri, Seyè a, toujou avè nou.</span> </p></div</div></div></body></html>