<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/job/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/job">Job</a> &gt <strong>Chapter 18</strong></div><p><span class="verse"><a name="1">1</a>¶ Bildad, moun peyi Chwa a, pran lapawòl, li di konsa:</span> <span class="verse"><a name="2">2</a>-Jòb monchè, ou pa ka pe bouch ou yon ti kadè? Si ou te fè yon ti sispann, nou ta pale avè ou!</span> <span class="verse"><a name="3">3</a>Poukisa ou pran nou pou moun san konprann? Poukisa ou pran nou pou zannimo?</span> <span class="verse"><a name="4">4</a>Si ou ankòlè, se pwòp tèt ou ase w'ap fè mal. Atò, poutèt ou, se pou tout moun sou latè te mouri? Se pou Bondye te deplase mòn yo pou fè ou plezi?</span> <span class="verse"><a name="5">5</a>¶ Wi, y'ap touye limyè mechan an, flanm dife l' la p'ap klere ankò.</span> <span class="verse"><a name="6">6</a>Lanp lakay li ap mouri, limyè lakay li ap tenyen.</span> <span class="verse"><a name="7">7</a>Li te konn mache byen enganm, koulye a se ti pa ti pa, l'ap bite. Se plan li t'ap fè yo ki lakòz sa rive l'.</span> <span class="verse"><a name="8">8</a>Li pile yon pèlen, pye l' pran ladan l'.</span> <span class="verse"><a name="9">9</a>Kòd la mare nan je pye l', l'ap sere l' byen sere.</span> <span class="verse"><a name="10">10</a>Yo kache yon chita tann pou li anba tè. Yo moute yon pèlen sou wout li.</span> <span class="verse"><a name="11">11</a>¶ Kote l' vire, malè ap tann li. Kote l' pase, yo la dèyè l'.</span> <span class="verse"><a name="12">12</a>Grangou nan kò l' fini ak kouraj li. Malè kanpe la bò kote l' ap tann li.</span> <span class="verse"><a name="13">13</a>Yon sèl maladi po pete sou tout kò l'. L'ap manje tout janm li ak tout bra li yo. Se tè ki pou geri l'.</span> <span class="verse"><a name="14">14</a>Yo rale l' mete deyò anba tant kote li te al kache a. Yo trennen l' devan jeneral Lanmò.</span> <span class="verse"><a name="15">15</a>Koulye a, nenpòt moun gen dwa pran kay li a pou yo. Y'ap dezenfèkte l' nèt ak souf.</span> <span class="verse"><a name="16">16</a>Anba tè, rasin li yo ap mouri. Anwo tè, branch li yo ap fennen.</span> <span class="verse"><a name="17">17</a>p'ap gen pesonn k'ap chonje l' ankò sou latè. Y'ap bliye l' nèt nan tout peyi a.</span> <span class="verse"><a name="18">18</a>Y'ap pouse l' soti nan limyè ale nan fènwa. Y'ap depòte l' byen lwen nan peyi san chapo.</span> <span class="verse"><a name="19">19</a>Li p'ap kite ni pitit, ni ankenn lòt fanmi nan mitan pèp la. Yo tout ap mouri anvan l'.</span> <span class="verse"><a name="20">20</a>Depi solèy leve jouk solèy kouche, tout moun pral sezi wè jan li fini.</span> <span class="verse"><a name="21">21</a>Wi, men sa k'ap tann lakou moun k'ap fè mechanste yo, fanmi moun ki pa respekte Bondye yo.</span> </p></div</div></div></body></html>