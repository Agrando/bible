<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/job/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/job">Job</a> &gt <strong>Chapter 40</strong></div><p><span class="verse"><a name="1">1</a>¶ Seyè a pale ak Jòb. Li di l' konsa:</span> <span class="verse"><a name="2">2</a>-Jòb monchè, ou menm ki t'ap kenbe tèt ak Bondye ki gen tout pouvwa a, ou p'ap kite pou li? Ou menm ki t'ap kritike Bondye a, ou vle reponn li koulye a?</span> <span class="verse"><a name="3">3</a>Jòb reponn Seyè a, li di l' konsa:</span> <span class="verse"><a name="4">4</a>-Mwen pa t' konn sa m' t'ap di. Kisa pou m' reponn ou? Se fèmen pou m' fèmen bouch mwen.</span> <span class="verse"><a name="5">5</a>Mwen pale twòp deja. Mwen pa gen anyen pou m' di ankò.</span> <span class="verse"><a name="6">6</a>¶ Seyè a rete nan van tanpèt la, li pale ak Jòb ankò. Li di l':</span> <span class="verse"><a name="7">7</a>-Koulye a, kanpe! Mete gason sou ou! Mwen pral poze ou keksyon, se pou ou reponn mwen.</span> <span class="verse"><a name="8">8</a>Eske ou soti vre pou moutre se lenjistis m'ap fè ou? Se mwen menm ki antò, ou menm ou gen rezon?</span> <span class="verse"><a name="9">9</a>Eske ou gen menm fòs avè m'? Eske vwa ou ka gwonde tankou vwa pa m'?</span> <span class="verse"><a name="10">10</a>Si se konsa, kanpe non! Kenbe tèt ou byen dwat! Gade tout moun nan je! Mete chèf sou ou! Fè wè pouvwa ou!</span> <span class="verse"><a name="11">11</a>Gade moun k'ap gonfle lestonmak yo nan je. Move sou yo! Kraze kouraj yo!</span> <span class="verse"><a name="12">12</a>Wi. Gade yo nan je. Fè yo bese tèt yo! Kraze mechan yo la kote yo ye a!</span> <span class="verse"><a name="13">13</a>Mete yo tout anba tè. Mare bouch yo tout nan twou kote mò yo ye a.</span> <span class="verse"><a name="14">14</a>Lè sa a, mwen menm, m'a fè lwanj ou, dèske avèk pwòp fòs ou ou te rive kraze yo.</span> <span class="verse"><a name="15">15</a>¶ Gade gwo bèt lèd yo rele Beyemòt la. Se mwen ki fè l', menm jan se mwen ki fè ou. Se zèb li manje tankou bèf.</span> <span class="verse"><a name="16">16</a>Tout fòs li, se nan ren l'. Tout kouraj li, se nan venn vant li.</span> <span class="verse"><a name="17">17</a>Ke l' kanpe tankou yon pye sèd. Venn janm li yo fè boul.</span> <span class="verse"><a name="18">18</a>Zo l' yo di tankou fè tiyo. Janm li yo tankou de bout fè.</span> <span class="verse"><a name="19">19</a>Nan tout bèt mwen fè, se li ki pote premye pri. Se mwen ki kreye l' la sèlman ki ka fè l' bat ba.</span> <span class="verse"><a name="20">20</a>Li manje zèb ki pouse sou mòn kote lòt bèt nan bwa ap pran plezi yo.</span> <span class="verse"><a name="21">21</a>Li kouche anba raje. Li kache nan mitan wozo marekay yo.</span> <span class="verse"><a name="22">22</a>Raje yo fè lonbray pou li. Pye sikren bò larivyè yo ap pwoteje l'.</span> <span class="verse"><a name="23">23</a>Larivyè ap desann, sa pa di l' anyen. Larivyè Jouden gonfle rive wotè bouch li, li kè pòpòz.</span> <span class="verse"><a name="24">24</a>Ki moun ki ka pete je l' pou mete men sou li? Ki moun ki ka pèse bwa nen l' ak yon fwenn bwa.</span> </p></div</div></div></body></html>