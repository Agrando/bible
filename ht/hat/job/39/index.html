<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/job/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/job">Job</a> &gt <strong>Chapter 39</strong></div><p><span class="verse"><a name="1">1</a>¶ Eske ou konnen lè kabrit mawon yo ap fè pitit? Eske ou janm wè kote fenmèl yo ap miba?</span> <span class="verse"><a name="2">2</a>Eske ou konnen konbe mwa yo pote yon pitit nan vant yo? Kilè pitit yo rive dat pou yo fèt?</span> <span class="verse"><a name="3">3</a>Eske ou konnen lè yo pral kwoupi pou miba, lè y'ap fè pitit yo nan mitan dezè a?</span> <span class="verse"><a name="4">4</a>Pitit yo grandi, yo pran fòs, yo kite manman yo, y' ale, yo pa tounen.</span> <span class="verse"><a name="5">5</a>Ki moun ki bay bourik mawon libète yo? Ki moun ki lage yo nan savann?</span> <span class="verse"><a name="6">6</a>Mwen ba yo dezè pou kay yo. Mwen kite yo viv nan savann tè sale a.</span> <span class="verse"><a name="7">7</a>Tout bri k'ap fèt nan lavil yo pa di yo anyen. Pesonn pa ka donte yo pou fè yo travay.</span> <span class="verse"><a name="8">8</a>Yo mache nan tout mòn yo dèyè manje. Y'ap chache fèy vèt pou yo mete anba dan yo.</span> <span class="verse"><a name="9">9</a>Eske ou ka fè bèf mawon travay pou ou? Eske l'ap rete pase nwit mare nan lakou kay ou?</span> <span class="verse"><a name="10">10</a>Eske ou ka pase kòd nan kou yonn pou fè l' raboure tè a pou ou? Eske ou ka fè l' rale chari pou woule tè jaden ou yo?</span> <span class="verse"><a name="11">11</a>Eske ou ka konte sou gwo fòs kouraj li pou fè li travay di pou ou?</span> <span class="verse"><a name="12">12</a>Eske ou kwè l'ap asepte pote rekòt ou soti nan jaden? Eske l'ap asepte ranmase grenn ou yo sou glasi?</span> <span class="verse"><a name="13">13</a>¶ Otrich alèz lè l'ap bat zèl li, men, li pa ka vole tankou sigòy.</span> <span class="verse"><a name="14">14</a>Otrich la ponn ze l' yo atè konsa. Se chalè tè a ki fè yo kale.</span> <span class="verse"><a name="15">15</a>Li pa konnen nenpòt moun k'ap pase ka pile yo, nenpòt bèt nan raje ka kraze yo anba pye.</span> <span class="verse"><a name="16">16</a>Li fè tankou ze yo pa pou li. Sa pa di l' anyen si li bay tèt li tout lapenn ponn ze yo pou gremesi,</span> <span class="verse"><a name="17">17</a>Se mwen menm, Bondye, ki fè l' sòt konsa, ki pa ba li lespri menm.</span> <span class="verse"><a name="18">18</a>Men, lè l' pran kouri, nanpwen kavalye sou chwal ki ka pran devan l'.</span> <span class="verse"><a name="19">19</a>¶ Eske se ou menm ki bay chwal yo fòs, ki mete bèl krenyen sou kou yo?</span> <span class="verse"><a name="20">20</a>Eske se ou ki fè yo sote ponpe tankou kabrit, ki fè yo ranni pou fè moun pè?</span> <span class="verse"><a name="21">21</a>Y'ap pyafe konsa nan ti fon yo, y'ap bat tè a ak zago yo. Yo kouri ak tout fòs yo lè yo nan lagè.</span> <span class="verse"><a name="22">22</a>Se brave danje yo ye. Yo pa janm pè anyen. Pa gen zam ki pou fè yo fè bak.</span> <span class="verse"><a name="23">23</a>Lè konsa, ti sak flèch ki nan do kavalye yo ap fè bri. Lans ak frenn ki nan men yo ap fè zèklè.</span> <span class="verse"><a name="24">24</a>Yo eksite, yo pa ka tann. Y'ap kouri sou lènmi an. Lè yo tande twonpèt la soufle, yo pa ka rete an plas.</span> <span class="verse"><a name="25">25</a>Chak fwa twonpèt la soufle, yo fè han! Yo gen tan pran sant batay la byen lwen. Yo tande chèf yo k'ap pase lòd byen fò.</span> <span class="verse"><a name="26">26</a>¶ Eske se ou ki moutre grigri jan pou l' vole lè li louvri zèl li yo vole ale nan sid?</span> <span class="verse"><a name="27">27</a>Eske se ou ki bay malfini lòd pou li fè nich li byen wo sou tèt mòn yo?</span> <span class="verse"><a name="28">28</a>Li rete sou tèt gwo wòch yo. Se la li pase nwit. Kote l' ye a, moun pa ka vin pran l'.</span> <span class="verse"><a name="29">29</a>Se la li rete, l'ap veye bèt pou l' trape manje. Li te mèt byen lwen, l'ap wè yo ak je li.</span> <span class="verse"><a name="30">30</a>Se san bèt ti malfini yo bwè. Kote ki gen kadav, se la yo ye.</span> </p></div</div></div></body></html>