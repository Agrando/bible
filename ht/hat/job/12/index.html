<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/job/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/job">Job</a> &gt <strong>Chapter 12</strong></div><p><span class="verse"><a name="1">1</a>¶ Jòb pran lapawòl, li di:</span> <span class="verse"><a name="2">2</a>-Apa nou k'ap pale pou pèp la! Mouri nou mouri, bon konprann kaba!</span> <span class="verse"><a name="3">3</a>Men, mwen menm tou, mwen gen lespri menm jan avè nou. Mwen pa pi mal pase nou. Sa nou sot di la a, tout moun konnen l'.</span> <span class="verse"><a name="4">4</a>Koulye a, menm zanmi m' ap pase m' nan rizib. Y'ap ri m', mwen menm yon moun Bondye pa gen anyen pou l' repwoche, yon moun Bondye te konn reponn lè m' rele l'.</span> <span class="verse"><a name="5">5</a>Se konsa, moun ki pa nan pwoblèm meprize moun ki nan lafliksyon. Yo wè yon moun k'ap tonbe, yo ba l' bourad fè l' tonbe pi vit.</span> <span class="verse"><a name="6">6</a>¶ Piyajè yo byen trankil lakay yo. Moun k'ap fè Bondye fache yo ap viv alèz. Bondye yo se fòs ponyèt yo.</span> <span class="verse"><a name="7">7</a>Manyè fè ti koze ak zannimo yo, ak zwezo yo. Yo gen anpil bagay pou yo moutre nou.</span> <span class="verse"><a name="8">8</a>Bèt k'ap trennen sou vant va ban nou leson, pwason nan lanmè va di nou sa yo konnen.</span> <span class="verse"><a name="9">9</a>Pa gen yonn ladan yo ki pa konnen se Bondye ki fè tout bagay ak men li.</span> <span class="verse"><a name="10">10</a>Bondye gen nanm tout sa ki vivan nan men li. Wi, lavi tout moun nan men li.</span> <span class="verse"><a name="11">11</a>Bèl pawòl fè plezi zòrèy menm jan bon manje gou nan bouch.</span> <span class="verse"><a name="12">12</a>¶ Yo di se vye granmoun ki gen konesans, se laj ki bay bon konprann.</span> <span class="verse"><a name="13">13</a>Men, Bondye gen konesans, lèfini li gen pouvwa. Li gen bon konprann, lèfini li fè sa li vle.</span> <span class="verse"><a name="14">14</a>Lè Bondye kraze yon bagay, pesonn pa ka refè l'. Lè li mete yon moun nan prizon, pesonn pa ka lage l'.</span> <span class="verse"><a name="15">15</a>Lè li pa bay lapli, sèk tonbe sou latè. Lè li bay lapli, dlo fè dega toupatou.</span> <span class="verse"><a name="16">16</a>Bondye gen fòs, li konn sa l'ap fè. Ni moun k'ap bay manti, ni moun k'ap pran manti, se anba ponyèt li yo ye.</span> <span class="verse"><a name="17">17</a>Li fè moun k'ap bay konsèy yo pèdi tèt yo. Li fè chèf yo aji tankou moun fou.</span> <span class="verse"><a name="18">18</a>Li wete tout pouvwa nan men wa yo. Li mare yon tanga nan ren yo jete yo nan prizon.</span> <span class="verse"><a name="19">19</a>Li fè prèt yo mache pye atè. Li mete gwo zotobre atè!</span> <span class="verse"><a name="20">20</a>Li fèmen bouch moun k'ap bay bon konsèy. Li fè granmoun yo depale.</span> <span class="verse"><a name="21">21</a>Li fè pase grannèg yo nan betiz. Li wete pouvwa gwo chèf yo nan men yo.</span> <span class="verse"><a name="22">22</a>Li klere twou fon kote ki fè nwa a, li mete twou lanmò a aklè.</span> <span class="verse"><a name="23">23</a>Li fè nasyon yo fè pwogrè, lèfini, li fè yo deperi. Li fè yon pèp pran elan, lèfini, li fè l' disparèt.</span> <span class="verse"><a name="24">24</a>Li fè chèf pèp yo pèdi tèt yo, li fè yo moute desann nan dezè, san yo pa konn kote yo prale.</span> <span class="verse"><a name="25">25</a>Y'ap tatonnen nan fènwa, y'ap titibe tankou moun sou.</span> </p></div</div></div></body></html>