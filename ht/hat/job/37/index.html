<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/job/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/job">Job</a> &gt <strong>Chapter 37</strong></div><p><span class="verse"><a name="1">1</a>¶ Lè konsa, kè m' ap bat. M' santi l'ap rache.</span> <span class="verse"><a name="2">2</a>Nou tout, koute vwa Bondye! Koute jan l'ap gwonde!</span> <span class="verse"><a name="3">3</a>Zèklè a kouri nan tout syèl la. Li klere dènye bout latè.</span> <span class="verse"><a name="4">4</a>Apre sa, yo tande vwa li ap gwonde. Loraj la gwonde avèk fòs. Lè konsa, zèklè fè mikalaw.</span> <span class="verse"><a name="5">5</a>Lè Bondye ap pale konsa, li fè bèl bagay, bagay nou pa ka konprann.</span> <span class="verse"><a name="6">6</a>¶ Li bay lanèj lòd kouvri latè. Li bay gwo lapli lòd tonbe.</span> <span class="verse"><a name="7">7</a>Li fè tout moun sispann travay. Li fè yo wè sa se travay pa l'.</span> <span class="verse"><a name="8">8</a>Tout bèt antre nan twou. Y' al kache kò yo nan nich.</span> <span class="verse"><a name="9">9</a>Van tanpèt soti nan sid. Van frèt soti nan nò.</span> <span class="verse"><a name="10">10</a>Souf Bondye fè dlo tounen glas. Konsa, tout dlo tounen glas.</span> <span class="verse"><a name="11">11</a>Zèklè yo ap fè yan nan nwaj yo. Nwaj yo klere byen lwen.</span> <span class="verse"><a name="12">12</a>Bondye fè yo vire nan syèl la jan li vle. Yo fè tou sa li ba yo lòd fè toupatou sou latè.</span> <span class="verse"><a name="13">13</a>Bondye voye lapli pou wouze latè. Li voye l' pou pini moun, li voye l' pou beni yo tou.</span> <span class="verse"><a name="14">14</a>¶ Louvri zòrèy ou, Jòb, pou ou tande sa m' pral di la a. Pran tèt ou, egzaminen bèl travay Bondye yo byen.</span> <span class="verse"><a name="15">15</a>Eske ou konnen ki jan Bondye ba yo lòd, ki jan li fè zèklè yo klere nan nwaj yo?</span> <span class="verse"><a name="16">16</a>Eske ou konnen ki jan nwaj yo fè flote nan syèl la? Sa se yon bèl bagay. Pou ou fè l' fòk ou gen anpil ladrès.</span> <span class="verse"><a name="17">17</a>Lè van cho ki soti nan sid la ap kwit tè a, ou santi rad sou ou ap boule tout kò ou.</span> <span class="verse"><a name="18">18</a>Eske ou ka ede Bondye louvri nwaj yo nan syèl la, pou fè yo di tankou bout fè?</span> <span class="verse"><a name="19">19</a>Fè m' konnen sa pou nou di Bondye. Lespri nou vid. Nou pa gen anyen pou nou di l'.</span> <span class="verse"><a name="20">20</a>Mwen pa mande pou m' pale ak Bondye. Poukisa pou m' ba li okazyon pou li touye m'?</span> <span class="verse"><a name="21">21</a>¶ Ou rete konsa ou pa wè solèy la. Li kache anba nwaj yo. Yon van leve, li fè solèy la klere ankò.</span> <span class="verse"><a name="22">22</a>Yon bèl klète, klere kou lò, parèt sou bò nò. Nou wè Bondye kanpe nan mitan yon bèl limyè ki fè nou pè.</span> <span class="verse"><a name="23">23</a>Nou pa ka pwoche bò kote Bondye ki gen tout pouvwa a. Li sèl gwo chèf, li sèl jij, li pa nan patipri. Li p'ap kondannen yon moun ki inonsan.</span> <span class="verse"><a name="24">24</a>Se poutèt sa, tout moun fèt pou gen krentif pou li. Li p'ap okipe moun ki pretann yo gen bon konprann.</span> </p></div</div></div></body></html>