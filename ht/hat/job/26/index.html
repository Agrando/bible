<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/job/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/job">Job</a> &gt <strong>Chapter 26</strong></div><p><span class="verse"><a name="1">1</a>¶ Jòb pran lapawòl ankò, li di l' konsa:</span> <span class="verse"><a name="2">2</a>-Ou gen tan konn konsole moun ki nan lafliksyon! Ou gen tan konn lonje men bay moun ki san fòs!</span> <span class="verse"><a name="3">3</a>Ala bon konsèy ou bay moun ki san konprann lan! Ou gen tan gen anpil konesans nan ou!</span> <span class="verse"><a name="4">4</a>Men, pou ki moun tout bèl diskou sa yo? Ki moun ki mete pawòl sa yo nan bouch ou?</span> <span class="verse"><a name="5">5</a>¶ Bildad pran lapawòl ankò li di: -Nanm moun mouri k'ap viv nan fon lanmè a ap tranble anba tè a.</span> <span class="verse"><a name="6">6</a>Peyi kote mò yo ye a louvri aklè devan je Bondye. Pa gen anyen ki pou anpeche Bondye wè sa k'ap pase ladan l'.</span> <span class="verse"><a name="7">7</a>Se li menm ki louvri syèl ki sou bò nò a anlè, san anyen pou soutni l'. Li pandye tè a ankò san anyen pou kenbe l'.</span> <span class="verse"><a name="8">8</a>Se li menm ki plen nwaj yo dlo. Se li menm ki pa kite pèz dlo a pete nwaj yo.</span> <span class="verse"><a name="9">9</a>Se li menm ki kache lalin plenn lan dèyè yon nwaj.</span> <span class="verse"><a name="10">10</a>Se li menm ki trase yon wonn sou lanmè a, li separe limyè ak fènwa.</span> <span class="verse"><a name="11">11</a>Lè li bay poto ki soutni syèl la yon prigad, yo sezi, yo pran tranble sitèlman yo pè.</span> <span class="verse"><a name="12">12</a>Avèk fòs ponyèt li, li fè lanmè a vin dou devan li. Avèk ladrès li, li kraze Raab, gwo bèt lèd la.</span> <span class="verse"><a name="13">13</a>Avèk souf li, li fè syèl la vin klè. Avèk men li, li touye gwo koulèv ki t'ap kouri chape a.</span> <span class="verse"><a name="14">14</a>Sa se yon ti kal nan tou sa li fè. Se sa ase ki resi rive nan zòrèy nou! Men, ki moun ki ka konnen tou sa Bondye fè?</span> </p></div</div></div></body></html>