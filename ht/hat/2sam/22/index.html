<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/2sam/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/2sam">2 Samuel</a> &gt <strong>Chapter 22</strong></div><p><span class="verse"><a name="1">1</a>¶ Lè Seyè a te fin delivre David anba men Sayil ak anba men tout lènmi li yo, David chante chante sa a pou Seyè a.</span> <span class="verse"><a name="2">2</a>¶ Li di konsa: -Seyè, se ou menm ki twou wòch kote m' kache a. Se ou menm ki sèvi m' ranpa. Se ou menm ki delivre m'.</span> <span class="verse"><a name="3">3</a>Ou se Bondye mwen, se ou menm ki pwoteje m'. Se nan ou mwen mete tout konfyans mwen. Se ou ki tout defans mwen. Se fòs ou k'ap sove m'. Se anba zèl ou m' jwenn kote pou m' kache. Se ou ki delivrans mwen. Se ou ki delivre m' anba mechan yo.</span> <span class="verse"><a name="4">4</a>Mwen rele Seyè a, li delivre m' anba lènmi m' yo. Lwanj pou Seyè a!</span> <span class="verse"><a name="5">5</a>Lanmò te fin vlope m', mwen te pè lè m' wè tout malè sa yo tonbe sou mwen.</span> <span class="verse"><a name="6">6</a>Privye lanmò te tonbe sou mwen yon sèl kou. Kote m' vire, mwen wè lanmò devan m'.</span> <span class="verse"><a name="7">7</a>Nan mizè mwen te ye a mwen rele Seyè a, Mwen mande Bondye mwen sekou. Kote l' chita lakay li a, li tande vwa mwen. Rèl mwen rive jouk nan zòrèy li.</span> <span class="verse"><a name="8">8</a>Lè sa a, latè pran tranble, li souke. Fondasyon syèl la pran tranble. Yon sèl frison pran yo, paske Bondye te an kòlè.</span> <span class="verse"><a name="9">9</a>Lafimen t'ap soti nan twou nen li. Yon gwo flanm dife ak moso chabon tou limen t'ap soti nan bouch li.</span> <span class="verse"><a name="10">10</a>Li bese syèl la, li desann ak yon gwo nwaj nwa anba pye li.</span> <span class="verse"><a name="11">11</a>Li moute sou do yon zanj cheriben, li t'ap vole. Yon kouran van t'ap pouse l' ale.</span> <span class="verse"><a name="12">12</a>Li te kache kò l' nan fènwa. Yon gwo nwaj pwès plen dlo te vlope l' toupatou.</span> <span class="verse"><a name="13">13</a>Anpil chabon dife tou limen t'ap soti nan gwo limyè ki t'ap klere devan li an.</span> <span class="verse"><a name="14">14</a>Seyè a pran gwonde nan syèl la. Bondye ki anwo nan syèl la fè tout moun tande vwa li.</span> <span class="verse"><a name="15">15</a>Li voye flèch li yo, li gaye tout lènmi m' yo, li fè yo tout kouri ak kout zèklè.</span> <span class="verse"><a name="16">16</a>Lè ou an kòlè, Seyè, van soti ak fòs nan twou nen ou. Lè konsa, moun wè fon lanmè a, fondasyon latè a parèt aklè.</span> <span class="verse"><a name="17">17</a>Seyè a rete nan syèl la, li lonje men l', li pran m'. Li rale m' soti nan mitan gwo dlo yo.</span> <span class="verse"><a name="18">18</a>Li delivre m' anba gwo lènmi m' yo, anba tout moun sa yo ki te rayi m', epi ki te pi fò pase m'.</span> <span class="verse"><a name="19">19</a>Lè m' te nan tray, yo pwofite atake m'. Men, Seyè a te kenbe m'.</span> <span class="verse"><a name="20">20</a>Li wete m' nan move pa a. Li delivre m' paske li renmen m'.</span> <span class="verse"><a name="21">21</a>Seyè a ban m' sa m' merite, paske li wè m' mache dwat devan li. Li ban m' benediksyon paske li wè mwen inonsan.</span> <span class="verse"><a name="22">22</a>Mwen te obeyi lalwa Seyè a, mwen pa janm vire do bay Bondye.</span> <span class="verse"><a name="23">23</a>Mwen fè tou sa ki nan lalwa li, mwen pa janm dezobeyi kòmandman li yo.</span> <span class="verse"><a name="24">24</a>Li konnen mwen pa antò. Mwen kenbe kò m' pou m' pa fè sa ki mal.</span> <span class="verse"><a name="25">25</a>Se konsa li ban m' sa m' merite, paske mwen mache dwat devan li, paske li wè mwen inonsan.</span> <span class="verse"><a name="26">26</a>Ou menm, Seyè, ou kenbe pawòl ou ak moun ki kenbe pawòl yo, ou bon ak moun ki bon.</span> <span class="verse"><a name="27">27</a>Ou pa fè ipokrit ak moun ki pa fè ipokrit avè ou, men ou malen ak moun ki malen.</span> <span class="verse"><a name="28">28</a>Ou sove moun ki soumèt yo devan ou. Men, ou annik gade moun ki gen lògèy yo, ou desann yo.</span> <span class="verse"><a name="29">29</a>Seyè, ou se limyè mwen. Se ou ki wete m' nan fènwa kote m' te ye a.</span> <span class="verse"><a name="30">30</a>Avè ou, mwen fonse sou bann lènmi m' yo ki ame jouk nan dan. Avè ou, mwen eskalade miray ki sèvi yo defans.</span> <span class="verse"><a name="31">31</a>Bondye o! Tou sa ou fè bon nèt ale. Ou pa gen de pawòl. Ou pwoteje tout moun ki chache pwoteksyon anba zèl ou.</span> <span class="verse"><a name="32">32</a>Ki moun ki Bondye si se pa Seyè a? Ki moun ki defans nou si se pa Bondye nou an?</span> <span class="verse"><a name="33">33</a>Se Bondye ki pwoteje m' avè fòs li. Li fè m' mennen yon lavi san repwòch.</span> <span class="verse"><a name="34">34</a>Li asire pye m' tankou pye kabrit, li fè m' mache sou mòn yo san m' pa tonbe.</span> <span class="verse"><a name="35">35</a>Li moutre m' jan pou m' goumen. Li ban m' fòs pou m' sèvi ak pi gwo banza ki genyen.</span> <span class="verse"><a name="36">36</a>Se ou menm, Seyè, ki pwoteje m'. Se ou ki sove m'. Si m' kapab leve kanpe, se paske ou renmen m'.</span> <span class="verse"><a name="37">37</a>Ou pa kite yo bare wout mwen. Mwen pa janm pèdi pye.</span> <span class="verse"><a name="38">38</a>Mwen kouri dèyè lènmi m' yo, mwen bat yo. Mwen pa tounen toutan mwen pa fin kraze yo nèt.</span> <span class="verse"><a name="39">39</a>Mwen jete yo atè, m' kraze yo, yo pa ka leve. Yo tonbe, mwen mete pye m' sou kou yo.</span> <span class="verse"><a name="40">40</a>Ou ban m' kont fòs pou m' goumen. Ou fè lènmi m' yo mande m' padon.</span> <span class="verse"><a name="41">41</a>Ou fè yo kouri devan m'. Mwen disparèt tout moun ki rayi m' yo.</span> <span class="verse"><a name="42">42</a>Y'ap mande sekou, men pa gen moun ki ka sove yo. Y'ap rele Seyè a, men li pa reponn yo.</span> <span class="verse"><a name="43">43</a>Mwen kraze yo fè yo tounen pousyè. M' pilonnen yo, m' mache sou yo tankou sou labou nan lari.</span> <span class="verse"><a name="44">44</a>Ou delivre m' anba pèp rebèl sa a. Ou fè m' rete chèf pou m' gouvènen tout nasyon yo tou. Pèp mwen pa t' konnen, se yo menm k'ap sèvi m'.</span> <span class="verse"><a name="45">45</a>Moun lòt peyi yo ap achte figi m'. Kou yo tande vwa m', yo obeyi m'.</span> <span class="verse"><a name="46">46</a>Yo pèdi tout kouraj yo. Yo soti kote yo te kache a, y'ap tranble kou fèy bwa.</span> <span class="verse"><a name="47">47</a>Konpliman pou Seyè a! Lwanj pou moun ki pran defans mwen an! Se Bondye ki delivre m', se li menm ki pwoteje m'. Ann fè konnen jan li gen pouvwa!</span> <span class="verse"><a name="48">48</a>Se Bondye ki pran revanj mwen. Se li ki mete pèp yo anba pye mwen.</span> <span class="verse"><a name="49">49</a>Ou sove m' anba men lènmi m' yo. Ou wete m' anba men moun ki t'ap konbat mwen yo. Ou delivre m' anba ansasen yo.</span> <span class="verse"><a name="50">50</a>Se poutèt sa m'a fè moun lòt nasyon yo konnen ki moun ou ye. m'a chante pou fè lwanj ou.</span> <span class="verse"><a name="51">51</a>Bondye delivre wa li a anpil fwa. Li moutre jan li pa janm sispann renmen David, moun li chwazi a, ansanm ak pitit pitit li yo pou tout tan.</span> </p></div</div></div></body></html>