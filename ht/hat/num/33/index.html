<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/num/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/num">Numbers</a> &gt <strong>Chapter 33</strong></div><p><span class="verse"><a name="1">1</a>¶ Men non tout kote moun Izrayèl yo te pase depi apre yo tout te soti kite peyi Lejip tankou yon lame, avèk Moyiz ak Arawon alatèt yo.</span> <span class="verse"><a name="2">2</a>Dapre lòd Seyè a te bay Moyiz, chak kote yo te rive, li te make non kote a anvan yo reprann vwayaj yo.</span> <span class="verse"><a name="3">3</a>Moun pèp Izrayèl yo te kite lavil Ranmsès jou ki te kenzyèm jou nan premye mwa a, yon jou apre premye Fèt Delivrans lan. Yo soti kite peyi a devan je tout moun peyi Lejip yo san pesonn pa di yo anyen.</span> <span class="verse"><a name="4">4</a>Lè sa a, moun peyi Lejip yo t'ap antere premye pitit gason yo. Se Seyè a menm ki te touye yo. Se konsa li te fè wè li gen plis pouvwa pase bondye moun peyi Lejip yo</span> <span class="verse"><a name="5">5</a>Moun pep Izrayèl yo kite lavil Ranmsès, yo rive yon kote ki rele Soukòt. Se la yo moute kan yo.</span> <span class="verse"><a name="6">6</a>Apre sa, yo kite Soukòt, y' al moute kan yo Etam ki sou limit dezè a.</span> <span class="verse"><a name="7">7</a>Yo kite Elam, yo tounen sou Pi ayiwòt, ki anfas Baal-Sefon, bò solèy leve, epi yo moute kan yo devan Migdòl.</span> <span class="verse"><a name="8">8</a>Yo kite Pi ayiwòt, yo travèse Lanmè Wouj la, yo rive nan dezè a. Yo pase twa jou ap mache nan dezè Etam lan, yo rive Mara kote yo moute kan yo.</span> <span class="verse"><a name="9">9</a>Yo kite Mara, yo rive Elim kote ki te gen douz sous dlo ak swasanndis pye palmis. Yo moute kan yo la.</span> <span class="verse"><a name="10">10</a>Yo kite Elim, y' al moute kan yo toupre Lanmè Wouj la.</span> <span class="verse"><a name="11">11</a>Yo kite Lanmè Wouj, y' al moute kan yo nan dezè Zin lan.</span> <span class="verse"><a name="12">12</a>Yo kite dezè Zin lan, y' al moute kan yo Dofka.</span> <span class="verse"><a name="13">13</a>Yo kite Dofka, y' al moute kan yo Alouch.</span> <span class="verse"><a name="14">14</a>Yo kite Alouch, y' al moute kan yo Refidim kote pèp la pa t' jwenn dlo pou yo bwè a.</span> <span class="verse"><a name="15">15</a>Yo kite Refidim, y' al moute kan yo nan dezè Sinayi a.</span> <span class="verse"><a name="16">16</a>Yo kite dezè Sinayi a, y' al moute kan yo Simityè Grangou.</span> <span class="verse"><a name="17">17</a>Yo kite Simityè Grangou, y' al moute kan yo Azewòt.</span> <span class="verse"><a name="18">18</a>Yo kite Azewòt, y' al moute kan yo Ritma.</span> <span class="verse"><a name="19">19</a>Yo kite Ritma, y' al moute kan yo Rimonn Perèz.</span> <span class="verse"><a name="20">20</a>Yo kite Rimonn Perèz, y' al moute kan yo Libna.</span> <span class="verse"><a name="21">21</a>Yo kite Libna, y' al moute kan yo Risa.</span> <span class="verse"><a name="22">22</a>Yo kite Risa, y' al moute kan yo Keyelata.</span> <span class="verse"><a name="23">23</a>Yo kite Keyelata, y' al moute kan yo sou mòn Chefè a.</span> <span class="verse"><a name="24">24</a>Yo kite mòn Chefè a, y' al moute kan yo Arada.</span> <span class="verse"><a name="25">25</a>Yo kite Arada, y' al moute kan yo Makelòt.</span> <span class="verse"><a name="26">26</a>Yo kite Makelòt, y' al moute kan yo Tayat.</span> <span class="verse"><a name="27">27</a>Yo kite Tayat, y' al moute kan yo Tara.</span> <span class="verse"><a name="28">28</a>Yo kite Tara, y' al moute kan yo Mitka.</span> <span class="verse"><a name="29">29</a>Yo kite Mitka, y' al moute kan yo Asmona.</span> <span class="verse"><a name="30">30</a>Yo kite Asmona, y' al moute kan yo Mosewòt.</span> <span class="verse"><a name="31">31</a>Yo kite Mosewòt, y' al moute kan yo Benè-Jakan.</span> <span class="verse"><a name="32">32</a>Yo kite Benè-Jakan, y' al moute kan yo Ogidgad.</span> <span class="verse"><a name="33">33</a>Yo kite Ogidgad, y' al moute kan yo Jotbata.</span> <span class="verse"><a name="34">34</a>Yo kite Jotbata, y' al moute kan yo Abwona.</span> <span class="verse"><a name="35">35</a>Yo kite Abwona, y' al moute kan yo Ezyongebè.</span> <span class="verse"><a name="36">36</a>Yo kite Ezyongebè, y' al moute kan yo nan dezè Zin lan, ki vle di Kadès.</span> <span class="verse"><a name="37">37</a>Yo kite Kadès, y' al moute kan yo sou mòn Or, toupre fwontyè peyi Edon an.</span> <span class="verse"><a name="38">38</a>Dapre lòd Seyè a te bay la, Arawon, prèt la, moute sou tèt mòn lan. Se la li mouri. Lè sa a, moun pèp Izrayèl yo te gen trantnevan kat mwa yon jou depi yo te soti kite peyi Lejip.</span> <span class="verse"><a name="39">39</a>Lè Arawon mouri sou mòn Or la, li te gen sanvenntwazan sou tèt li.</span> <span class="verse"><a name="40">40</a>Wa Arad, yon moun Kanaran ki te rete nan pati sid peyi Kanaran yo rele Negèv la, vin konnen moun Izrayèl yo t'ap rive.</span> <span class="verse"><a name="41">41</a>Se konsa, moun Izrayèl yo kite Mòn Or la, y' al moute kan yo Zalmona.</span> <span class="verse"><a name="42">42</a>Yo kite Zalmona, y' al moute kan yo Pounon.</span> <span class="verse"><a name="43">43</a>Yo kite Pounon, y' al moute kan yo Obòt.</span> <span class="verse"><a name="44">44</a>Yo kite Obòt, y' al moute kan yo Ije abrarim nan peyi Moab la.</span> <span class="verse"><a name="45">45</a>Yo kite Ije abrarim nan peyi Moab la, y' al moute kan yo Dibon Gad.</span> <span class="verse"><a name="46">46</a>Yo kite Dibon Gad, y' al moute kan yo Almon-Diblatayim.</span> <span class="verse"><a name="47">47</a>Yo kite Almon-Diblatayim, y' al moute kan yo sou mòn Abarim yo, anfas Mòn Nebò, bò solèy leve.</span> <span class="verse"><a name="48">48</a>Yo kite mòn Abarim yo, y' al moute kan yo nan plenn Moab yo, lòt bò larivyè Jouden, anfas lavil Jeriko.</span> <span class="verse"><a name="49">49</a>Yo te moute kan yo nan tout plenn Moab yo, toupre larivyè Jouden an, depi Bèt ayechimòt jouk Abèl-Chitim.</span> <span class="verse"><a name="50">50</a>¶ Antan yo la nan plenn Moab yo, toupre larivyè Jouden, anfas lavil Jeriko, Seyè a pale ak Moyiz, li di l' konsa:</span> <span class="verse"><a name="51">51</a>-Men sa pou ou di moun pèp Izrayèl yo pou mwen. Lè n'a janbe lòt bò larivyè Jouden pou nou antre nan peyi Kanaran an,</span> <span class="verse"><a name="52">52</a>se pou nou mete tout moun ki rete nan peyi a deyò. N'a kraze tout estati zidòl yo fè nan moul, osinon ki fèt ak wòch, n'a demoli mete atè dènye kay kote moun yo fè sèvis pou bondye yo.</span> <span class="verse"><a name="53">53</a>N'a pran peyi a pou nou, n'a rete ladan l' paske se mwen menm ki ban nou li pou bitasyon nou.</span> <span class="verse"><a name="54">54</a>N'a tire osò pou nou ka separe l' bay chak branch fanmi pa yo. N'a bay branch fanmi ki anpil la yon gwo pòsyon. N'a bay branch fanmi ki pa anpil la yon ti pòsyon. Chak branch fanmi va resevwa pòsyon ki va vin pou l' a. Se konsa n'a separe tè a bay chak branch fanmi zansèt nou yo pa yo.</span> <span class="verse"><a name="55">55</a>Men, si nou pa mete moun ki rete nan peyi a deyò, sa ki va rete yo pral ban nou gwo pwoblèm. Y'ap tankou yon pay ki tonbe nan je nou, osinon tankou pikan k'ap pike nou nan tout kò nou. Yo pral tounen yon tizon pou nou lè n'a fin tabli nan peyi a.</span> <span class="verse"><a name="56">56</a>Lè sa a, sa m' te fè lide fè yo a, se nou m'ap fè l'.</span> </p></div</div></div></body></html>