<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/num/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/num">Numbers</a> &gt <strong>Chapter 31</strong></div><p><span class="verse"><a name="1">1</a>¶ Seyè a pale ak Mwiz, li di l' konsa:</span> <span class="verse"><a name="2">2</a>-Ou pral pini moun Madyan yo pou sa yo fè moun pèp Izrayèl yo pase. Apre sa, ou pral mouri pou ou al jwenn moun pa ou yo ki mouri deja.</span> <span class="verse"><a name="3">3</a>Se konsa, Moyiz pale ak pèp la, li di yo konsa: -Pare kèk gason nan mitan nou pou y' al goumen, pou yo mache pran moun Madyan yo, fè yo peye sa yo fè Seyè a.</span> <span class="verse"><a name="4">4</a>N'a pran mil gason nan chak branch fanmi pèp Izrayèl la pou n' voye al goumen.</span> <span class="verse"><a name="5">5</a>Se konsa nan tout kantite gason ki nan pèp Izrayèl la, yo pran mil gason nan chak branch fanmi. Sa te bay douzmil (12.000) gason antou ki te pare pou al goumen.</span> <span class="verse"><a name="6">6</a>Moyiz voye douzmil gason sa yo al fè lagè. Li voye ak yo Fineas, pitit gason Eleaza, prèt la, ki t'ap pote veso Bondye yo ak twonpèt pou bay siyal yo.</span> <span class="verse"><a name="7">7</a>¶ Yo atake moun Madyan yo jan Seyè a te bay Moyiz lòd la, yo touye tout gason yo.</span> <span class="verse"><a name="8">8</a>Yo touye senk wa moun Madyan yo: Evi, Rekèm, Zou, Our ak Reba. Yo touye Balaram, pitit Beyò a, tou.</span> <span class="verse"><a name="9">9</a>Moun Izrayèl yo fè tout fanm ak tout timoun Madyan yo prizonye. Yo pase men yo pran tout bèf yo, tout mouton yo, tout kabrit yo ak tout lòt byen yo.</span> <span class="verse"><a name="10">10</a>Yo boule tout kay nan lavil yo ak tout kan kote moun yo te rete.</span> <span class="verse"><a name="11">11</a>Apre sa, yo pran tou sa yo te ranmase, tout bèt ak tout moun yo te fè prizonye yo,</span> <span class="verse"><a name="12">12</a>yo mennen yo bay Moyiz ansanm ak Eleaza, prèt la, ak tout moun pèp Izrayèl yo ki te nan kan an, nan plenn Moab yo, lòt bò larivyè Jouden, anfas lavil Jeriko.</span> <span class="verse"><a name="13">13</a>¶ Moyiz, Eleaza, prèt la ak tout chèf pèp Izrayèl yo soti nan kan an al kontre lame a.</span> <span class="verse"><a name="14">14</a>Moyiz move sou chèf reskonsab lame yo, sou chèf divizyon mil yo ak chèf konpayi san yo ki t'ap tounen soti nan lagè a.</span> <span class="verse"><a name="15">15</a>Li di yo konsa: -Poukisa nou pa touye tout medam sa yo?</span> <span class="verse"><a name="16">16</a>Se yo menm ki te swiv konsèy Balaram yo, se yo ki te lakòz moun pèp Izrayèl yo te vire do bay Bondye nan zafè Baal-Peyò a, kifè gwo malè nou konnen an te tonbe sou pèp Izrayèl la.</span> <span class="verse"><a name="17">17</a>Se pou nou touye tout pitit gason yo. Se pou nou touye tout fanm ki kouche ak gason deja.</span> <span class="verse"><a name="18">18</a>Men, n'a sove lavi tout jenn fi ki poko janm kouche ak gason. N'a pran yo pou nou.</span> <span class="verse"><a name="19">19</a>Men, nou menm ki touye moun osinon ki manyen kadav moun mouri, nou pral rete sèt jou andeyò limit kan an. Sou twazyèm jou a ak sou setyèm jou a n'a fè sèvis pou mete nou nan kondisyon, nou menm ak tout prizonye nou yo, pou nou ka fè sèvis Bondye.</span> <span class="verse"><a name="20">20</a>N'a fè sèvis pou mete tout rad ak tout bagay ki fèt ak po bèt, bagay ki fèt ak pwal kabrit, bagay ki fèt an bwa, nan kondisyon pou moun k'ap sèvi Bondye ka sèvi ak yo.</span> <span class="verse"><a name="21">21</a>Eleaza, prèt la, pale ak mesye ki te tounen soti nan lagè yo. Li di yo konsa: -Men yon regleman nou jwenn nan lòd Seyè a te bay Moyiz.</span> <span class="verse"><a name="22">22</a>Tout moso lò, tout moso ajan, tout bout fè, tout moso kwiv, tout moso plon,</span> <span class="verse"><a name="23">23</a>tou sa ki pa ka boule nan dife, n'a pase yo nan dife pou yo ka nan kondisyon sèvi pou moun k'ap sèvi Bondye. Men tou sa ki ka boule nan dife, se nan dlo yo mete apa pou sa a n'a pase yo pou yo ka nan kondisyon sèvi pou moun k'ap sèvi Bondye.</span> <span class="verse"><a name="24">24</a>Sou setyèm jou a, n'a lave rad ki sou nou yo. Konsa n'a nan kondisyon pou nou fè sèvis Bondye. Se lè sa a n'a ka antre nan kan an.</span> <span class="verse"><a name="25">25</a>¶ Seyè a pale ak Moyiz, li di l' konsa:</span> <span class="verse"><a name="26">26</a>-Ou menm, Moyiz ak Eleaza, prèt la, ansanm ak tout lòt chèf pèp Izrayèl yo, n'a konte tou sa lame a te ranmase nan lagè a, san bliye bèt yo ak prizonye yo.</span> <span class="verse"><a name="27">27</a>Apre sa, n'a separe tout bagay mwatye pou mwatye, mwatye pou moun ki te al goumen yo, mwatye pou rès moun pèp Izrayèl yo.</span> <span class="verse"><a name="28">28</a>Nan mwatye ki pou moun ki te al goumen yo, n'a wete yon pòsyon ki va tankou yon taks y'a peye pou Seyè a: sou chak senksan (500) moun, sou chak senksan bèt menm kalite, bèf, bourik, mouton, kabrit, w'a wete yonn pou Seyè a.</span> <span class="verse"><a name="29">29</a>Sa w'a wete nan mwatye ki pou moun ki te al goumen yo, w'a bay Eleaza, prèt la, tankou yon bagay yo pran pou Seyè a.</span> <span class="verse"><a name="30">30</a>Sou lòt mwatye ki rete pou rès moun pèp Izrayèl la, w'a pran yonn sou chak senkant moun, sou chak senkant bèt menm kalite, bèf, bourik, mouton, kabrit. Epi w'a bay moun Levi yo ki reskonsab Tant Randevou Seyè a.</span> <span class="verse"><a name="31">31</a>Moyiz ak Eleaza, prèt la, te fè tout bagay jan Seyè a te bay Moyiz lòd fè a.</span> <span class="verse"><a name="32">32</a>San konte sa sòlda yo te pran pou yo menm, men sa yo te pran nan men lènmi yo epi yo te pote bay Moyiz: sisanswasannkenzmil (675.000) mouton ak kabrit,33 swasanndouzmil (72.000) bèf,34 swasanteyenmil (61.000) bourik,35 tranndemil (32.000) jenn fi ki poko janm kouche ak gason.</span> <span class="verse"><a name="33">33</a>Yo pran mwatye ladan yo bay sòlda ki te al goumen yo. Epi yo wete sa ki pou Seyè a ladan l'. Sa te fè twasantrannsètmil senksan (337.500) mouton ak kabrit,37 ak sisanswasannkenz (675) ladan yo pou Seyè a,38 trannsimil (36.000) bèf ak swasanndouz ladan yo pou Seyè a,39 trantmil senksan (30.500) bourik ak swasanteyen ladan yo pou Seyè a,</span> <span class="verse"><a name="34">34</a>sèzmil (16.000) jenn fi ak trannde ladan yo pou Seyè a.</span> <span class="verse"><a name="35">35</a>Se konsa, Moyiz renmèt bay Eleaza, prèt la, tou sa yo te wete pou Seyè a, jan Seyè a te bay Moyiz lòd la.</span> <span class="verse"><a name="36">36</a>Lòt mwatye a te pou rès pèp Izrayèl la. Lè Moyiz fin wete sa ki te pou sòlda yo,</span> <span class="verse"><a name="37">37</a>men sa ki te rete: twasantrannsètmil senksan (337.500) mouton ak kabrit,</span> <span class="verse"><a name="38">38</a>trannsimil (36.000) bèf,</span> <span class="verse"><a name="39">39</a>trantmil senksan (30.500) bourik ak</span> <span class="verse"><a name="40">40</a>sèzmil (16.000) jenn fi.</span> <span class="verse"><a name="41">41</a>Sou mwatye ki te pou rès moun pèp Izrayèl la, Moyiz pran yon moun sou chak senkant moun ak yon bèt sou chak senkant bèt menm kalite, li bay moun Levi yo ki te reskonsab tant Seyè a, jan Seyè a te bay Moyiz lòd la.</span> <span class="verse"><a name="42">42</a>¶ Lè sa a, tout moun ki te chèf lame a, chèf divizyon mil yo ak chèf konpayi san yo, yo tout vin jwenn Moyiz.</span> <span class="verse"><a name="43">43</a>Epi yo di l': -Nou konte kantite sòlda ki te sou kont nou yo, nou jwenn yo tout la.</span> <span class="verse"><a name="44">44</a>Se poutèt sa, n'ap pote tout bijou lò nou te jwenn epi nou te pran: braslè, chennèt, bag, zanno, chenn ak meday, n'ap ofri yo bay Seyè a pou li ka fè nou gras.</span> <span class="verse"><a name="45">45</a>Moyiz ak Eleaza, prèt la, resevwa tout bijou lò yo te pote yo.</span> <span class="verse"><a name="46">46</a>Sa te fè katsan (400) liv konsa chèf divizyon mil yo ak chèf konpayi san yo te pote bay Moyiz ak Eleaza ki te resevwa yo pou Seyè a.</span> <span class="verse"><a name="47">47</a>Men, sòlda yo menm te kenbe sa yo te pran pou tèt pa yo.</span> <span class="verse"><a name="48">48</a>Se konsa Moyiz ak Eleaza, prèt la, pran lò chèf divizyon mil ak chèf konpayi san yo te pote ba yo a, yo pote l' nan Tant Randevou a, pou Seyè a te ka toujou chonje pwoteje pèp Izrayèl la.</span> </p></div</div></div></body></html>