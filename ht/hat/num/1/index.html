<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/num/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/num">Numbers</a> &gt <strong>Chapter 1</strong></div><p><span class="verse"><a name="1">1</a>¶ Premye jou dezyèm mwa nan dezyèm lanne depi moun pèp Izrayèl yo te soti kite peyi Lejip la, antan yo te nan dezè Sinayi a, Seyè a pale ak Moyiz nan Tant Randevou a. Li di l' konsa:</span> <span class="verse"><a name="2">2</a>-Se pou ou menm ak Arawon, nou fè yon resansman pou konte tout moun nan pèp Izrayèl la, dapre fanmi yo, dapre branch fanmi yo. W'a pran non tout gason, yonn apre lòt.</span> <span class="verse"><a name="3">3</a>N'a konte tou sa ki gen ventan osinon ki pi gran, depi yo bon pou fè lagè. N'a fè resansman an dapre jan lame a òganize.</span> <span class="verse"><a name="4">4</a>N'a pran yon chèf nan chak branch fanmi, dapre zansèt yo, pou ede nou.</span> <span class="verse"><a name="5">5</a>Men non moun ki va ede nou nan resansman an: Nan branch fanmi Woubenn lan, se va Elizou, pitit gason Chedeyou.</span> <span class="verse"><a name="6">6</a>Nan branch fanmi Simeyon an, se va Cheloumyèl, pitit gason Sourichadayi.</span> <span class="verse"><a name="7">7</a>Nan branch fanmi Jida a, se va Nakchon, pitit gason Aminadab.</span> <span class="verse"><a name="8">8</a>Nan branch fanmi Isaka a, se va Netanèl, pitit gason Swa.</span> <span class="verse"><a name="9">9</a>Nan branch fanmi Zabilon an, se va Eliyab, pitit gason Elon.</span> <span class="verse"><a name="10">10</a>Nan branch fanmi Efrayim, premye pitit gason Jozèf la, se va Elichama, pitit gason Amiyoud. Nan branch fanmi Manase, dezyèm pitit gason Jozèf la, se va Gamliyèl, pitit gason Pedachou.</span> <span class="verse"><a name="11">11</a>Nan branch fanmi Benjamen an, se va Abidan, pitit gason Gideyoni.</span> <span class="verse"><a name="12">12</a>Nan branch fanmi Dann lan, se va Ayezè, pitit gason Amichadayi.</span> <span class="verse"><a name="13">13</a>Nan branch fanmi Asè a, se va Pagiyèl, pitit gason Okran.</span> <span class="verse"><a name="14">14</a>Nan branch fanmi Gad la, se va Elyasaf, pitit gason Dewèl.</span> <span class="verse"><a name="15">15</a>Nan branch fanmi Neftali a, se va Ayira, pitit gason Enan.</span> <span class="verse"><a name="16">16</a>Se moun sa yo yo te chwazi nan pèp la pou fè travay la. Se yo ki te chèf lakay yo, chèf branch fanmi zansèt yo.</span> <span class="verse"><a name="17">17</a>¶ Moyiz ak Arawon pran douz mesye Bondye te nonmen yo,</span> <span class="verse"><a name="18">18</a>yo reyini tout pèp la, premye jou dezyèm mwa a. Yo pran non tout moun dapre fanmi yo, dapre branch fanmi zansèt yo. Yo konte tout gason, yonn apre lòt, tou sa ki gen ventan osinon ki pi gran,</span> <span class="verse"><a name="19">19</a>dapre lòd Seyè a te bay Moyiz la. Se nan dezè Sinayi a yo te fè resansman tout pèp la.</span> <span class="verse"><a name="20">20</a>Se konsa yo konte tout gason nan branch fanmi Woubenn, premye pitit Jakòb la, tou sa ki gen ventan ak tou sa ki pi gran epi ki bon pou fè lagè. Yo pran non yo yonn apre lòt, yo di pitit ki moun yo ye, dapre fanmi yo, dapre branch fanmi zansèt yo.</span> <span class="verse"><a name="21">21</a>Yo jwenn karannsimil senksan (46.500) gason pou branch fanmi Woubenn lan.</span> <span class="verse"><a name="22">22</a>Yo fè menm bagay la tou pou tout lòt branch fanmi yo. Pou branch fanmi Simeyon an,</span> <span class="verse"><a name="23">23</a>yo jwenn senkantnèfmil twasan (59.300) gason.</span> <span class="verse"><a name="24">24</a>Pou branch fanmi Gad la,</span> <span class="verse"><a name="25">25</a>yo jwenn karannsenkmil sisansenkant (45.650) gason.</span> <span class="verse"><a name="26">26</a>Pou branch fanmi Jida a,</span> <span class="verse"><a name="27">27</a>yo jwenn swasannkatòzmil sisan (74.600) gason.</span> <span class="verse"><a name="28">28</a>Pou branch fanmi Isaka a,</span> <span class="verse"><a name="29">29</a>yo jwenn senkannkatmil katsan (54.400) gason.</span> <span class="verse"><a name="30">30</a>Pou branch fanmi Zabilon an,31 yo jwenn senkannsètmil katsan (57.400) gason.</span> <span class="verse"><a name="31">31</a>Pou branch fanmi Efrayim, premye pitit gason Jozèf la,33 yo jwenn karantmil senksan (40.500) gason.</span> <span class="verse"><a name="32">32</a>Pou branch fanmi Manase, dezyèm pitit gason Jozèf la,35 yo jwenn tranndemil desan (32.200) gason.</span> <span class="verse"><a name="33">33</a>Pou branch fanmi Benjamen an,37 yo jwenn trannsenkmil katsan (35.400) gason.</span> <span class="verse"><a name="34">34</a>Pou branch fanmi Dann lan,39 yo jwenn swasanndemil sètsan (62.700) gason.</span> <span class="verse"><a name="35">35</a>Pou branch fanmi Asè a,</span> <span class="verse"><a name="36">36</a>yo jwenn karanteyenmil senksan (41.500) gason.</span> <span class="verse"><a name="37">37</a>Pou branch fanmi Neftali a,</span> <span class="verse"><a name="38">38</a>yo jwenn senkanntwamil katsan (53.400) gason.</span> <span class="verse"><a name="39">39</a>¶ Se non tout moun sa yo Moyiz ak Arawon te pran lè sa a. Te gen douz chèf, yonn pou chak branch fanmi pèp Izrayèl la, ki t'ap ede yo nan travay la.</span> <span class="verse"><a name="40">40</a>Pou tout branch fanmi yo ansanm,</span> <span class="verse"><a name="41">41</a>yo jwenn sisantwamil senksansenkant (603.550) gason.</span> <span class="verse"><a name="42">42</a>¶ Men yo pa t' fè resansman branch fanmi Levi a ansanm ak lòt branch fanmi yo,</span> <span class="verse"><a name="43">43</a>paske Seyè a te di Moyiz konsa:</span> <span class="verse"><a name="44">44</a>-Ou pa bezwen fè resansman branch fanmi Levi a. Ou pa bezwen konte moun fanmi Levi yo ansanm ak rès moun pèp Izrayèl yo.</span> <span class="verse"><a name="45">45</a>Men, w'a mete moun fanmi Levi yo reskonsab Tant Randevou a ak tou sa ki ladan l' ansanm ak tou sa ki pou li. Se yo ki pou pote l' ansanm ak tou sa ki ladan l'. Se yo ki pou sèvi ladan l' epi yo gen pou yo moute kay yo fè wonn Tant Randevou a.</span> <span class="verse"><a name="46">46</a>Lè pou Tant Bondye a deplase, se moun fanmi Levi yo ki va demoute l'. Lè yo rive kote pou yo rete a, se moun fanmi Levi yo ki va moute l' tou. Nenpòt lòt moun ki pa nan branch fanmi Levi a epi ki ta pwoche bò tant lan, se pou yo touye l'.</span> <span class="verse"><a name="47">47</a>Lòt moun pèp Izrayèl yo menm va moute tant yo apa, chak fanmi ansanm bò lbanyè yo, dapre pozisyon yo nan lame a.</span> <span class="verse"><a name="48">48</a>Men, moun fanmi Levi yo va moute kay yo fè wonn Tant Randevou a pou kòlè Bondye pa tonbe sou pèp Izrayèl la. Se yo menm tou ki la pou veye sou Tant Randevou a.</span> <span class="verse"><a name="49">49</a>Moun pèp Izrayèl yo te fè tou sa Seyè a te bay Moyiz lòd fè a. Se konsa yo te fè l' vre.</span> </p></div</div></div></body></html>