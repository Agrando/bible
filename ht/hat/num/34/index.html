<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/num/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/num">Numbers</a> &gt <strong>Chapter 34</strong></div><p><span class="verse"><a name="1">1</a>¶ Seyè a pale ak Moyiz, li di l' konsa:</span> <span class="verse"><a name="2">2</a>-Men lòd w'a bay moun Izrayèl yo pou mwen. Lè n'a antre nan peyi Kanaran mwen pral ban nou an, men fwontyè ki pral limite peyi a.</span> <span class="verse"><a name="3">3</a>Sou bò sid la, n'a gen dezè Zin ki toupre Edon an pou limit. Fwontyè a va konmanse bò solèy leve nan pwent sid Lanmè Sale a.</span> <span class="verse"><a name="4">4</a>L'a chankre desann nan direksyon sid bò pas Eskòpyon yo, l'a travèse dezè Zin lan, jouk li rive anba nèt bò Kadès-Banea. L'a pran direksyon nò, l'a moute bò Aza ada, l'a rive Achmon,</span> <span class="verse"><a name="5">5</a>l'a chankre bò ravin ki sèvi fwontyè ak peyi Lejip la, epi l'a bout nan Lanmè Mediterane.</span> <span class="verse"><a name="6">6</a>Sou bò solèy kouche, teritwa a nou an va rive jouk sou rivaj gwo lanmè a. Se Lanmè Mediterane a ki va sèvi nou fwontyè.</span> <span class="verse"><a name="7">7</a>Sou bò nò a, fwontyè a va swiv yon liy dwat ki soti depi gwo lanmè a rive sou mòn Or la.</span> <span class="verse"><a name="8">8</a>Antan nou la, n'a trase yon liy dwat ankò jouk nou rive nan Pas Amat la, ale pi lwen toujou jouk nou rive Zedad.</span> <span class="verse"><a name="9">9</a>N'a pouse pi lwen toujou nan direksyon Zifwon jouk nou rive Aza-Enan. Men fwontyè nou sou bò nò a.</span> <span class="verse"><a name="10">10</a>Fwontyè sou bò solèy leve a va soti Aza-Enan pou rive Chefam.</span> <span class="verse"><a name="11">11</a>L'a desann soti Chefam nan direksyon Ribla, sou kote Ayen bò solèy leve. L'a desann pi ba toujou jouk l'a rive sou rivaj lanmè Galile a, sou bò solèy leve.</span> <span class="verse"><a name="12">12</a>Fwontyè a va swiv larivyè Jouden an pou l' al bout sou lanmè Sale a. Men fwontyè k'ap limite peyi nou an sou kat bò.</span> <span class="verse"><a name="13">13</a>Moyiz bay moun Izrayèl yo lòd sa yo: -Men peyi nou pral separe yonn ak lòt la. Nou pral tire osò pou fè sa. Men peyi Seyè a bay pou nèf branch fanmi ak mwatye yon branch fanmi nan pèp Izrayèl la.</span> <span class="verse"><a name="14">14</a>Branch fanmi Woubenn lan ak branch fanmi Gad la ansanm ak mwatye nan branch fanmi Manase a deja resevwa tè pa yo, chak fanmi apa.</span> <span class="verse"><a name="15">15</a>Yo resevwa pòsyon tè pa yo ki anfas lavil Jeriko, lòt bò larivyè Jouden, sou bò solèy leve.</span> <span class="verse"><a name="16">16</a>¶ Seyè a pale ak Moyiz, li di l' konsa:</span> <span class="verse"><a name="17">17</a>-Men non moun ki pral fè pataj tè a pou nou: se va Eleaza, prèt la, Jozye, pitit gason Noun lan,</span> <span class="verse"><a name="18">18</a>avèk douz chèf n'a chwazi pou fè pataj la, yonn nan chak branch fanmi.</span> <span class="verse"><a name="19">19</a>Men non chèf yo. Pou branch fanmi Jida a, se va Kalèb, pitit gason Jefoune a.</span> <span class="verse"><a name="20">20</a>Pou branch fanmi Simeyon an, se va Chemwèl, pitit gason Amiyoud la.</span> <span class="verse"><a name="21">21</a>Pou branch fanmi Benjamen an, se va Elidad, pitit gason Kislòn lan.</span> <span class="verse"><a name="22">22</a>Pou branch fanmi Dann lan, se va chèf Bouki, pitit gason Jogli a.</span> <span class="verse"><a name="23">23</a>Pou branch fanmi Jozèf la, va gen chèf Aniyèl, pitit gason Efòd la, pou fanmi Manase a,</span> <span class="verse"><a name="24">24</a>ak chèf Kemwèl, pitit gason Chiftan an, pou fanmi Efrayim lan.</span> <span class="verse"><a name="25">25</a>Pou branch fanmi Zabilon an, se va chèf Elichafan, pitit gason Panak la.</span> <span class="verse"><a name="26">26</a>Pou branch fanmi Isaka a, se va chèf Paltiyèl, pitit gason Azan an.</span> <span class="verse"><a name="27">27</a>Pou branch fanmi Asè a, se va chèf Akiyoul, pitit gason Chelomi a.</span> <span class="verse"><a name="28">28</a>Pou branch fanmi Neftali a, se va chèf Pedayèl, pitit gason Amiyoud la.</span> <span class="verse"><a name="29">29</a>Men moun Seyè a te mete reskonsab pou fè pataj tè a pou bay chak moun nan pèp Izrayèl la pòsyon pa yo nan peyi Kanaran.</span> </p></div</div></div></body></html>