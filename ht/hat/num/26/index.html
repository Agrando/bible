<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ht/hat/num/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ht">Haitian</a> &gt; <a href="/ht/hat">Haitian Creole Version</a> &gt; <a href="/ht/hat/num">Numbers</a> &gt <strong>Chapter 26</strong></div><p><span class="verse"><a name="1">1</a>¶ Apre epidemi an, Seyè a pale ak Moyiz ansanm ak Eleaza, pitit gason Arawon, prèt la, li di yo konsa:</span> <span class="verse"><a name="2">2</a>-Nou pral fè resansman tout moun pèp Izrayèl la, tou sa ki gen ventan osinon ki pi gran, chak fanmi apa, dapre zansèt yo. W'a pran non tout gason nan pèp Izrayèl la ki bon pou fè lagè.</span> <span class="verse"><a name="3">3</a>Se konsa, antan pèp la nan plenn peyi Moab yo, toupre larivyè Jouden, anfas lavil Jeriko, Moyiz ak Eleaza, prèt la, ba yo lòd</span> <span class="verse"><a name="4">4</a>pou tout gason ki gen ventan osinon ki pi gran vin bay non yo, dapre lòd Seyè a te bay Moyiz. Men moun pèp Izrayèl la ki te soti kite peyi Lejip:</span> <span class="verse"><a name="5">5</a>¶ Nan branch fanmi Woubenn, premye pitit gason Izrayèl la, te gen fanmi moun Enòk yo, fanmi moun Palou yo,</span> <span class="verse"><a name="6">6</a>fanmi moun Ezwon yo ak fanmi moun Kami yo.</span> <span class="verse"><a name="7">7</a>Se tout moun sa yo ki nan branch fanmi Woubenn lan. Lè resansman an, yo te jwenn karanntwamil sètsantrant (43.730) gason nan branch fanmi sa a.</span> <span class="verse"><a name="8">8</a>Palou te papa Eliyab.</span> <span class="verse"><a name="9">9</a>Eliyab te papa Nemwèl, Datan ak Abiram. Se Datan ak Abiram sa yo, de nèg moun yo te konsidere anpil, ki te revòlte kont Moyiz ak Arawon. Yo te fè pati bann moun Kore yo ki te revòlte kont Seyè a.</span> <span class="verse"><a name="10">10</a>Lè sa a, tè a te louvri, li vale yo, epi yo mouri ansanm ak Kore ak tout bann moun li yo. Jou sa a, dife te boule desansenkant (250) moun. Se te yon avètisman pou pèp la.</span> <span class="verse"><a name="11">11</a>Men, pitit gason Kore yo pa t' mouri lè sa a.</span> <span class="verse"><a name="12">12</a>Men pitit gason Simeyon yo ak tout kòt fanmi yo. Te gen fanmi moun Nemwèl yo, fanmi moun Yamen yo, fanmi moun Yakim yo,</span> <span class="verse"><a name="13">13</a>fanmi moun Zera yo ak fanmi moun Sayil yo.</span> <span class="verse"><a name="14">14</a>Se tout moun sa yo ki nan branch fanmi Simeyon an. Lè resansman an, te gen venndemil desan (22.200) gason nan branch fanmi sa a.</span> <span class="verse"><a name="15">15</a>Men pitit gason Gad yo ak tout kòt fanmi yo. Te gen fanmi moun Sefon yo, fanmi moun Agi yo, fanmi moun Chouni yo,</span> <span class="verse"><a name="16">16</a>fanmi moun Ozni yo, fanmi moun Eri yo,</span> <span class="verse"><a name="17">17</a>fanmi moun Awòd yo, fanmi moun Areli yo.</span> <span class="verse"><a name="18">18</a>Se tout moun sa yo ki nan branch fanmi Gad la. Lè resansman an, te gen karantmil senksan (40.500) gason nan branch fanmi sa a.</span> <span class="verse"><a name="19">19</a>Men pitit gason Jida yo. Te gen Er ak Onan, men yo tou de mouri nan peyi Kanaran san kite pitit.</span> <span class="verse"><a name="20">20</a>Apre yo, te gen Chela, Perèz ak Zirak, ki bay yo chak yon kòt fanmi.</span> <span class="verse"><a name="21">21</a>Perèz te gen de pitit gason. Yo chak bay yon fanmi apa. Se te fanmi Eswon an ak fanmi Amoul lan.</span> <span class="verse"><a name="22">22</a>Se tout moun sa yo ki nan branch fanmi Jida a. Lè resansman an, te gen swasannsèzmil senksan (76.500) gason nan branch fanmi sa a.</span> <span class="verse"><a name="23">23</a>Men pitit gason Isaka yo ak tout kòt fanmi yo. Te gen fanmi moun Tola yo, fanmi moun Pouva yo,</span> <span class="verse"><a name="24">24</a>fanmi moun Yachoub yo, fanmi moun Chimwon yo.</span> <span class="verse"><a name="25">25</a>Se tout moun sa yo ki te fè pati branch fanmi Isaka a. Lè resansman an, yo te jwenn swasannkatmil twasan (64.300) gason nan branch fanmi sa a.</span> <span class="verse"><a name="26">26</a>Men pitit gason Zabilon yo ak tout kòt fanmi yo. Te gen fanmi moun Serèd yo, fanmi moun Elon yo, fanmi moun Yaleyèl yo.</span> <span class="verse"><a name="27">27</a>Se tout moun sa yo ki te fè pati branch fanmi Zabilon an. Lè resansman an, yo te jwenn swasantmil senksan (60.500) gason nan branch fanmi sa a.</span> <span class="verse"><a name="28">28</a>Jozèf te gen de pitit gason: Manase ak Efrayim.</span> <span class="verse"><a name="29">29</a>Men pitit gason Manase yo ak tout kòt fanmi yo: Te gen fanmi moun Maki yo. Maki te papa Galarad ki te bay fanmi moun Galarad yo.</span> <span class="verse"><a name="30">30</a>Galarad te fè sis pitit gason, yo chak bay yon branch fanmi. Te gen fanmi moun Yezè yo, fanmi moun Elèk yo,</span> <span class="verse"><a name="31">31</a>fanmi moun Asriyèl yo, fanmi moun Sichèm yo,</span> <span class="verse"><a name="32">32</a>fanmi moun Chemida yo, fanmi moun Efè yo.</span> <span class="verse"><a name="33">33</a>Men Zelofeyad, pitit gason Efè a, pa t' gen pitit gason. Se annik pitit fi li te genyen. Men non yo: Se te Mala, Noa, Ogla, Milka ak Tisa.</span> <span class="verse"><a name="34">34</a>Se tout moun sa yo ki te fè pati branch fanmi Manase a. Lè resansman an, yo te jwenn senkanndemil sètsan (52.700) gason nan branch fanmi sa a.</span> <span class="verse"><a name="35">35</a>Men pitit gason Efrayim yo ak tout kòt fanmi yo: Te gen fanmi moun Choutela yo, fanmi moun Bekè yo, fanmi moun Tayan yo.</span> <span class="verse"><a name="36">36</a>Choutela poutèt pa l' te gen yon pitit gason. Se te Eran ki bay yon fanmi apa.</span> <span class="verse"><a name="37">37</a>Se tout moun sa yo ki te nan branch Efrayim lan. Lè resansman an, yo te jwenn tranndemil senksan (32.500) gason nan branch fanmi sa a.</span> <span class="verse"><a name="38">38</a>Men pitit gason Benjamen yo ak tout kòt fanmi yo: Te gen fanmi moun Bela yo, fanmi moun Achbèl yo, fanmi moun Ayiram yo,</span> <span class="verse"><a name="39">39</a>fanmi moun Choufan yo ak fanmi moun Oufam yo.</span> <span class="verse"><a name="40">40</a>Bela pou tèt pa l' te gen de pitit gason ki bay de lòt branch nan branch fanmi an ankò. Se te Ad ak Naaman.</span> <span class="verse"><a name="41">41</a>Se tout moun sa yo ki te fè pati branch fanmi Benjamen an. Lè resansman an, yo te jwenn karannsenkmil sisan (45.600) gason nan branch fanmi sa a.</span> <span class="verse"><a name="42">42</a>Men pitit gason Dann lan ak tout kòt fanmi l'. Se te fanmi moun Chwanm yo. Se tout moun sa yo ki te fè pati branch fanmi Dann lan.</span> <span class="verse"><a name="43">43</a>Lè resansman an, yo te jwenn swasannkatmil katsan (64.400) gason nan branch fanmi sa a.</span> <span class="verse"><a name="44">44</a>Men pitit gason Asè yo ak tout kòt fanmi yo. Te gen fanmi moun Imna yo, fanmi moun Ichvi yo ak fanmi moun Berya yo.</span> <span class="verse"><a name="45">45</a>Berya pou tèt pa l' te gen de pitit gason ki bay de lòt branch nan fanmi an ankò: Se te Ebè ak Malkiyèl.</span> <span class="verse"><a name="46">46</a>Asè te gen yon pitit fi yo te rele Sera.</span> <span class="verse"><a name="47">47</a>Se tout moun sa yo ki te fè pati branch fanmi Asè a. Lè resansman an, yo te jwenn senkanntwamil katsan (53.400) gason nan branch fanmi sa a.</span> <span class="verse"><a name="48">48</a>Men pitit gason Neftali yo ak tout kòt fanmi yo. Te gen fanmi moun Yazeyèl yo, fanmi moun Gouni yo,</span> <span class="verse"><a name="49">49</a>fanmi moun Yesè yo ak fanmi moun Chilèm yo.</span> <span class="verse"><a name="50">50</a>Se tout moun sa yo ki te fè pati branch fanmi Neftali a, fanmi pa fanmi. Lè resansman an, yo te konte karannsenkmil katsan (45.400) gason nan fanmi sa yo.</span> <span class="verse"><a name="51">51</a>Konsa, te gen antou sisan enmil sètsantrant (601.730) gason nan tout pèp Izrayèl la.</span> <span class="verse"><a name="52">52</a>¶ Seyè a pale ak Moyiz, li di l' konsa:</span> <span class="verse"><a name="53">53</a>-Nou pral separe peyi a bay chak fanmi pòsyon pa yo dapre kantite gason yo jwenn nan chak.</span> <span class="verse"><a name="54">54</a>Fanmi ki gen anpil gason va resevwa yon pi gwo pòsyon. Fanmi ki pa gen anpil gason va resevwa yon pi piti pòsyon. Chak fanmi va resevwa yon pòsyon dapre kantite gason ki gen ladan l'.</span> <span class="verse"><a name="55">55</a>Men, pou fè separasyon peyi a, n'a tire osò: chak fanmi va resevwa pòsyon pa l' dapre kantite moun yo te konte nan chak.</span> <span class="verse"><a name="56">56</a>Y'a tire osò pou yo separe bay chak branch fanmi pòsyon pa yo: yon gwo pòsyon pou chak branch fanmi ki anpil, yon ti pòsyon pou chak branch fanmi ki pa anpil.</span> <span class="verse"><a name="57">57</a>¶ Men, nan branch fanmi Levi a, men moun yo te konte dapre fanmi yo. Te gen fanmi Gèchon an, fanmi Keyat la ak fanmi Merari a.</span> <span class="verse"><a name="58">58</a>Men lòt fanmi Levi yo: moun Libni yo, moun Ebwon yo, moun Makli yo, moun Mouchi yo ak moun Kore yo. Keyat te papa Amram.</span> <span class="verse"><a name="59">59</a>Madan Amram te rele Yokebèd. Se te yon pitit fi Levi. Li te fèt nan peyi Lejip. Li te fè twa pitit pou Amram: Arawon, Moyiz ak Miryam, sè yo.</span> <span class="verse"><a name="60">60</a>Arawon te papa kat pitit gason: Nadab, Abiyou, Eleaza ak Itama.</span> <span class="verse"><a name="61">61</a>Nadab ak Abiyou te mouri lè yo te ofri bay Seyè a yon dife yo pa t' dwe ofri.</span> <span class="verse"><a name="62">62</a>Lè resansman an, yo te jwenn nan branch fanmi sa a venntwamil (23.000) gason ki te gen yon mwa depi yo te fèt osinon ki te pi gran. Yo pa t' konte yo ansanm ak rès pèp Izrayèl la, paske yo pa t'ap resevwa okenn pòsyon nan tè ki pou pèp la.</span> <span class="verse"><a name="63">63</a>¶ Men tout moun Moyiz ak Eleaza te konte lè yo t'ap fè resansman moun pèp Izrayèl la nan plenn Moab yo, lòt bò larivyè Jouden, anfas lavil Jeriko.</span> <span class="verse"><a name="64">64</a>Pami yo pa t' gen yonn menm nan sa Moyiz ak Arawon te konte lè yo t'ap fè premye resansman pèp Izrayèl la nan dezè Sinayi a.</span> <span class="verse"><a name="65">65</a>Paske Seyè a te di yo tout gen pou mouri nan dezè a. Yo tout te mouri vre, esepte Kaleb, pitit gason Jefoune a ak Jozye, pitit gason Noun lan.</span> </p></div</div></div></body></html>