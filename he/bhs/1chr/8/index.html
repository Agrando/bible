<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/bhs/1chr/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/bhs">Biblia hebraica</a> &gt; <a href="/he/bhs/1chr">1 Chronicles</a> &gt <strong>Chapter 8</strong></div><p><span class="verse"><a name="1">1</a>וּבִנְיָמִן הוֹלִיד אֶת־בֶּלַע בְּכֹרוֹ אַשְׁבֵּל הַשֵּׁנִי וְאַחְרַח הַשְּׁלִישִׁי ׃</span> <span class="verse"><a name="2">2</a>נוֹחָה הָרְבִיעִי וְרָפָא הַחֲמִישִׁי ׃ ס</span> <span class="verse"><a name="3">3</a>וַיִּהְיוּ בָנִים לְבָלַע אַדָּר וְגֵרָא וַאֲבִיהוּד ׃</span> <span class="verse"><a name="4">4</a>וַאֲבִישׁוּעַ וְנַעֲמָן וַאֲחוֹחַ ׃</span> <span class="verse"><a name="5">5</a>וְגֵרָא וּשְׁפוּפָן וְחוּרָם ׃</span> <span class="verse"><a name="6">6</a>וְאֵלֶּה בְּנֵי אֵחוּד אֵלֶּה הֵם רָאשֵׁי אָבוֹת לְיוֹשְׁבֵי גֶבַע וַיַּגְלוּם אֶל־מָנָחַת ׃</span> <span class="verse"><a name="7">7</a>וְנַעֲמָן וַאֲחִיָּה וְגֵרָא הוּא הֶגְלָם וְהוֹלִיד אֶת־עֻזָּא וְאֶת־אֲחִיחֻד ׃</span> <span class="verse"><a name="8">8</a>וְשַׁחֲרַיִם הוֹלִיד בִּשְׂדֵה מוֹאָב מִן־שִׁלְחוֹ אֹתָם חוּשִׁים וְאֶת־בַּעֲרָא נָשָׁיו ׃</span> <span class="verse"><a name="9">9</a>וַיּוֹלֶד מִן־חֹדֶשׁ אִשְׁתּוֹ אֶת־יוֹבָב וְאֶת־צִבְיָא וְאֶת־מֵישָׁא וְאֶת־מַלְכָּם ׃</span> <span class="verse"><a name="10">10</a>וְאֶת־יְעוּץ וְאֶת־שָׂכְיָה וְאֶת־מִרְמָה אֵלֶּה בָנָיו רָאשֵׁי אָבוֹת ׃</span> <span class="verse"><a name="11">11</a>וּמֵחֻשִׁים הוֹלִיד אֶת־אֲבִיטוּב וְאֶת־אֶלְפָּעַל ׃</span> <span class="verse"><a name="12">12</a>וּבְנֵי אֶלְפַּעַל עֵבֶר וּמִשְׁעָם וָשָׁמֶד הוּא בָּנָה אֶת־אוֹנוֹ וְאֶת־לֹד וּבְנֹתֶיהָ ׃</span> <span class="verse"><a name="13">13</a>וּבְרִעָה וָשֶׁמַע הֵמָּה רָאשֵׁי הָאָבוֹת לְיוֹשְׁבֵי אַיָּלוֹן הֵמָּה הִבְרִיחוּ אֶת־יוֹשְׁבֵי גַת ׃</span> <span class="verse"><a name="14">14</a>וְאַחְיוֹ שָׁשָׁק וִירֵמוֹת ׃</span> <span class="verse"><a name="15">15</a>וּזְבַדְיָה וַעֲרָד וָעָדֶר ׃</span> <span class="verse"><a name="16">16</a>וּמִיכָאֵל וְיִשְׁפָּה וְיוֹחָא בְּנֵי בְרִיעָה ׃</span> <span class="verse"><a name="17">17</a>וּזְבַדְיָה וּמְשֻׁלָּם וְחִזְקִי וָחָבֶר ׃</span> <span class="verse"><a name="18">18</a>וְיִשְׁמְרַי וְיִזְלִיאָה וְיוֹבָב בְּנֵי אֶלְפָּעַל ׃</span> <span class="verse"><a name="19">19</a>וְיָקִים וְזִכְרִי וְזַבְדִּי ׃</span> <span class="verse"><a name="20">20</a>וֶאֱלִיעֵנַי וְצִלְּתַי וֶאֱלִיאֵל ׃</span> <span class="verse"><a name="21">21</a>וַעֲדָיָה וּבְרָאיָה וְשִׁמְרָת בְּנֵי שִׁמְעִי ׃</span> <span class="verse"><a name="22">22</a>וְיִשְׁפָּן וָעֵבֶר וֶאֱלִיאֵל ׃</span> <span class="verse"><a name="23">23</a>וְעַבְדּוֹן וְזִכְרִי וְחָנָן ׃</span> <span class="verse"><a name="24">24</a>וַחֲנַנְיָה וְעֵילָם וְעַנְתֹתִיָּה ׃</span> <span class="verse"><a name="25">25</a>וְיִפְדְיָה וּפְנִיאֵל בְּנֵי שָׁשָׁק ׃</span> <span class="verse"><a name="26">26</a>וְשַׁמְשְׁרַי וּשְׁחַרְיָה וַעֲתַלְיָה ׃</span> <span class="verse"><a name="27">27</a>וְיַעֲרֶשְׁיָה וְאֵלִיָּה וְזִכְרִי בְּנֵי יְרֹחָם ׃</span> <span class="verse"><a name="28">28</a>אֵלֶּה רָאשֵׁי אָבוֹת לְתֹלְדוֹתָם רָאשִׁים אֵלֶּה יָשְׁבוּ בִּירוּשָׁלָםִ ׃ ס</span> <span class="verse"><a name="29">29</a>וּבְגִבְעוֹן יָשְׁבוּ אֲבִי גִבְעוֹן וְשֵׁם אִשְׁתּוֹ מַעֲכָה ׃</span> <span class="verse"><a name="30">30</a>וּבְנוֹ הַבְּכוֹר עַבְדּוֹן וְצוּר וְקִישׁ וּבַעַל וְנָדָב ׃</span> <span class="verse"><a name="31">31</a>וּגְדוֹר וְאַחְיוֹ וָזָכֶר ׃</span> <span class="verse"><a name="32">32</a>וּמִקְלוֹת הוֹלִיד אֶת־שִׁמְאָה וְאַף־הֵמָּה נֶגֶד אֲחֵיהֶם יָשְׁבוּ בִירוּשָׁלַםִ עִם־אֲחֵיהֶם ׃ ס</span> <span class="verse"><a name="33">33</a>וְנֵר הוֹלִיד אֶת־קִישׁ וְקִישׁ הוֹלִיד אֶת־שָׁאוּל וְשָׁאוּל הוֹלִיד אֶת־יְהוֹנָתָן וְאֶת־מַלְכִּי־שׁוּעַ וְאֶת־אֲבִינָדָב וְאֶת־אֶשְׁבָּעַל ׃</span> <span class="verse"><a name="34">34</a>וּבֶן־יְהוֹנָתָן מְרִיב בָּעַל וּמְרִיב בַּעַל הוֹלִיד אֶת־מִיכָה ׃ ס</span> <span class="verse"><a name="35">35</a>וּבְנֵי מִיכָה פִּיתוֹן וָמֶלֶךְ וְתַאְרֵעַ וְאָחָז ׃</span> <span class="verse"><a name="36">36</a>וְאָחָז הוֹלִיד אֶת־יְהוֹעַדָּה וִיהוֹעַדָּה הוֹלִיד אֶת־עָלֶמֶת וְאֶת־עַזְמָוֶת וְאֶת־זִמְרִי וְזִמְרִי הוֹלִיד אֶת־מוֹצָא ׃</span> <span class="verse"><a name="37">37</a>וּמוֹצָא הוֹלִיד אֶת־בִּנְעָא רָפָה בְנוֹ אֶלְעָשָׂה בְנוֹ אָצֵל בְּנוֹ ׃</span> <span class="verse"><a name="38">38</a>וּלְאָצֵל שִׁשָּׁה בָנִים וְאֵלֶּה שְׁמוֹתָם עַזְרִיקָם בֹּכְרוּ וְיִשְׁמָעֵאל וּשְׁעַרְיָה וְעֹבַדְיָה וְחָנָן כָּל־אֵלֶּה בְּנֵי אָצַל ׃</span> <span class="verse"><a name="39">39</a>וּבְנֵי עֵשֶׁק אָחִיו אוּלָם בְּכֹרוֹ יְעוּשׁ הַשֵּׁנִי וֶאֱלִיפֶלֶט הַשְּׁלִשִׁי ׃</span> <span class="verse"><a name="40">40</a>וַיִּהְיוּ בְנֵי־אוּלָם אֲנָשִׁים גִּבֹּרֵי־חַיִל דֹּרְכֵי קֶשֶׁת וּמַרְבִּים בָּנִים וּבְנֵי בָנִים מֵאָה וַחֲמִשִּׁים כָּל־אֵלֶּה מִבְּנֵי בִנְיָמִן ׃ פ</span> </p></div</div></div></body></html>