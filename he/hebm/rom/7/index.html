<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/rom/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/rom">Romans</a> &gt <strong>Chapter 7</strong></div><p><span class="verse"><a name="1">1</a>או הלא ידעתם אחי ולידעי התורה אנכי מדבר כי התורה תשלט על האדם כל ימי חייו׃</span> <span class="verse"><a name="2">2</a>כי אשה בעלת בעל קשורה היא באישה כפי התורה בחייו ובמות הבעל פטורה היא מתורת בעלה׃</span> <span class="verse"><a name="3">3</a>והנה אם תחיה לאיש אחר בחיי בעלה נאפת יקרא לה אבל אחרי מות בעלה פטורה היא מן התורה ואיננה נאפת בהיותה לאיש אחר׃</span> <span class="verse"><a name="4">4</a>לכן אחי הומתם גם אתם לתורה בגוית המשיח להיותכם לאחר לאשר נעור מן המתים למען נעשה פרי לאלהים׃</span> <span class="verse"><a name="5">5</a>כי בעת היותנו בבשר תשוקות החטא אשר התעוררו על ידי התורה היו פעלות באברינו לעשות פרי למות׃</span> <span class="verse"><a name="6">6</a>אבל עתה נפטרנו מן התורה כי מתנו לאשר היינו אסורים בו למען נעבד מעתה לפי התחדשות הרוח ולא לפי ישן הכתב׃</span> <span class="verse"><a name="7">7</a>אם כן מה נאמר הכי התורה חטא היא חלילה אלא לא ידעתי את החטא בלתי על ידי התורה כי לא הייתי יודע החמוד לולי אמרה התורה לא תחמד׃</span> <span class="verse"><a name="8">8</a>וימצא החטא סבה לו במצוה לעורר בקרבי כל חמוד כי מבלעדי התורה החטא מת הוא׃</span> <span class="verse"><a name="9">9</a>ואני חייתי מלפנים בלא תורה וכאשר באה המצוה ויחי החטא׃</span> <span class="verse"><a name="10">10</a>ואני מתי והמצוה אשר נתנה לחיים היא נמצאה לי למות׃</span> <span class="verse"><a name="11">11</a>כי מצא החטא סבה במצוה להתעות אתי ויהרגני על ידה׃</span> <span class="verse"><a name="12">12</a>ובכן התורה היא קדושה והמצוה קדושה וישרה וטובה׃</span> <span class="verse"><a name="13">13</a>הכי הטובה היתה לי למות חלילה אלא החטא למען יראה כי חטא הוא הביא לי על ידי הטובה את המות למען אשר יהיה החטא לחטאה יתרה על ידי המצוה׃</span> <span class="verse"><a name="14">14</a>כי ידעים אנחנו שהתורה היא רוחנית ואני של בשר ונמכר תחת יד החטא׃</span> <span class="verse"><a name="15">15</a>כי את אשר אני פעל לא ידעתי כי אינני עשה את אשר אני רצה בו כי אם אשר שנאתי אתו אני עשה׃</span> <span class="verse"><a name="16">16</a>ובעשותי את אשר לא רציתי בו הנני מודה בזאת כי התורה טובה היא׃</span> <span class="verse"><a name="17">17</a>ועתה לא אנכי עוד הפעל אתו כי אם החטא הישב בי׃</span> <span class="verse"><a name="18">18</a>כי ידעתי אשר בי בבשרי לא ישב טוב הן הרצון יש עמדי אבל עשות הטוב לא מצאתי׃</span> <span class="verse"><a name="19">19</a>כי אינני עשה הטוב אשר אני רצה בו כי אם הרע אשר אינני רצה בו אותו אני עשה׃</span> <span class="verse"><a name="20">20</a>ואם את אשר לא רציתי בו אני עשה לא עוד אנכי הפעל כי החטא הישב בקרבי׃</span> <span class="verse"><a name="21">21</a>ובכן מצא אני בי זה החק אנכי רצה לעשות הטוב ודבק בי הרע׃</span> <span class="verse"><a name="22">22</a>כי לפי האדם הפנימי חפצתי בתורת אלהים׃</span> <span class="verse"><a name="23">23</a>אך ראה אני באברי חק אחר הלחם לחק שכלי ויוליכני שבי לתורת החטא אשר באברי׃</span> <span class="verse"><a name="24">24</a>אוי לי האדם העני מי יצילני מגוף המות הזה׃</span> <span class="verse"><a name="25">25</a>אודה לאלהים בישוע המשיח אדנינו׃ [ (Romans 7:26) לכן בשכלי הנני עבד לתורת האלהים ובבשרי אני עבד לתורת החטא׃ ]</span> </p></div</div></div></body></html>