<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/rom/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/rom">Romans</a> &gt <strong>Chapter 9</strong></div><p><span class="verse"><a name="1">1</a>אמת אני מדבר במשיח ולא אשקף ודעתי מעידה לי ברוח הקדש׃</span> <span class="verse"><a name="2">2</a>כי גדול עצבוני ואין קץ לדאבון לבי׃</span> <span class="verse"><a name="3">3</a>כי מי יתן היתי אני מחרם מן המשיח בעד אחי שארי ובשרי׃</span> <span class="verse"><a name="4">4</a>אשר הם בני ישראל ויש להם משפט הבנים והכבוד והבריתות ומתן התורה והעבודה וההבטחות׃</span> <span class="verse"><a name="5">5</a>ולהם האבות ואשר מהם יצא המשיח לפי בשרו אשר הוא אל על הכל מברך לעולמים אמן׃</span> <span class="verse"><a name="6">6</a>אבל לא כאלו נפל דבר אלהים ארצה כי לא כל אשר הם מישראל גם ישראל המה׃</span> <span class="verse"><a name="7">7</a>ולא על היותם זרע אברהם כלם בנים הם כי ביצחק יקרא לך זרע׃</span> <span class="verse"><a name="8">8</a>כלומר לא בני הבשר המה בני האלהים כי אם בני ההבטחה הם הנחשבים לזרע׃</span> <span class="verse"><a name="9">9</a>כי דבר הבטחה הוא מה שנאמר למועד אשוב ולשרה בן׃</span> <span class="verse"><a name="10">10</a>ולא זאת בלבד כי כן היה גם ברבקה בהיותה הרה לאחד ליצחק אבינו׃</span> <span class="verse"><a name="11">11</a>כי בטרם ילדו בניה ועוד לא עשו טוב או רע למען תקום עצת האלהים כפי בחירתו לא מתוך מעשים כי אם כרצון הקרא׃</span> <span class="verse"><a name="12">12</a>נאמר לה כי רב יעבד צעיר׃</span> <span class="verse"><a name="13">13</a>ככתוב ואהב את יעקב ואת עשו שנאתי׃</span> <span class="verse"><a name="14">14</a>אם כן מה נאמר הכי יש עול באלהים חלילה׃</span> <span class="verse"><a name="15">15</a>כי למשה אמר וחנתי את אשר אחן ורחמתי את אשר ארחם׃</span> <span class="verse"><a name="16">16</a>ועל כן אין הדבר לא ביד הרצה ולא ביד הרץ כי אם ביד האלהים המרחם׃</span> <span class="verse"><a name="17">17</a>כי כן הכתוב אמר לפרעה בעבור זאת העמדתיך בעבור הראתך את כחי ולמען ספר שמי בכל הארץ׃</span> <span class="verse"><a name="18">18</a>ויוצא מזה כי את אשר יחפץ יחננו ואת אשר יחפץ יקשהו׃</span> <span class="verse"><a name="19">19</a>וכי תאמר אלי מדוע יוכיח עוד נגד רצונו מי יתיצב׃</span> <span class="verse"><a name="20">20</a>אמנם בן אדם מי אתה אשר תריב את האלהים היאמר יצר ליצרו למה ככה עשיתני׃</span> <span class="verse"><a name="21">21</a>אם אין רשות ליצר על החמר לעשות מגלם אחד כלי אחד לכבוד ואחד לקלון׃</span> <span class="verse"><a name="22">22</a>ומה אפוא אם האלהים החפץ להראות זעמו ולהודיע גבורתו נשא בכל ארך רוחו את כלי הזעם הנכונים לאבדון׃</span> <span class="verse"><a name="23">23</a>להודיע גם את עשר כבודו על כלי החנינה אשר יעדם לכבוד׃</span> <span class="verse"><a name="24">24</a>והם אנחנו אשר קראם לא מן היהודים בלבד כי אף מן הגוים׃</span> <span class="verse"><a name="25">25</a>כדברו בהושע אקרא ללא עמי עמי וללא רחמה רחמה׃</span> <span class="verse"><a name="26">26</a>והיה במקום אשר יאמר להם לא עמי אתם יאמר להם בני אל חי׃</span> <span class="verse"><a name="27">27</a>וישעיהו צוח על ישראל כי אם יהיה מספר בני ישראל כחול הים שאר ישוב בו כליון חרוץ שוטף צדקה׃</span> <span class="verse"><a name="28">28</a>כי כלה ונחרצה אדני עשה בקרב הארץ׃</span> <span class="verse"><a name="29">29</a>וכאשר אמר ישעיהו לפנים לולי יהוה צבאות הותיר לנו שריד כמעט כסדם היינו לעמרה דמינו׃</span> <span class="verse"><a name="30">30</a>ועתה מה נאמר הגוים אשר לא רדפו אחרי הצדקה השיגו את הצדקה היא הצדקה אשר מתוך האמונה׃</span> <span class="verse"><a name="31">31</a>וישראל בבקשו אחרי תורת צדקה לתורת הצדקה לא הגיע׃</span> <span class="verse"><a name="32">32</a>ועל מה יען אשר לא מאמונה דרשוה כי אם ממעשים כי התנגפו באבן נגף׃</span> <span class="verse"><a name="33">33</a>ככתוב הנני יסד בציון אבן נגף וצור מכשול וכל המאמין בו לא יבוש׃</span> </p></div</div></div></body></html>