<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/rom/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/rom">Romans</a> &gt <strong>Chapter 10</strong></div><p><span class="verse"><a name="1">1</a>אחי חפץ לבבי ותפלתי לאלהים בעד ישראל אשר יושעו׃</span> <span class="verse"><a name="2">2</a>כי מעיד אני עליהם שיש להם קנאה לאלהים אך לא בדעת׃</span> <span class="verse"><a name="3">3</a>כי את צדקת אלהים לא ידעו ויבקשו להקים את צדקתם ובעבור זאת לצדקת אלהים לא נכנעו׃</span> <span class="verse"><a name="4">4</a>כי המשיח סוף התורה לצדקה לכל המאמין בו׃</span> <span class="verse"><a name="5">5</a>כי משה כתב על דבר הצדקה מתוך התורה אשר יעשה אתם האדם וחי בהם׃</span> <span class="verse"><a name="6">6</a>והצדקה אשר מתוך האמונה כה אמרת אל תאמר בלבבך מי יעלה השמימה הלא זאת היא להוריד את המשיח׃</span> <span class="verse"><a name="7">7</a>או מי ירד לתהום זאת היא להעלות את המשיח מן המתים׃</span> <span class="verse"><a name="8">8</a>אבל מה היא אמרת קרוב אליך הדבר בפיך ובלבבך הוא דבר האמונה אשר אנחנו מבשרים׃</span> <span class="verse"><a name="9">9</a>כי אם תודה בפיך אשר ישוע הוא האדון ותאמין בלבבך אשר האלהים העירו מן המתים אז תושע׃</span> <span class="verse"><a name="10">10</a>כי בלבבו יאמין האדם והיתה לו לצדקה ובפיהו יודה והיתה לו לישועה׃</span> <span class="verse"><a name="11">11</a>כי הכתוב אמר כל המאמין בו לא יבוש׃</span> <span class="verse"><a name="12">12</a>ואין הבדל בזה בין היהודי ליוני כי אדון אחד לכלם והוא עשיר לכל קראיו׃</span> <span class="verse"><a name="13">13</a>כי כל אשר יקרא בשם יהוה ימלט׃</span> <span class="verse"><a name="14">14</a>ועתה איך יקראו אל אשר לא האמינו בו ואיך יאמינו באשר לא שמעו את שמעו ואיך ישמעו באין מגיד׃</span> <span class="verse"><a name="15">15</a>ואיך יגידו אם אינם שלוחים ככתוב מה נאוו רגלי מבשר שלום מבשר טוב׃</span> <span class="verse"><a name="16">16</a>אך לא כלם שמעו לקול הבשורה כי ישעיהו אמר יהוה מי האמין לשמעתנו׃</span> <span class="verse"><a name="17">17</a>לכן האמונה באה מתוך השמועה והשמועה על ידי דבר אלהים׃</span> <span class="verse"><a name="18">18</a>ואמר הכי לא שמעו אמנם בכל הארץ יצא קום ובקצה תבל מליהם׃</span> <span class="verse"><a name="19">19</a>ואמר הכי ישראל לא ידע הנה כבר משה אמר אני אקניאכם בלא עם בגוי נבל אכעיסכם׃</span> <span class="verse"><a name="20">20</a>וישעיהו מלאו לבו לאמר נמצאתי ללא בקשני נדרשתי ללוא שאלו׃</span> <span class="verse"><a name="21">21</a>ועל ישראל הוא אמר פרשתי ידי כל היום אל עם סורר ומרה׃</span> </p></div</div></div></body></html>