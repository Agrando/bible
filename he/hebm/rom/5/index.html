<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/rom/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/rom">Romans</a> &gt <strong>Chapter 5</strong></div><p><span class="verse"><a name="1">1</a>לכן אחרי נצדקנו באמונה שלום לנו עם האלהים באדנינו ישוע המשיח׃</span> <span class="verse"><a name="2">2</a>אשר בידו מצאנו באמונה מבוא אל החסד הזה אשר אנחנו עמדים בו ונתהלל בתקות כבוד האלהים׃</span> <span class="verse"><a name="3">3</a>ולא זאת בלבד כי אף נתהלל בצרות יען אשר ידענו כי הצרה מביאה לידי סבלנות׃</span> <span class="verse"><a name="4">4</a>והסבלנות לידי עמידה בנסיון והעמידה בנסיון לידי תקוה׃</span> <span class="verse"><a name="5">5</a>והתקוה היא לא תביש כי הוצק בלבבנו אהבת אל על ידי רוח הקדש הנתן לנו׃</span> <span class="verse"><a name="6">6</a>כי המשיח בעודנו חלשים מת בעתו בעד הרעשים׃</span> <span class="verse"><a name="7">7</a>הן בעד הצדיק יקשה לאיש למות אכן למות בעד הטוב אולי ישאהו לבו׃</span> <span class="verse"><a name="8">8</a>אבל בזאת הודיע האלהים את אהבתו אלינו כי המשיח מת בעדנו בהיותנו עוד חטאים׃</span> <span class="verse"><a name="9">9</a>ועתה אשר נצדקנו בדמו מה מאד נושע בו מן הקצף׃</span> <span class="verse"><a name="10">10</a>כי אם נרצינו לאלהים במות בנו בהיותנו איבים אף כי נושע עתה בחייו אחרי אשר נרצינו׃</span> <span class="verse"><a name="11">11</a>ולא זאת בלבד כי גם מתהללים אנחנו באלהים על יד אדנינו ישוע המשיח אשר בו עתה קבלנו את הרצוי׃</span> <span class="verse"><a name="12">12</a>לכן כאשר על ידי אדם אחד בא החטא לעולם והמות בעקב החטא וכן עבר המות על כל בני אדם מפני אשר כלם חטאו׃</span> <span class="verse"><a name="13">13</a>כי עד זמן התורה היה החטא בעולם אך לא יחשב חטא באין תורה׃</span> <span class="verse"><a name="14">14</a>אולם המות מלך מאדם עד משה גם על אלה אשר לא חטאו בדמיון עברת אדם הראשון אשר הוא דמות העתיד לבוא׃</span> <span class="verse"><a name="15">15</a>אך לא כדבר הפשע דבר המתנה כי אם בפשע האחד מתו הרבים אף כי חסד אלהים ומתנתו עדפו ערוף לרבים בחסד האדם האחד ישוע המשיח׃</span> <span class="verse"><a name="16">16</a>ולא כמו על ידי חטא אחד כן המתנה כי המשפט יצא מאחד לחיב אבל מתנת החסד היא לזכות מפשעים רבים׃</span> <span class="verse"><a name="17">17</a>כי אם בפשע האחד מלך המות על ידי האחד אף כי מקבלי עדף החסד ומתנת הצדקה ימלכו בחיים על ידי האחד ישוע המשיח׃</span> <span class="verse"><a name="18">18</a>לכן כאשר בפשע אחד נאשמו כל בני אדם ככה גם על ידי זכות אחת יזכו כל בני אדם לחיים׃</span> <span class="verse"><a name="19">19</a>כי כאשר במרי האדם האחד היו הרבים לחטאים ככה גם על ידי משמעת האחד יהיו הרבים לצדיקים׃</span> <span class="verse"><a name="20">20</a>אבל התורה נכנסה למען ירבה הפשע ובאשר רבה החטא עדף ממנו החסד׃</span> <span class="verse"><a name="21">21</a>למען כאשר מלך החטא במות ככה ימלך גם החסד על ידי הצדקה לחיי עולם בישוע המשיח אדנינו׃</span> </p></div</div></div></body></html>