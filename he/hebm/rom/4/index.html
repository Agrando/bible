<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/rom/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/rom">Romans</a> &gt <strong>Chapter 4</strong></div><p><span class="verse"><a name="1">1</a>ועתה מה נאמר על אברהם אבינו מה זה השיג לפי הבשר׃</span> <span class="verse"><a name="2">2</a>כי אם נצדק אברהם מתוך המעשים לו התהלה אך לא לפני האלהים׃</span> <span class="verse"><a name="3">3</a>כי הכתוב מה הוא אמר והאמן אברהם ביהוה ויחשבה לו צדקה׃</span> <span class="verse"><a name="4">4</a>הנה הפעל לא יחשב לו שכרו על פי החסד כי אם על פי החוב׃</span> <span class="verse"><a name="5">5</a>אבל לאשר איננו פעל כי אם מאמין במצדיק את הרשע אמונתו תחשב לו לצדקה׃</span> <span class="verse"><a name="6">6</a>כאשר גם דוד מאשר את האדם אשר האלהים יחשב לו צדקה בלא מעשים באמרו׃</span> <span class="verse"><a name="7">7</a>אשרי נשוי פשע כסוי חטאה׃</span> <span class="verse"><a name="8">8</a>אשרי אדם לא יחשב יהוה לו עון׃</span> <span class="verse"><a name="9">9</a>ועתה האשור הזה העל המילה הוא אם גם על הערלה הלא אמרנו כי לאברהם נחשבה אמונתו לצדקה׃</span> <span class="verse"><a name="10">10</a>ואין נחשבה לו אם בהיותו מהול או בעודנו ערל הן לא בהיותו מהול כי אם בערלתו׃</span> <span class="verse"><a name="11">11</a>ואות המילה קבל לחותם צדקת האמונה אשר היתה לו בערלתו להיות לאב לכל המאמינים והם ערלים למען אף להם תחשב הצדקה׃</span> <span class="verse"><a name="12">12</a>ולהיות לאב גם למולים אך לא לאשר הם נמולים לבד כי אם גם הלכים בעקבות האמונה שהיתה לו לאברהם בעודנו בערלתו׃</span> <span class="verse"><a name="13">13</a>כי לא על ידי תורה באה ההבטחה לאברהם ולזרעו להיותו ירש העולם כי אם על ידי צדקת האמונה׃</span> <span class="verse"><a name="14">14</a>כי אלו לבני התורה הירשה האמונה לריק תהיה וההבטחה בטלה׃</span> <span class="verse"><a name="15">15</a>כי התורה מביאה קצף כי באשר אין תורה גם אין שם עברה׃</span> <span class="verse"><a name="16">16</a>על כן מתוך אמונה למען לפי חסד למען תחיה ההבטחה קימת לכל זרעו לא לבני התורה לבדם כי גם לבני אמונת אברהם אשר הוא אב לכלנו׃</span> <span class="verse"><a name="17">17</a>ככתוב כי אב המון גוים נתתיך והוא האמין בהביט אל אל המחיה את המתים והקורא את אשר לא היה כמו הוה׃</span> <span class="verse"><a name="18">18</a>באשר אין תקוה קוה ויאמן למען אשר יהיה לאב המון גוים כמו שנאמר כה יהיה זרעך׃</span> <span class="verse"><a name="19">19</a>ולא רפתה אמונתו ולא התבונן אל גופו שכבר נפוג בהיותו כבן מאת שנה ואל בלות רחם שרה׃</span> <span class="verse"><a name="20">20</a>ולא חלק לבו בהבטחת האלהים כחסר האמונה כי אם התחזק באמונתו ויתן כבוד לאלהים׃</span> <span class="verse"><a name="21">21</a>וידע בלבב שלם כי את אשר הבטיח גם יכל לעשותו׃</span> <span class="verse"><a name="22">22</a>על כן גם נחשבה לו לצדקה׃</span> <span class="verse"><a name="23">23</a>ולא לבד למענו כתובה זאת שנחשבה לו׃</span> <span class="verse"><a name="24">24</a>כי אם גם למעננו אשר עתידה להחשב לנו המאמינים במי שהעיר את ישוע אדנינו מן המתים׃</span> <span class="verse"><a name="25">25</a>אשר נמסר בעבור פשעינו ונעור לבעבור צדקנו׃</span> </p></div</div></div></body></html>