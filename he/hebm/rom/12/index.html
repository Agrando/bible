<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/rom/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/rom">Romans</a> &gt <strong>Chapter 12</strong></div><p><span class="verse"><a name="1">1</a>ועתה הנני מזהיר אתכם אחי ברחמי אלהים אשר תשימו את גויותיכם קרבן חי וקדוש ונרצה לאלהים והיתה זאת עבודתכם השכלית׃</span> <span class="verse"><a name="2">2</a>ואל תשתוו לעולם הזה כי אם התחלפו בהתחדש דעתכם למען תבחנו לדעת מה הוא רצון האלהים הטוב והחמד והשלם׃</span> <span class="verse"><a name="3">3</a>כי על פי החסד הנתן לי אמר אני לכל איש ואיש מכם לבלתי רום לבבו למעלה מן הראוי כי אם יהי צנוע במחשבותיו כפי מדת האמונה אשר חלק לו האלהים׃</span> <span class="verse"><a name="4">4</a>כי כאשר בגוף אחד יש לנו אברים הרבה ואין פעלה אחת לכל האברים׃</span> <span class="verse"><a name="5">5</a>כן אנחנו הברים גוף אחד במשיח וכל אחד ואחד ממנו אבר לחברו הוא׃</span> <span class="verse"><a name="6">6</a>ויש לנו מתנות שנות כפי החסד הנתן לנו אם נבואה תהי כפי מדת האמונה׃</span> <span class="verse"><a name="7">7</a>ואם לאיש שמוש יעמל בשמוש ואם מורה בהוראה׃</span> <span class="verse"><a name="8">8</a>ואם מוכיח בתוכחה הנותן יעשה בתם לבב והמנהיג בשקידה והגמל חסד בסבר פנים יפות׃</span> <span class="verse"><a name="9">9</a>האהבה תהיה בלי חנפה שנאו את הרע ודבקו בטוב׃</span> <span class="verse"><a name="10">10</a>באהבת אחים הראו חבה יתרה ובכבוד הקדימו איש את רעהו׃</span> <span class="verse"><a name="11">11</a>שקדו ואל תעצלו התלהבו ברוח עבדו את האדון׃</span> <span class="verse"><a name="12">12</a>שמחו בתוחלת סבלו בצרה שקדו על התפלה׃</span> <span class="verse"><a name="13">13</a>השתתפו בצרכי הקדושים רדפו הכנסת ארחים׃</span> <span class="verse"><a name="14">14</a>ברכו את רדפיכם ברכו ואל תקללו׃</span> <span class="verse"><a name="15">15</a>שמחו עם השמחים ובכו עם הבכים׃</span> <span class="verse"><a name="16">16</a>לב אחד יהי לכלכם אל תהלכו בגדלות כי אם התנהגו עם השפלים אל תהיו חכמים בעיניכם׃</span> <span class="verse"><a name="17">17</a>אל תשלמו לאיש רעה תחת רעה דרשו הטוב בעיני כל אדם׃</span> <span class="verse"><a name="18">18</a>אם תוכלו ככל אשר תמצא ידכם היו בשלום עם כל אדם׃</span> <span class="verse"><a name="19">19</a>אל תנקמו נקם ידידי כי אם תנו מקום לרגז כי כתוב לי נקם ושלם אמר יהוה׃</span> <span class="verse"><a name="20">20</a>לכן אם רעב שנאך האכילהו לחם ואם צמא השקהו מים כי גחלים אתה חתה על ראשו׃</span> <span class="verse"><a name="21">21</a>אל נא יכבשך הרע כבוש אתה את הרע בטוב׃</span> </p></div</div></div></body></html>