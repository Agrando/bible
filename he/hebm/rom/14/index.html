<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/rom/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/rom">Romans</a> &gt <strong>Chapter 14</strong></div><p><span class="verse"><a name="1">1</a>ואת החלוש באמונה אותו קבלו ולא לדין את המחשבות׃</span> <span class="verse"><a name="2">2</a>יש מאמין כי נכון לאכל כל דבר והחלוש יאכל רק את הירק׃</span> <span class="verse"><a name="3">3</a>האכל אל יבז את אשר לא יאכל ואשר לא יאכל אל ידין את האכל כי קבל אתו האלהים׃</span> <span class="verse"><a name="4">4</a>מי אתה כי תדין את עבד האחר הן לאדניו הוא יקום או יפל אבל יוקם כי יכל האלהים להקימו׃</span> <span class="verse"><a name="5">5</a>יש מבדיל בין יום ליום ויש אשר כל הימים שוים בעיניו ויהי כל איש נכון בדעתו׃</span> <span class="verse"><a name="6">6</a>השמר את היום לאדון שמר אתו ואשר איננו שמר את היום לאדון איננו שמר האכל לאדון הוא אכל כי מודה הוא לאלהים ואשר איננו אכל לאדון איננו אכל ומודה הוא לאלהים׃</span> <span class="verse"><a name="7">7</a>כי אין איש מאתנו אשר יחיה לנפשו ואין איש אשר ימות לנפשו׃</span> <span class="verse"><a name="8">8</a>כי כאשר נחיה נחיה לאדון וכאשר נמות נמות לאדון לכן אם נחיה ואם נמות לאדון הננו׃</span> <span class="verse"><a name="9">9</a>כי לזאת מת המשיח ויקם ויחי למען יהיה אדון גם על המתים גם על החיים׃</span> <span class="verse"><a name="10">10</a>ואתה למה זה תדין את אחיך או אתה למה תבוז לאחיך הלא כלנו עתידים לעמד לפני כסא דין אלהים׃</span> <span class="verse"><a name="11">11</a>כי כתוב חי אני נאם יהוה כי לי תכרע כל ברך וכל לשון תודה לאלהים׃</span> <span class="verse"><a name="12">12</a>הנה נא כל אחד ממנו על נפשו יתן חשבון לאלהים׃</span> <span class="verse"><a name="13">13</a>לכן אל נדין עוד איש את רעהו כי אם זה יהי דינכם שלא יתן איש לפני אחיו מכשול או מוקש׃</span> <span class="verse"><a name="14">14</a>ידעתי ומבטח אני באדון ישוע כי אין דבר טמא בפני עצמו ורק טמא הוא למי שיחשבנו לו לטמא׃</span> <span class="verse"><a name="15">15</a>ואם יעצב אחיך על דבר האכל אינך מתהלך עוד בדרך האהבה אל נא תאבד באכלך את אשר בעדו מת המשיח׃</span> <span class="verse"><a name="16">16</a>לכן הזהרו פן יהיה טובכם לגדופים׃</span> <span class="verse"><a name="17">17</a>כי מלכות האלהים איננה אכילה ושתיה כי צדקה היא ושלום ושמחה ברוח הקדש׃</span> <span class="verse"><a name="18">18</a>והעבד באלה את המשיח רצוי הוא לאלהים ובחון לאנשים׃</span> <span class="verse"><a name="19">19</a>ועתה נרדפה דרך השלום ודרך הבנות יחד איש מרעהו׃</span> <span class="verse"><a name="20">20</a>אל תהרוס את מעשה אלהים על דבר מאכל הן הכל טהור הוא אבל רע לאדם אשר יאכלנו במכשל לבו׃</span> <span class="verse"><a name="21">21</a>טוב שלא תאכל בשר ולא תשתה יין ולא תעשה דבר אשר יתנגף בו אחיך או יכשל או יחלש׃</span> <span class="verse"><a name="22">22</a>יש לך אמונה תהי לך לבדך לפני האלהים אשרי מי שלא ידין את נפשו בדבר אשר כשר בעיניו׃</span> <span class="verse"><a name="23">23</a>ואשר לו ספק באכלו נאשם כי לא עשה מאמונה וכל אשר נעשה מבלי אמונה חטא הוא,׃</span> </p></div</div></div></body></html>