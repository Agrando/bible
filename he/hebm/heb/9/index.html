<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/heb/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/heb">Hebrews</a> &gt <strong>Chapter 9</strong></div><p><span class="verse"><a name="1">1</a>הן היה גם לברית הראשונה משפטי העבודה ומקדש ארצי׃</span> <span class="verse"><a name="2">2</a>כי הוקם המשכן החיצון אשר בו המנורה והשלחן ומערכת הלחם והוא נקרא קדש׃</span> <span class="verse"><a name="3">3</a>ומבית לפרכת השנית משכן הנקרא קדש הקדשים׃</span> <span class="verse"><a name="4">4</a>אשר לו מזבח הזהב לקטרת וארון הברית מצפה זהב כלו ובו צנצנת זהב אשר המן בתוכו ומטה אהרן אשר פרח ולוחות הברית׃</span> <span class="verse"><a name="5">5</a>וממעל לו כרובי הכבוד הסככים על הכפרת לא נדבר כעת על כל אחד מהם בפרט׃</span> <span class="verse"><a name="6">6</a>ואחרי שהוכנו אלה ככה באו הכהנים תמיד אל המשכן החיצון לעבד שם את עבודתם׃</span> <span class="verse"><a name="7">7</a>ואל המשכן אשר לפנים ממנו בא שמה הכהן הגדול לבדו פעם אחת בשנה לא בבלי דם אשר יקריב בעד נפשו ובעד שגגות העם׃</span> <span class="verse"><a name="8">8</a>ורוח הקדש מודיע בזאת כי לא נגלה הדרך אל הקדש כל הימים אשר המשכן החיצון יש לו לעמד׃</span> <span class="verse"><a name="9">9</a>והוא משל על העת ההוה אשר בה מקריבים מנחות וזבחים אשר לא יוכלו להשלים את לבב העבד׃</span> <span class="verse"><a name="10">10</a>אך משפטי הגוף המה עם המאכלות והמשקים והטבילות השנות אשר הושמו עד עת התקון׃</span> <span class="verse"><a name="11">11</a>אבל המשיח בבאו להיות כהן גדול לטבות העתידות עבר בתוך המשכן המעלה בגדלה ושלמות אשר לא נעשה בידים כלומר אשר איננו בכלל הבריאה הזאת׃</span> <span class="verse"><a name="12">12</a>גם לא בא בדם שעירים ועגלים אלא בדם נפשו בא בפעם אחת אל הקדש פנימה וימצא גאלת עולם׃</span> <span class="verse"><a name="13">13</a>כי אם דם הפרים והשעירים ואפר הפרה אשר יזה על הטמאים יקדשם לטהרת גופם׃</span> <span class="verse"><a name="14">14</a>אף כי דם המשיח אשר הקריב את עצמו לאלהים ברוח נצחי ובלי מום יטהר לבבכם ממעשי מות לעבד את אלהים חיים׃</span> <span class="verse"><a name="15">15</a>ובעבור זאת הוא גם סרסר לברית חדשה למען אשר יירשו המקראים את הבטחת נחלת עולם אחרי אשר מת לפדות מן הפשעים אשר נעשו תחת הברית הראשונה׃</span> <span class="verse"><a name="16">16</a>כי במקום שיש דיתיקי צריך לדעת מות מקימה׃</span> <span class="verse"><a name="17">17</a>כי רק במות המת תכון דיתיקי ואיננה בתקפה בעוד מקימה בחיים׃</span> <span class="verse"><a name="18">18</a>לכן גם הראשונה לא חנכה בלא דם׃</span> <span class="verse"><a name="19">19</a>כי ככלות משה להגיד לכל העם את כל המצות כתורה לקח דם העגלים והשעירים עם מים ותולעת שני ואזוב ויזרק על הספר ועל כל העם׃</span> <span class="verse"><a name="20">20</a>ויאמר הנה דם הברית אשר צוה אלהים אליכם׃</span> <span class="verse"><a name="21">21</a>וכן הזה מן הדם על המשכן ועל כל כלי השרת׃</span> <span class="verse"><a name="22">22</a>וכמעט הכל יטהר בדם על פי התורה ואין כפרה בלי שפיכת דם׃</span> <span class="verse"><a name="23">23</a>לכן דמיוני הדברים שבשמים צריכים להטהר באלה והדברים שבשמים בעצמם צריכים להטהר בזבחים טובים מאלה׃</span> <span class="verse"><a name="24">24</a>כי המשיח לא בא אל הקדש הנעשה בידים שהוא רק דמות האמתי כי אם בא אל עצם השמים לראות עתה בעדנו את פני האלהים׃</span> <span class="verse"><a name="25">25</a>אף לא להקריב את נפשו פעמים רבות ככהן הגדול אשר בא שנה בשנה אל הקדש בדם אחרים׃</span> <span class="verse"><a name="26">26</a>כי אם כן הוא הלא היה לו לענות פעמים רבות מראשית העולם ועתה בקץ העתים נגלה בפעם אחת כדי לבטל את החטא בזבח נפשו׃</span> <span class="verse"><a name="27">27</a>וכאשר נגזר על בני אדם פעם אחת המות ואחריו הדין׃</span> <span class="verse"><a name="28">28</a>כן הקרב המשיח פעם אחת למען שאת חטאי רבים ופעם שנית יראה בלי חטא לישועה למחכים לו׃</span> </p></div</div></div></body></html>