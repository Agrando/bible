<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/heb/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/heb">Hebrews</a> &gt <strong>Chapter 13</strong></div><p><span class="verse"><a name="1">1</a>אהבת האחים תעמד׃</span> <span class="verse"><a name="2">2</a>הכנסת ארחים אל תשכחו כי יש אשר הכניסו בה מלאכים ולא ידעו׃</span> <span class="verse"><a name="3">3</a>זכרו את האסורים כאלו אתם אסורים עמהם ואת הנלחצים באשר גם אתם בבשר׃</span> <span class="verse"><a name="4">4</a>האישות תיקר בכל וערש יצועכם אל יחלל את הזנים ואת המנאפים ידין אלהים׃</span> <span class="verse"><a name="5">5</a>רחקו מאהבת כסף ושמחו בחלקכם כי הוא אמר לא ארפך ולא אעזבך׃</span> <span class="verse"><a name="6">6</a>על כן נבטח ונאמר יהוה לי בעזרי לא אירא מה יעשה לי אדם׃</span> <span class="verse"><a name="7">7</a>זכרו את מנהיגיכם אשר הגידו לכם את דבר האלהים בינו לאחרית דרכם ולכו באמונתם׃</span> <span class="verse"><a name="8">8</a>ישוע המשיח גם תמול גם היום הוא הוא וגם לעולמים׃</span> <span class="verse"><a name="9">9</a>אל תנועו בתורות שנות וזרות כי טוב לכונן לבנו בחסד ולא בעניני מאכל אשר לא הועילו למתהלכים בהם׃</span> <span class="verse"><a name="10">10</a>יש לנו מזבח אשר אינם רשאים לאכל מעליו משרתי המשכן׃</span> <span class="verse"><a name="11">11</a>כי הבהמות אשר הובא דמן בקדש לכפרת החטא על ידי הכהן הגדול גויתיהן נשרפו מחוץ למחנה׃</span> <span class="verse"><a name="12">12</a>בעבור זאת גם ישוע למען קדש בדמו את העם ענה מחוץ לשער׃</span> <span class="verse"><a name="13">13</a>לכן נצאה נא אליו אל מחוץ למחנה ונשא את חרפתו׃</span> <span class="verse"><a name="14">14</a>כי פה אין לנו עיר עמדת כי את העתידה אנחנו מבקשים׃</span> <span class="verse"><a name="15">15</a>לכן נקריב על ידו בכל עת זבח תודה לאלהים היא פרי שפתים המודות לשמו׃</span> <span class="verse"><a name="16">16</a>ואל תשכחו לגמל חסד ולתת לאביונים כי זבחים כאלה יערבו לאלהים׃</span> <span class="verse"><a name="17">17</a>שמעו אל מנהיגיכם והכנעו מפניהם כי שקדים הם על נפשתיכם כעתידים לתת חשבון למען יעשו זאת בשמחה ולא באנחה כי זאת לא להועיל לכם׃</span> <span class="verse"><a name="18">18</a>התפללו בעדנו כי ידענו אשר שלמה מחשבתנו ונחפץ ללכת דרך ישרה בכל׃</span> <span class="verse"><a name="19">19</a>ובחזקה אבקש מכם לעשות זאת למען אושב אליכם במהרה׃</span> <span class="verse"><a name="20">20</a>ואלהי השלום אשר בדם ברית עולם העלה מן המתים את רעה הצאן הגדול את ישוע אדנינו׃</span> <span class="verse"><a name="21">21</a>הוא ישלימכם בכל מעשה טוב לעשות רצונו בפעלו בכם את הרצוי לפניו ביד ישוע המשיח אשר לו הכבוד לעולמי עולמים אמן׃</span> <span class="verse"><a name="22">22</a>ואבקש מכם אחי שאו נא דבר התוכחה כי כתבתי אליכם בקצרה׃</span> <span class="verse"><a name="23">23</a>ודעו כי טימותיוס אחינו יצא מבית האסורים והיה אם יבא במהרה אראה אתו את פניכם׃</span> <span class="verse"><a name="24">24</a>שאלו לשלום כל מנהיגיכם ולשלום כל הקדשים בני ארץ איטליא שאלים לשלומכם׃</span> <span class="verse"><a name="25">25</a>החסד עם כלכם אמן׃</span> </p></div</div></div></body></html>