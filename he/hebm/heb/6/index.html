<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/heb/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/heb">Hebrews</a> &gt <strong>Chapter 6</strong></div><p><span class="verse"><a name="1">1</a>על כן בעזב כעת ראשית דבר המשיח נעבר אל השלמות ולא נשוב לשית יסודי התשובה ממעשי מות והאמונה באלהים׃</span> <span class="verse"><a name="2">2</a>ותורת הטבילות וסמיכת ידים ותחית המתים והדין הנצחי׃</span> <span class="verse"><a name="3">3</a>ואת זאת נעשה אם יתן האל׃</span> <span class="verse"><a name="4">4</a>כי אלה אשר נגה עליהם האור וטעמו ממתנת השמים ונתן להם חלקם ברוח הקדש׃</span> <span class="verse"><a name="5">5</a>וטעמו את דבר אלהים הטוב וכחות העולם הבא וימעלו מעל׃</span> <span class="verse"><a name="6">6</a>נמנעו מהתחדש עוד לתשובה כי צלבו להם מחדש את בן האלהים ויתנוהו למשל׃</span> <span class="verse"><a name="7">7</a>כי האדמה השותה את הגשם הירד עליה למכביר ומוציאה עשב טוב לעבדיה תשא ברכה מאת האלהים׃</span> <span class="verse"><a name="8">8</a>ואשר תוציא קוץ ודרדר נמאסה היא וקרובה למארה וסופה להשרף׃</span> <span class="verse"><a name="9">9</a>אמנם ידידי מבטחים אנחנו בכם טבות מאלה וקרבות לישועה אף כי דברנו כזאת׃</span> <span class="verse"><a name="10">10</a>כי האלהים לא יעות צדק לשכח את מעשיכם ואת עמל אהבתכם אשר הראיתם לשמו ששרתם ועודכם משרתים את הקדשים׃</span> <span class="verse"><a name="11">11</a>אבל חפצנו שכל אחד מכם גם ישקד שקוד להחזיק בשלמות התקוה עד הקץ׃</span> <span class="verse"><a name="12">12</a>שלא תעצלו כי אם תלכו בעקבות היורשים באמונה וארך רוח את ההבטחות׃</span> <span class="verse"><a name="13">13</a>כי בהבטיח אלהים את אברהם נשבע בנפשו יען אשר אין גדול ממנו להשבע בו׃</span> <span class="verse"><a name="14">14</a>ויאמר כי ברך אברכך והרבה ארבה אותך׃</span> <span class="verse"><a name="15">15</a>ויהי בהאריך נפשו השיג את ההבטחה׃</span> <span class="verse"><a name="16">16</a>בני האדם ישבעו בגדול מהם והשבועה להם קץ כל ערעור לקיום הדבר׃</span> <span class="verse"><a name="17">17</a>על כן כאשר רצה האלהים להראות ביותר את ירשי ההבטחה כי לא תשתנה עצתו ערב אתה בשבועה׃</span> <span class="verse"><a name="18">18</a>למען על פי שני דברים בלתי משתנים אשר חלילה לאלהים לשקר בם יהיה לנו אשר נסנו עליו זרוז גדול לאחז בתקוה הנתונה לפנינו׃</span> <span class="verse"><a name="19">19</a>אשר היא לנפשנו לעוגין נכון וחזק ומגיע אל מבית לפרכת׃</span> <span class="verse"><a name="20">20</a>אשר בא שמה ישוע העבר לפנינו ויהי כהן גדול לעולם על דברתי מלכי צדק׃</span> </p></div</div></div></body></html>