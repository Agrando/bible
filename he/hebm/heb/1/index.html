<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/heb/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/heb">Hebrews</a> &gt <strong>Chapter 1</strong></div><p><span class="verse"><a name="1">1</a>האלהים אשר דבר מקדם פעמים רבות ובפנים שנים אל אבתינו ביד הנביאים דבר אלינו באחרית הימים האלה ביד בנו׃</span> <span class="verse"><a name="2">2</a>אשר נתנו ליורש כל וגם עשה בידו את העולמות׃</span> <span class="verse"><a name="3">3</a>והוא זהר כבודו וצלם ישותו ונושא כל בדבר גבורתו ואחרי עשתו בנפשו טהרת חטאתינו ישב לימין הגדלה במרומים׃</span> <span class="verse"><a name="4">4</a>ויגדל מאד מן המלאכים כאשר השם אשר נחלו יקר הוא משלהם׃</span> <span class="verse"><a name="5">5</a>כי אל מי מן המלאכים אמר מעולם בני אתה אני היום ילדתיך ועוד אני אהיה לו לאב והוא יהיה לי לבן׃</span> <span class="verse"><a name="6">6</a>ובהביאו את הבכור שנית לעולם אמר והשתחוו לו כל מלאכים אלהים׃</span> <span class="verse"><a name="7">7</a>הן על המלאכים הוא אמר עשה מלאכיו רוחות משרתיו אש להט׃</span> <span class="verse"><a name="8">8</a>אך על הבן אמר כסאך אלהים עולם ועד שבט מישר שבט מלכותך׃</span> <span class="verse"><a name="9">9</a>אהבת צדק ותשנא רשע על כן משחך אלהים אלהיך שמן ששון מחבריך׃</span> <span class="verse"><a name="10">10</a>ועוד אתה אדני לפנים הארץ יסדת ומעשה ידיך שמים׃</span> <span class="verse"><a name="11">11</a>המה יאבדו ואתה תעמד וכלם כבגד יבלו׃</span> <span class="verse"><a name="12">12</a>כלבוש תחליפם ויחלפו ואתה הוא ושנותיך לא יתמו׃</span> <span class="verse"><a name="13">13</a>ואל מי מן המלאכים אמר מעולם שב לימיני עד אשית איביך הדם לרגליך׃</span> <span class="verse"><a name="14">14</a>הלא הם כלם רוחות השרת שלוחים לעזרה בעד העתידים לרשת את הישועה׃</span> </p></div</div></div></body></html>