<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/lev/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/lev">Leviticus</a> &gt <strong>Chapter 18</strong></div><p><span class="verse"><a name="1">1</a>וידבר יהוה אל משה לאמר׃</span> <span class="verse"><a name="2">2</a>דבר אל בני ישראל ואמרת אלהם אני יהוה אלהיכם׃</span> <span class="verse"><a name="3">3</a>כמעשה ארץ מצרים אשר ישבתם בה לא תעשו וכמעשה ארץ כנען אשר אני מביא אתכם שמה לא תעשו ובחקתיהם לא תלכו׃</span> <span class="verse"><a name="4">4</a>את משפטי תעשו ואת חקתי תשמרו ללכת בהם אני יהוה אלהיכם׃</span> <span class="verse"><a name="5">5</a>ושמרתם את חקתי ואת משפטי אשר יעשה אתם האדם וחי בהם אני יהוה׃</span> <span class="verse"><a name="6">6</a>איש איש אל כל שאר בשרו לא תקרבו לגלות ערוה אני יהוה׃</span> <span class="verse"><a name="7">7</a>ערות אביך וערות אמך לא תגלה אמך הוא לא תגלה ערותה׃</span> <span class="verse"><a name="8">8</a>ערות אשת אביך לא תגלה ערות אביך הוא׃</span> <span class="verse"><a name="9">9</a>ערות אחותך בת אביך או בת אמך מולדת בית או מולדת חוץ לא תגלה ערותן׃</span> <span class="verse"><a name="10">10</a>ערות בת בנך או בת בתך לא תגלה ערותן כי ערותך הנה׃</span> <span class="verse"><a name="11">11</a>ערות בת אשת אביך מולדת אביך אחותך הוא לא תגלה ערותה׃</span> <span class="verse"><a name="12">12</a>ערות אחות אביך לא תגלה שאר אביך הוא׃</span> <span class="verse"><a name="13">13</a>ערות אחות אמך לא תגלה כי שאר אמך הוא׃</span> <span class="verse"><a name="14">14</a>ערות אחי אביך לא תגלה אל אשתו לא תקרב דדתך הוא׃</span> <span class="verse"><a name="15">15</a>ערות כלתך לא תגלה אשת בנך הוא לא תגלה ערותה׃</span> <span class="verse"><a name="16">16</a>ערות אשת אחיך לא תגלה ערות אחיך הוא׃</span> <span class="verse"><a name="17">17</a>ערות אשה ובתה לא תגלה את בת בנה ואת בת בתה לא תקח לגלות ערותה שארה הנה זמה הוא׃</span> <span class="verse"><a name="18">18</a>ואשה אל אחתה לא תקח לצרר לגלות ערותה עליה בחייה׃</span> <span class="verse"><a name="19">19</a>ואל אשה בנדת טמאתה לא תקרב לגלות ערותה׃</span> <span class="verse"><a name="20">20</a>ואל אשת עמיתך לא תתן שכבתך לזרע לטמאה בה׃</span> <span class="verse"><a name="21">21</a>ומזרעך לא תתן להעביר למלך ולא תחלל את שם אלהיך אני יהוה׃</span> <span class="verse"><a name="22">22</a>ואת זכר לא תשכב משכבי אשה תועבה הוא׃</span> <span class="verse"><a name="23">23</a>ובכל בהמה לא תתן שכבתך לטמאה בה ואשה לא תעמד לפני בהמה לרבעה תבל הוא׃</span> <span class="verse"><a name="24">24</a>אל תטמאו בכל אלה כי בכל אלה נטמאו הגוים אשר אני משלח מפניכם׃</span> <span class="verse"><a name="25">25</a>ותטמא הארץ ואפקד עונה עליה ותקא הארץ את ישביה׃</span> <span class="verse"><a name="26">26</a>ושמרתם אתם את חקתי ואת משפטי ולא תעשו מכל התועבת האלה האזרח והגר הגר בתוככם׃</span> <span class="verse"><a name="27">27</a>כי את כל התועבת האל עשו אנשי הארץ אשר לפניכם ותטמא הארץ׃</span> <span class="verse"><a name="28">28</a>ולא תקיא הארץ אתכם בטמאכם אתה כאשר קאה את הגוי אשר לפניכם׃</span> <span class="verse"><a name="29">29</a>כי כל אשר יעשה מכל התועבות האלה ונכרתו הנפשות העשת מקרב עמם׃</span> <span class="verse"><a name="30">30</a>ושמרתם את משמרתי לבלתי עשות מחקות התועבת אשר נעשו לפניכם ולא תטמאו בהם אני יהוה אלהיכם׃</span> </p></div</div></div></body></html>