<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/matt/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/matt">Matthew</a> &gt <strong>Chapter 9</strong></div><p><span class="verse"><a name="1">1</a>וירד באניה ויעבר ויבא אל עירו׃</span> <span class="verse"><a name="2">2</a>והנה הם מביאים אליו איש נכה אברים והוא משכב על המטה ויהי כראות ישוע את אמונתם ויאמר אל נכה האברים חזק בני נסלחו לך חטאתיך׃</span> <span class="verse"><a name="3">3</a>והנה אנשים מן הסופרים אמרו בלבבם מגדף הוא׃</span> <span class="verse"><a name="4">4</a>וירא ישוע את מחשבתם ויאמר למה תחשבו רעה בלבבכם׃</span> <span class="verse"><a name="5">5</a>כי מה הנקל האמר נסלחו לך חטאתיך אם אמר קום התהלך׃</span> <span class="verse"><a name="6">6</a>אך למען תדעון כי בן האדם יש לו השלטן בארץ לסלח חטאים ויאמר אל נכה האברים קום שא את מטתך ולך לך אל ביתך׃</span> <span class="verse"><a name="7">7</a>ויקם וילך לביתו׃</span> <span class="verse"><a name="8">8</a>והמון העם כראותם זאת השתוממו וישבחו את האלהים אשר נתן שלטן כזה לבני אדם׃</span> <span class="verse"><a name="9">9</a>ויהי בעבר ישוע משם וירא איש ישב בבית המכס ושמו מתי ויאמר אליו לכה אחרי ויקם וילך אחריך׃</span> <span class="verse"><a name="10">10</a>ויהי בהסבו בביתו והנה מוכסים וחטאים רבים באו ויסבו עם ישוע ותלמידיו׃</span> <span class="verse"><a name="11">11</a>ויראו הפרושים ויאמרו אל תלמידיו מדוע עם המוכסים והחטאים אכל רבכם׃</span> <span class="verse"><a name="12">12</a>וישמע זאת ישוע ויאמר אליהם החזקים אינם צריכים לרפא כי אם החולים׃</span> <span class="verse"><a name="13">13</a>ואתם צאו ולמדו מה הוא חסד חפצתי ולא זבח כי לא באתי לקרא את הצדיקים כי אם את החטאים לתשובה׃</span> <span class="verse"><a name="14">14</a>ויגשו אליו תלמידי יוחנן ויאמרו מדוע אנחנו והפרושים צמים הרבה ותלמידיך אינם צמים׃</span> <span class="verse"><a name="15">15</a>ויאמר אליהם ישוע איך יוכלו בני החפה להתאבל בעוד החתן עמהם הנה ימים באים ולקח מאתם החתן ואז יצומו׃</span> <span class="verse"><a name="16">16</a>אין משים מטלית חדשה על שמלה בלה כי תנתק מלאתו מן השמלה ותרע הקריעה׃</span> <span class="verse"><a name="17">17</a>ואין נותנים יין חדש בנאדות בלים פן יבקעו הנאדות והיין ישפך והנאדות יאבדו אבל נותנים את היין החדש בנאדות חדשים ושניהם יחדו ישמרו׃</span> <span class="verse"><a name="18">18</a>ויהי הוא מדבר אליהם את אלה והנה אחד השרים בא וישתחו לו ויאמר עתה זה מתה בתי בא נא ושים את ידך עליה ותחיה׃</span> <span class="verse"><a name="19">19</a>ויקם ישוע וילך אחריו הוא ותלמידיו׃</span> <span class="verse"><a name="20">20</a>והנה אשה זבת דם שתים עשרה שנה נגשה מאחריו ותגע בציצת בגדו׃</span> <span class="verse"><a name="21">21</a>כי אמרה בלבה אך אם אגע בבגדו אושע׃</span> <span class="verse"><a name="22">22</a>ויפן ישוע וירא אותה ויאמר חזקי בתי אמונתך הושיעה לך ותושע האשה מן השעה ההיא׃</span> <span class="verse"><a name="23">23</a>ויבא ישוע אל בית השר וירא את המחללים בחלילים ואת העם ההומה ויאמר׃</span> <span class="verse"><a name="24">24</a>סורו מפה כי לא מתה הילדה אך ישנה היא וישחקו לו׃</span> <span class="verse"><a name="25">25</a>ויהי אחרי גרש העם ויבא הביתה ויאחז בידה ותקם הנערה׃</span> <span class="verse"><a name="26">26</a>ותצא השמועה הזאת בכל הארץ ההיא׃</span> <span class="verse"><a name="27">27</a>ויעבר ישוע משם וילכו אחריו שני אנשים עורים והמה צעקעם ואמרים חננו בן דוד׃</span> <span class="verse"><a name="28">28</a>וכבואו הביתה נגשו אליו העורים ויאמר אליהם ישוע המאמינים אתם כי יש לאל ידי לעשות זאת ויאמרו אליו כן אדנינו׃</span> <span class="verse"><a name="29">29</a>ויגע בעיניהם ויאמר יעשה לכם כאמונתכם׃</span> <span class="verse"><a name="30">30</a>ותפקחנה עיניהם ויגער בם ישוע ויאמר ראו פן יודע לאיש׃</span> <span class="verse"><a name="31">31</a>והמה בצאתם השמיעו את שמעו בכל הארץ ההיא׃</span> <span class="verse"><a name="32">32</a>המה יצאו והנה הביאו אליו איש אלם אחוז שד׃</span> <span class="verse"><a name="33">33</a>וכאשר גרש השד וידבר האלם ויתמה המון האנשים ויאמרו מעולם לא נראתה כזאת בישראל׃</span> <span class="verse"><a name="34">34</a>והפרושים אמרו על ידי שר השדים מגרש הוא את השדים׃</span> <span class="verse"><a name="35">35</a>ויסב ישוע בכל הערים והכפרים וילמד בבתי כנסיותיהם ויבשר בשורת המלכות וירפא כל מחלה וכל מדוה בעם׃</span> <span class="verse"><a name="36">36</a>ובראותו את ההמנים נכמרו רחמיו עליהם כי הם מתעלפים ונדחים כצאן אשר אין להם רעה׃</span> <span class="verse"><a name="37">37</a>אז ידבר לתלמדידיו ויאמר רב הקציר והפעלים מעטים׃</span> <span class="verse"><a name="38">38</a>לכן התחננו אל בעל הקציר לשלח פעלים לקצירו׃</span> </p></div</div></div></body></html>