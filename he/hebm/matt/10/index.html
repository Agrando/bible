<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/matt/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/matt">Matthew</a> &gt <strong>Chapter 10</strong></div><p><span class="verse"><a name="1">1</a>ויקרא אליו את שנים עשר תלמידיו ויתן להם שלטן על רוחות הטמאה לגרשם ולרפוא כל חלי וכל מדוה׃</span> <span class="verse"><a name="2">2</a>ואלה שמות שנים עשר השליחים הראשון שמעון הנקרא פטרוס ואנדרי אחיו יעקב בן זבדי ויוחנן אחיו׃</span> <span class="verse"><a name="3">3</a>פילפוס ובר תלמי תומא ומתי המוכס יעקב בן חלפי ולבי המכנה תדי׃</span> <span class="verse"><a name="4">4</a>שמעון הקני ויהודה איש קריות אשר גם מסר אתו׃</span> <span class="verse"><a name="5">5</a>את שנים העשר האלה שלח ישוע ויצו אתם לאמר אל דרך הגוים אל תלכו ואל עיר השמרונים אל תבאו׃</span> <span class="verse"><a name="6">6</a>כי אם לכו אל הצאן האבדות לבית ישראל׃</span> <span class="verse"><a name="7">7</a>ובלכתכם קראו לאמר למכות השמים קרבה לבוא׃</span> <span class="verse"><a name="8">8</a>רפאו את החולים טהרו את המצרעים הקימו את המתים ואת השדים גרשו חנם לקחתם חנם תתנו׃</span> <span class="verse"><a name="9">9</a>לא תקחו זהב ולא כסף ולא נחשת בחגוריכם׃</span> <span class="verse"><a name="10">10</a>ולא תרמיל לדרך ולא שתי כתנות ולא נעלים ולא מטה כי שוה הפעל די מחיתו׃</span> <span class="verse"><a name="11">11</a>וכל עיר וכפר אשר תבאו שמה דרשו מי הוא הראוי לזה בתוכה ושם שבו עד כי תצאו׃</span> <span class="verse"><a name="12">12</a>ובבואכם אל הבית שאלו לו לשלום׃</span> <span class="verse"><a name="13">13</a>והיה אם ראוי הבית יבוא עליו שלומכם ואם איננו ראוי שלומכם אליכם ישוב׃</span> <span class="verse"><a name="14">14</a>וכל אשר לא יקבל אתכם ולא ישמע לדבריכם צאו לכם מן הבית ההוא ומן העיר ההיא ונערו את עפר רגליכם׃</span> <span class="verse"><a name="15">15</a>אמן אמר אני לכם כי יקל לארץ סדום ועמרה ביום הדין מן העיר ההיא׃</span> <span class="verse"><a name="16">16</a>הנני שלח אתכם ככבשים בין הזאבים לכן היו ערומים כנחשים ותמימים כיונים׃</span> <span class="verse"><a name="17">17</a>והשמרו לכם מבני האדם כי ימסרו אתכם לסנהדריות ויכו אתכם בשוטים בבתי כנסיותיהם׃</span> <span class="verse"><a name="18">18</a>ולפני משלים ומלכים תובאו למעני לעדות להם ולגוים׃</span> <span class="verse"><a name="19">19</a>וכי ימסרו אתכם אל תדאגו איך ומה תדברו כי ינתן לכם בשעה ההיא את אשר תדברו׃</span> <span class="verse"><a name="20">20</a>כי לא אתם הם המדברים כי רוח אביכם הוא המדבר בפיכם׃</span> <span class="verse"><a name="21">21</a>והיה אח ימסר את אחיו למות ואב ימסר את בנו וקמו בנים באבותם וימיתו אותם׃</span> <span class="verse"><a name="22">22</a>והייתם שנואים לכל אדם למען שמי והמחכה עד עת קץ הוא יושע׃</span> <span class="verse"><a name="23">23</a>ואם ירדפו אתכם בעיר אחת נוסו לעיר אחרת כי אמן אמר אני לכם לא תכלו לעבר ערי ישראל עד כי יבוא בן האדם׃</span> <span class="verse"><a name="24">24</a>אין תלמיד עלה על רבו ועבד על אדניו׃</span> <span class="verse"><a name="25">25</a>דיו לתלמיד להיות כרבו ולעבד להיות כאדניו אם לבעל הבית קראו בעל זבוב אף לאנשי ביתו׃</span> <span class="verse"><a name="26">26</a>על כן לא תיראום כי אין דבר מכסה אשר לא יגלה ואין נעלם אשר לא יודע׃</span> <span class="verse"><a name="27">27</a>את אשר אני אמר לכם בחשך דברו באור ואשר ילחש לאזניכם השמיעו על הגגות׃</span> <span class="verse"><a name="28">28</a>ואל תיראי מן ההרגים את הגוף ואת הנפש לא יוכלו להרג אך תיראו את אשר יוכל לאבד גם את הנפש גם את הגוף בגיהנם׃</span> <span class="verse"><a name="29">29</a>הלא תמכרנה שתי צפרים באסר ואחת מהנה לא תפול ארצה מבלעדי אביכם׃</span> <span class="verse"><a name="30">30</a>ואתם גם שערות ראשכם נמנות כלן׃</span> <span class="verse"><a name="31">31</a>לכן אל תיראו הנכם יקרים מצפרים רבות׃</span> <span class="verse"><a name="32">32</a>הן כל אשר יודה בי לפני האדם אודה בו גם אני לפני אבי שבשמים׃</span> <span class="verse"><a name="33">33</a>ואשר יכחש בי לפני האדם אכחש בו גם אני לפני אבי שבשמים׃</span> <span class="verse"><a name="34">34</a>אל תחשבו כי באתי להטיל שלום בארץ לא באתי להטיל שלום כי אם חרב׃</span> <span class="verse"><a name="35">35</a>כי באתי להפריד איש מאביו ובת מאמה וכלה מחמותה׃</span> <span class="verse"><a name="36">36</a>ואיבי איש אנשי ביתו׃</span> <span class="verse"><a name="37">37</a>האהב את אביו ואת אמו יותר ממני איננו כדי לי והאהב את בנו ובתו יותר ממני איננו כדי לי׃</span> <span class="verse"><a name="38">38</a>ואשר לא יקח את צלבו והלך אחרי איננו כדי לי׃</span> <span class="verse"><a name="39">39</a>המצא את נפשו יאבדנה והמאבד את נפשו למעני הוא ימצאנה׃</span> <span class="verse"><a name="40">40</a>המקבל אתכם אותי הוא מקבל והמקבל אותי הוא מקבל את אשר שלחני׃</span> <span class="verse"><a name="41">41</a>המקבל נביא לשם נביא שכר נביא יקח והמקבל צדיק לשם צדיק שכר צדיק יקח׃</span> <span class="verse"><a name="42">42</a>והמשקה את אחד הקטנים האלה רק כוס מים קרים לשם תלמיד אמן אמר אני לכם כי לא יאבד שכרו׃</span> </p></div</div></div></body></html>