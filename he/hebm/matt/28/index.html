<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/matt/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/matt">Matthew</a> &gt <strong>Chapter 28</strong></div><p><span class="verse"><a name="1">1</a>ואחרי מוצאי השבת כשהאיר לאחד בשבת באה מרים המגדלית ומרים האחרת לראות את הקבר׃</span> <span class="verse"><a name="2">2</a>והנה רעש גדול היה כי מלאך יהוה ירד מן השמים ויגש ויגל את האבן מן הפתח וישב עליה׃</span> <span class="verse"><a name="3">3</a>ויהי מראהו כברק ולבושו לבן כשלג׃</span> <span class="verse"><a name="4">4</a>ומפחדו נבהלו השמרים ויהיו כמתים׃</span> <span class="verse"><a name="5">5</a>ויען המלאך ויאמר אל הנשים אתן אל תיראן הן ידעתי כי את ישוע הנצלב אתן מבקשות׃</span> <span class="verse"><a name="6">6</a>איננו פה כי קם כאשר אמר באנה ראינה את המקום אשר שכב שם האדון׃</span> <span class="verse"><a name="7">7</a>ומהרתן ללכת ואמרתן אל תלמידיו כי קם מן המתים והנה הוא הולך לפניכם הגלילה ושם תראהו הנה אמרתי לכן׃</span> <span class="verse"><a name="8">8</a>ותמהרנה לצאת מן הקבר ביראה ובשמחה גדולה ותרצנה להגיד לתלמידיו׃</span> <span class="verse"><a name="9">9</a>הנה הלכות להגיד לתלמידיו והנה ישוע נקרה אליהן ויאמר שלום לכן ותגשנה ותאחזנה ברגליו ותשתחוין לו׃</span> <span class="verse"><a name="10">10</a>ויאמר אליהן ישוע אל תיראן לכנה והגדן לאחי וילכו הגלילה ושם יראוני׃</span> <span class="verse"><a name="11">11</a>ויהי בלכתן והנה אנשים מן המשמר באו העירה ויגידו לראשי הכהנים את כל הנעשה׃</span> <span class="verse"><a name="12">12</a>ויקהלו עם הזקנים ויתיעצו ויתנו כסף לרב אל אנשי הצבא לאמר׃</span> <span class="verse"><a name="13">13</a>אמרו כי באו תלמידיו לילה ויגנבו אותו בהיותנו ישנים׃</span> <span class="verse"><a name="14">14</a>ואם ישמע הדבר לפני ההגמון אנחנו נפיסהו והייתם בלי פחד׃</span> <span class="verse"><a name="15">15</a>ויקחו את הכסף ויעשו כאשר למדו ותצא השמועה הזאת בין היהודים עד היום הזה׃</span> <span class="verse"><a name="16">16</a>ועשתי עשר התלמידים הלכו הגלילה אל ההר אשר צום ישוע׃</span> <span class="verse"><a name="17">17</a>ויהי כראותם אתו וישתחוו לו ומקצתם נחלקו בלבם׃</span> <span class="verse"><a name="18">18</a>ויגש ישוע וידבר אליהם לאמר נתן לי כל שלטן בשמים ובארץ׃</span> <span class="verse"><a name="19">19</a>לכו ועשו לתלמידים את כל הגוים וטבלתם אתם לשם האב והבן ורוח הקדש׃</span> <span class="verse"><a name="20">20</a>ולמדתם אתם לשמר את כל אשר צויתי אתכם והנה אנכי אתכם כל הימים עד קץ העולם אמן׃</span> </p></div</div></div></body></html>