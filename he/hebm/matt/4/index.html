<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/matt/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/matt">Matthew</a> &gt <strong>Chapter 4</strong></div><p><span class="verse"><a name="1">1</a>אז נשא הרוח את ישוע המדברה למען ינסהו השטן׃</span> <span class="verse"><a name="2">2</a>ויהי אחרי צומו ארבעים יום וארבעים לילה וירעב׃</span> <span class="verse"><a name="3">3</a>ויגש אליו המנסה ויאמר אם בן האלהים אתה אמר לאבנים האלה ותהיין ללחם׃</span> <span class="verse"><a name="4">4</a>ויען ויאמר הן כתוב לא על הלחם לבדו יחיה האדם כי על כל מוצא פי יי׃</span> <span class="verse"><a name="5">5</a>וישאהו השטן אל עיר הקדש ויעמידהו על פנת בית המקדש׃</span> <span class="verse"><a name="6">6</a>ויאמר אליו אם בן האלהים אתה התנפל למטה כי כתוב כי מלאכיו יצוה לך ועל כפים ישאונך פן תגף באבן רגלך׃</span> <span class="verse"><a name="7">7</a>ויאמר אליו ישוע ועוד כתוב לא תנסה את יהוה אלהיך׃</span> <span class="verse"><a name="8">8</a>ויוסף השטן וישאהו אל הר גבה מאד ויראהו את כל ממלכות תבל וכבודן׃</span> <span class="verse"><a name="9">9</a>ויאמר אליו את כל זאת לך אתננה אם תקד ותשתחוה לי׃</span> <span class="verse"><a name="10">10</a>ויאמר אליו ישוע סור ממני השטן כי כתוב ליהוה אלהיך תשתחוה ואותו לבדו תעבד׃</span> <span class="verse"><a name="11">11</a>וירף ממנו השטן והנה נגשו אליו מלאכים וישרתוהו׃</span> <span class="verse"><a name="12">12</a>ויהי כשמעו כי הסגירו את יוחנן וילך לו ארץ הגליל׃</span> <span class="verse"><a name="13">13</a>ויעזב את נצרת ויבא וישב בכפר נחום אשר על שפת הים בגבול זבלון ונפתלי׃</span> <span class="verse"><a name="14">14</a>למלאת הנאמר על פי ישעיהו הנביא לאמר׃</span> <span class="verse"><a name="15">15</a>ארצה זבלון וארצה נפתלי דרך הים עבר הירדן גליל הגוים׃</span> <span class="verse"><a name="16">16</a>העם ההלכים בחשך ראו אור גדול וישבי בארץ צלמות אור נגה עליהם׃</span> <span class="verse"><a name="17">17</a>מן העת ההיא החל ישוע לקרא קרוא ואמור שובו כי הגיעה מלכות השמים׃</span> <span class="verse"><a name="18">18</a>ויהי בהתהלכו על יד ים הגליל וירא שני אנשים אחים את שמעון הנקרא פטרוס ואת אנדרי אחיו והמה משליכים מצודה בים כי דיגים היו׃</span> <span class="verse"><a name="19">19</a>ויאמר אליהם לכו אחרי ואשימכם לדיגי אנשים׃</span> <span class="verse"><a name="20">20</a>ויעזבו מהרה את המכמרות וילכו אחריו׃</span> <span class="verse"><a name="21">21</a>ויהי כעברו משם וירא שני אנשים אחים אחרים את יעקב בן זבדי ואת יוחנן אחיו באניה עם זבדי אביהם מתקנים את מכמרותם ויקרא אליהם׃</span> <span class="verse"><a name="22">22</a>ויעזבו מיד את האניה ואת אביהם וילכו אחריו׃</span> <span class="verse"><a name="23">23</a>ויסב ישוע בכל הגליל וילמד בבתי כנסיותיהם ויבשר בשורת המלכות וירפא כל מחלה וכל מדוה בעם׃</span> <span class="verse"><a name="24">24</a>ויצא שמעו בכל ארץ סוריא ויביאו אליו את כל החולים המענים בכל חלים ומכאובים ואחוזי שדים ומכי ירח ונכי אברים וירפאם׃</span> <span class="verse"><a name="25">25</a>וילכו אחריו המנים המנים מן הגליל ומן עשר הערים ומירושלים ויהודה ומעבר לירדן׃</span> </p></div</div></div></body></html>