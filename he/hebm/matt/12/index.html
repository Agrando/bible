<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/matt/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/matt">Matthew</a> &gt <strong>Chapter 12</strong></div><p><span class="verse"><a name="1">1</a>בעת ההיא עבר ישוע בין הקמה ביום השבת ותלמידיו רעבו ויחלו לקטף מלילת ויאכלו׃</span> <span class="verse"><a name="2">2</a>ויראו הפרושים ויאמרו לו הנה תלמידיך עשים את אשר אסור לעשות בשבת׃</span> <span class="verse"><a name="3">3</a>ויאמר אליהם הלא קראתם את אשר עשה דוד בהיתו רעב הוא והאנשים אשר אתו׃</span> <span class="verse"><a name="4">4</a>כי בא אל בית האלהים ויאכל את לחם הפנים אשר איננו מתר לו ולאנשיו לאכלה רק לכהנים לבדם׃</span> <span class="verse"><a name="5">5</a>או הלא קראתם בתורה כי בשבתות יחללו הכהנים את השבת במקדש ואין להם עון׃</span> <span class="verse"><a name="6">6</a>אבל אני אמר לכם כי יש פה גדול מן המקדש׃</span> <span class="verse"><a name="7">7</a>ולו ידעתם מה הוא חסד חפצתי ולא זבח לא הרשעתם את הנקים׃</span> <span class="verse"><a name="8">8</a>כי בן האדם הוא גם אדון השבת׃</span> <span class="verse"><a name="9">9</a>ויעבר משם אל בית כנסתם׃</span> <span class="verse"><a name="10">10</a>והנה שם איש אשר ידו יבשה וישאלוהו לאמר המתר לרפא בשבת למען ימצאו עליו שטנה׃</span> <span class="verse"><a name="11">11</a>ויאמר אליהם מי האיש בכם אשר לו כבש אחד ונפל בבור בשבת ולא יחזיק בו ויעלנו׃</span> <span class="verse"><a name="12">12</a>ומה יקר אדם מן הכבש לכן מתר להיטיב בשבת׃</span> <span class="verse"><a name="13">13</a>ויאמר אל האיש פשט את ידך ויפשט אתה ותרפא ותשב כידו האחרת׃</span> <span class="verse"><a name="14">14</a>ויצא הפרושים ויתיעצו עליו לאבדו׃</span> <span class="verse"><a name="15">15</a>וידע ישוע ויסר משם וילך אחריו המון עם רב וירפאם כלם׃</span> <span class="verse"><a name="16">16</a>ויצו אתם בגערה שלא יגלהו׃</span> <span class="verse"><a name="17">17</a>למלאת את אשר דבר ישעיהו הנביא לאמר׃</span> <span class="verse"><a name="18">18</a>הן עבדי בחרתי בו ידידי רצתה נפשי נתתי רוחי עליו ומשפט לגוים יוציא׃</span> <span class="verse"><a name="19">19</a>לא יצעק ולא ישא ולא ישמע בחוץ קולו׃</span> <span class="verse"><a name="20">20</a>קנה רצוץ לא ישבור ופשתה כהה לא יכבנה עד יוציא לנצח משפט׃</span> <span class="verse"><a name="21">21</a>ולשמו גוים ייחלו׃</span> <span class="verse"><a name="22">22</a>אז הובא אליו איש עור ואלם אשר אחזו שד וירפאהו וידבר האלם וגם ראה׃</span> <span class="verse"><a name="23">23</a>וישתוממו כל המון העם ויאמרו הכי זה הוא בן דוד׃</span> <span class="verse"><a name="24">24</a>והפרושים כשמעם זאת אמרו זה איננו מגרש את השדים כי אם על ידי בעל זבוב שר השדים׃</span> <span class="verse"><a name="25">25</a>וישוע ידע את מחשבותם ויאמר אליהם כל ממלכה הנחלקה על עצמה תחרב וכל עיר ובית הנחלקים על עצמם לא יכונו׃</span> <span class="verse"><a name="26">26</a>והשטן אם יגרש את השטן נחלק על עצמו ואיככה תכון ממלכתו׃</span> <span class="verse"><a name="27">27</a>ואם אני מגרש את השדים בבעל זבוב בניכם במי הם מגרשים אתם על כן המה יהיו שפטיכם׃</span> <span class="verse"><a name="28">28</a>אך אם ברוח אלהים אני מגרש את השדים הנה הגיעה אליכם מלכות האלהים׃</span> <span class="verse"><a name="29">29</a>או איך יוכל איש לבוא לבית הגבור ולגזל את כליו אם לא יאסר בראשונה את הגבור ואחר ישסה את ביתו׃</span> <span class="verse"><a name="30">30</a>כל אשר איננו אתי הוא לנגדי ואשר איננו מכנס אתי הוא מפזר׃</span> <span class="verse"><a name="31">31</a>על כן אני אמר לכם כל חטא וגדוף יסלח לאדם אך גדוף הרוח לא יסלח לאדם׃</span> <span class="verse"><a name="32">32</a>וכל אשר ידבר דבר חרפה על בן האדם יסלח לו והמחרף את רוח הקדש לא יסלח לו לא בעולם הזה ולא בעולם הבא׃</span> <span class="verse"><a name="33">33</a>או עשו את העץ טוב ופריו טוב או עשו את העץ משחת ופריו משחת כי בפריו נכר העץ׃</span> <span class="verse"><a name="34">34</a>ילדי הצפעונים איכה תוכלו למלל טוב ואתם רעים כי משפעת הלב ימלל הפה׃</span> <span class="verse"><a name="35">35</a>האיש הטוב מאוצר לבו הטוב מוציא את הטוב והאיש הרע מאוצר הרע מוציא רע׃</span> <span class="verse"><a name="36">36</a>ואני אמר לכם כל מלה בטלה אשר ידברו בני האדם יתנו עליה חשבון ביום הדין׃</span> <span class="verse"><a name="37">37</a>כי מדבריך תצדק ומדבריך תחיב׃</span> <span class="verse"><a name="38">38</a>ויענו מן הסופרים והפרושים ויאמרו רבי חפצנו לראות אות מידך׃</span> <span class="verse"><a name="39">39</a>ויען ויאמר אליהם דור רע ומנאף מבקש לו אות ואות לא ינתן לו בלתי אם אות יונה הנביא׃</span> <span class="verse"><a name="40">40</a>כי כאשר היה יונה במעי הדג שלשה ימים ושלשה לילות כן יהיה בן האדם בלב האדמה שלשה ימים ושלשה לילות׃</span> <span class="verse"><a name="41">41</a>אנשי נינוה יקומו במשפט עם הדור הזה וירשיעוהו כי הם שבו בקריאת יונה והנה פה גדול מיונה׃</span> <span class="verse"><a name="42">42</a>מלכת תימן תקום במשפט עם הדור הזה ותרשיענו כי באה מקצות הארץ לשמע את חכמה שלמה והנה פה גדול משלמה׃</span> <span class="verse"><a name="43">43</a>והרוח הטמאה אחרי צאתה מן האדם תשטט במקמות ציה לבקש לה מנוחה ולא תמצאנה׃</span> <span class="verse"><a name="44">44</a>אז תאמר אשובה אל ביתי אשר יצאתי משם ובאה ומצאה אתו מפנה ומטאטא ומהדר׃</span> <span class="verse"><a name="45">45</a>ואחר תלך ולקחה אליה שבע רוחות אחרות רעות ממנה ובאו ושכנו שם והיתה אחרית האדם ההוא רעה מראשיתו כן יהיה גם לדור הרע הזה׃</span> <span class="verse"><a name="46">46</a>עודנו מדבר אל המון העם והנה אמו ואחיו עמדו בחוץ מבקשים לדבר אתו׃</span> <span class="verse"><a name="47">47</a>ויגד אליו הנה אמך ואחיך עמדים בחוץ ומבקשים לדבר אתך׃</span> <span class="verse"><a name="48">48</a>ויען ויאמר אל האיש המגיד לו מי היא אמי ומי הם אחי׃</span> <span class="verse"><a name="49">49</a>ויט ידו על תלמידיו ויאמר הנה אמי ואחי׃</span> <span class="verse"><a name="50">50</a>כי כל אשר יעשה רצון אבי שבשמים הוא אחי ואחותי ואמי׃</span> </p></div</div></div></body></html>