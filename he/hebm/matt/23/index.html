<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/matt/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/matt">Matthew</a> &gt <strong>Chapter 23</strong></div><p><span class="verse"><a name="1">1</a>אז ידבר ישוע אל המון העם ואל תלמידיו לאמר׃</span> <span class="verse"><a name="2">2</a>על כסא משה ישבו הסופרים והפרושים׃</span> <span class="verse"><a name="3">3</a>לכן כל אשר יאמרו לכם תשמרו לעשות אך כמעשיהם לא תעשו כי אמרים הם ואינם עשים׃</span> <span class="verse"><a name="4">4</a>כי אסרים משאת כבדים ועמסים על שכם האנשים ולא יאבו להניעם אף באצבעם׃</span> <span class="verse"><a name="5">5</a>ועשים את כל מעשיהם להראות בהם לבני אדם כי מרחיבים את תפליהם ומגדילים את ציציותיהם׃</span> <span class="verse"><a name="6">6</a>ואהבים את הסבת הראש בסעודות ואת מושבי הראש בבתי הכנסיות׃</span> <span class="verse"><a name="7">7</a>ואת שאלות שלומם בשוקים ואת אשר יקראו להם בני האדם רבי רבי׃</span> <span class="verse"><a name="8">8</a>אולם אתם אל תקראו רבי כי אחד הוא רבכם המשיח ואתם אחים כלכם׃</span> <span class="verse"><a name="9">9</a>ואל תקראו אב לאיש מכם על האדמה כי אחד הוא אביכם אשר בשמים׃</span> <span class="verse"><a name="10">10</a>גם אל תקראו מנהיגים כי אחד הוא מנהיגכם המשיח׃</span> <span class="verse"><a name="11">11</a>והגדול בכם יהי לכם למשרת׃</span> <span class="verse"><a name="12">12</a>כל המרומם את עצמו ישפל והמשפיל את עצמו ירומם׃</span> <span class="verse"><a name="13">13</a>אך אוי לכם הסופרים והפרושים החנפים כי סגרים אתם לפני האדם את מלכות השמים הן אתם לא תבאו בה ואת הבאים לא תניחו לבוא׃</span> <span class="verse"><a name="14">14</a>אוי לכם הסופרים והפרושים החנפים כי בלעים אתם את בתי האלמנות ומאריכים בתפלה למראה עין תחת זאת משפט על יתר תקחו׃</span> <span class="verse"><a name="15">15</a>אוי לכם הסופרים והפרושים החנפים כי סובבים אתם בים וביבשה למען גיר גר אחד וכי יתגיר תעשו אותו לבן גיהנם כפלים יותר מכם׃</span> <span class="verse"><a name="16">16</a>אוי לכם מנהלים עורים האמרים הנשבע בהיכל אין זאת מאומה והנשבע בזהב ההיכל יאשם׃</span> <span class="verse"><a name="17">17</a>אתם הכסילים והעורים כי מה הוא הגדול אם הזהב או ההיכל המקדש את הזהב׃</span> <span class="verse"><a name="18">18</a>ואמרתם הנשבע במזבח אין מאומה והנשבע בקרבן אשר עליו יאשם׃</span> <span class="verse"><a name="19">19</a>אתם הכסילים והעורים כי מה הוא הגדול אם הקרבן או המזבח המקדש את הקרבן׃</span> <span class="verse"><a name="20">20</a>לכן הנשבע במזבח נשבע בו ובכל אשר עליו׃</span> <span class="verse"><a name="21">21</a>והנשבע בהיכל נשבע בו ובשוכן בתוכו׃</span> <span class="verse"><a name="22">22</a>והנשבע בשמים נשבע בכסא אלהים ובישב עליו׃</span> <span class="verse"><a name="23">23</a>אוי לכם הסופרים והפרושים החנפים כי מעשרים אתם את המנתא ואת השבת ואת הכמן ותניחו את החמורות בתורה את המשפט ואת החסד ואת האמונה והיה לכם לעשות את אלה ולא להניח גם את אלה׃</span> <span class="verse"><a name="24">24</a>מנהלים עורים המסננים את היתוש ובלעים את הגמל׃</span> <span class="verse"><a name="25">25</a>אוי לכם הסופרים והפרושים החנפים כי מטהרים אתם פני הכוס והקערה מחוץ ותוכן מלא גזל ופריצות׃</span> <span class="verse"><a name="26">26</a>פרוש עור טהר בראשונה את תוך הכוס למען תטהר גם מחוץ׃</span> <span class="verse"><a name="27">27</a>אוי לכם הסופרים והפרושים החנפים כי דמים אתם לקברים המסידים הנראים נאים מחוץ ותוכם מלא עצמות מתים וכל טמאה׃</span> <span class="verse"><a name="28">28</a>ככה גם אתם מחוץ נראים כצדיקים אל בני אדם ותוככם מלא חנפה ואון׃</span> <span class="verse"><a name="29">29</a>אוי לכם הסופרים והפרושים החנפים כי בונים אתם את קברי הנביאים ותיפו את מצבות קברות הצדיקים׃</span> <span class="verse"><a name="30">30</a>ואמרתם אם היינו בימי אבותינו לא היתה ידנו עמהם לשפך דם הנביאים׃</span> <span class="verse"><a name="31">31</a>ובכן תעידו על נפשכם כי בנים אתם לרוצחי הנביאים׃</span> <span class="verse"><a name="32">32</a>אף אתם מלאו סאת אבותיכם׃</span> <span class="verse"><a name="33">33</a>נחשים אתם ילדי הצפעונים איכה תמלטו מדין גיהנם׃</span> <span class="verse"><a name="34">34</a>לכן הנני שלח לכם נביאים וחכמים וסופרים ומהם תהרגו ותצלבו ומהם תכו בשוטים בבתי כנסיותיכם ותרדפום מעיר לעיר׃</span> <span class="verse"><a name="35">35</a>למען יבא עליכם כל דם נקי הנשפך בארץ מדם הבל הצדיק עד דם זכריה בן ברכיה אשר רצחתם אותו בין ההיכל ולמזבח׃</span> <span class="verse"><a name="36">36</a>אמן אמר אני לכם בא יבא כל אלה על הדור הזה׃</span> <span class="verse"><a name="37">37</a>ירושלים ירושלים ההרגת את הנביאים והסקלת את השלוחים אליה כמה פעמים רציתי לקבץ את בניך כתרנגלת המקבצת את אפרחיה תחת כנפיה ולא אביתם׃</span> <span class="verse"><a name="38">38</a>הנה ביתכם יעזב לכם שמם׃</span> <span class="verse"><a name="39">39</a>כי אני אמר לכם ראה לא תראוני מעתה עד אשר תאמרו ברוך הבא בשם יהוה׃</span> </p></div</div></div></body></html>