<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/matt/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/matt">Matthew</a> &gt <strong>Chapter 6</strong></div><p><span class="verse"><a name="1">1</a>השמרו לכם מעשות צדקתכם לפני בני אדם למען יראו אתכם ואם לא אין לכם שכר מאת אביכם שבשמים׃</span> <span class="verse"><a name="2">2</a>לכן בעשותך צדקה אל תריע לפניך בשופר כמעשה החנפים בבתי הכנסיות ובחרבות למען יהללו אותם האמשים אמן אמר אני לכם כי לקחו את שכרם׃</span> <span class="verse"><a name="3">3</a>ואתה בעשותך צדקה אל תדע שמאלך את אשר עשה ימינך׃</span> <span class="verse"><a name="4">4</a>למען תהיה צדקתך בסתר ואביך הראה במסתרים הוא בגלוי יגמלך׃</span> <span class="verse"><a name="5">5</a>וכי תתפלל אל תהי כחנפים האהבים להתפלל בעמדם בבתי הכנסיות ואצל פנות השוקים למען יראו לבני אדם אמן אמר אני לכם כי לקחו את שכרם׃</span> <span class="verse"><a name="6">6</a>ואתה כי תתפלל בוא בחדרך וסגר דלתך בעדך והתפלל אל אביך אשר בסתר ואביך הראה במסתרים הוא בגלוי יגמלך׃</span> <span class="verse"><a name="7">7</a>ובהתפללכם אל תפטפטו כגוים החשבים כי בהרבות דבריהם ישמעו׃</span> <span class="verse"><a name="8">8</a>ואתם אל תדמו להם כי יודע אביכם כל צרככם בטרם תשאלו ממנו׃</span> <span class="verse"><a name="9">9</a>לכן כה תתפללו אבינו שבשמים יתקדש שמך׃</span> <span class="verse"><a name="10">10</a>תבא מלכותך יעשה רצונך כמו בשמים כן בארץ׃</span> <span class="verse"><a name="11">11</a>את לחם חקנו תן לנו היום׃</span> <span class="verse"><a name="12">12</a>וסלח לנו את חבותינו כאשר סלחנו גם אנחנו לחיבינו׃</span> <span class="verse"><a name="13">13</a>ואל תביאנו לידי נסיון כי אם חלצנו מן הרע כי לך הממלכה והגבורה והתפארת לעולמי עולמים אמן׃</span> <span class="verse"><a name="14">14</a>כי אם תסלחו לבני אדם את חטאתם אביכם שבשמים יסלח גם לכם׃</span> <span class="verse"><a name="15">15</a>ואם לא תסלחו לבני אדם גם אביכם לא יסלח לכם את חטאתיכם׃</span> <span class="verse"><a name="16">16</a>וכי תצומו אל תהיו זעפים כחנפים המשנים את פניהם להראות צמים לבני אדם אמן אמר אני לכם כי לקחו את שכרם׃</span> <span class="verse"><a name="17">17</a>ואתה כי תצום סוך את ראשך ורחץ את פניך׃</span> <span class="verse"><a name="18">18</a>למען לא תראה בצומך לבני אדם כי אם לאביך אשר בסתר ואביך הראה במסתרים הוא בגלוי יגמלך׃</span> <span class="verse"><a name="19">19</a>אל תאצרו לכם אוצרות בארץ אשר יאכלום שם סס ורקב וגנבים יחתרו שם וגנבו׃</span> <span class="verse"><a name="20">20</a>אבל תאצרו לכם אוצרות בשמים אשר סס ורקב לא יאכלום שם וגנבים לא יחתרו שם ולא יגנבו׃</span> <span class="verse"><a name="21">21</a>כי במקום אשר אוצרכם בו שם יהיה גם לבבכם׃</span> <span class="verse"><a name="22">22</a>נר הגוף הוא העין ואם עינך היא תמימה כל גופך יאור׃</span> <span class="verse"><a name="23">23</a>ואם עינך רעה כל גופך יחשך והנה אם יחשך האור אשר בקרבך מה רב החשך׃</span> <span class="verse"><a name="24">24</a>לא יוכל איש לעבד שני אדנים כי אם ישנא את האחד ויאהב את האחר או ידבק באחד ויבזה את האחר לא תוכלו עבוד את האלהים ואת הממון׃</span> <span class="verse"><a name="25">25</a>על כן אמר אני לכם אל תדאגו לנפשכם מה תאכלו ומה תשתו ולגופכם מה תלבשו הלא הנפש היא יקרה מן המזון והגוף יקר מן המלבוש׃</span> <span class="verse"><a name="26">26</a>הביטו וראו את עוף השמים אשר אינם זרעים ואינם קצרים ואינם אספים לאסמים ואביכם שבשמים מכלכל אתם הלא אתם נעליתם עליהם מאד׃</span> <span class="verse"><a name="27">27</a>ומי זה מכם אשר בדאגתו יוכל להוסיף על קומתו אמה אחת׃</span> <span class="verse"><a name="28">28</a>וללבוש למה תדאגו התבוננו נא אל שושני השדה הצמחות אינן עמלות ואינן טות׃</span> <span class="verse"><a name="29">29</a>ואני אמר לכם כי גם שלמה בכל הדרו לא היה לבוש כאחת מהנה׃</span> <span class="verse"><a name="30">30</a>ואם ככה מלביש האלהים את חציר השדה אשר היום צמח ומחר ישלך לתוך התנור אף כי אתכם קטני האמונה׃</span> <span class="verse"><a name="31">31</a>לכן אל תדאגו לאמר מה נאכל ומה נשתה ומה נלבש׃</span> <span class="verse"><a name="32">32</a>כי את כל אלה מבקשים הגוים הלא ידע אביכם אשר בשמים כי אתם צריכים לכל אלה׃</span> <span class="verse"><a name="33">33</a>אך בקשו בראשונה את מלכות אלהים ואת צדקתו ונוסף לכם כל אלה׃</span> <span class="verse"><a name="34">34</a>לכן אל תדאגו ליום מחר כי יום מחר הוא ידאג לעצמו ודיו ליום צרתו׃</span> </p></div</div></div></body></html>