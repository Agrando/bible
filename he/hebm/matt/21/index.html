<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/matt/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/matt">Matthew</a> &gt <strong>Chapter 21</strong></div><p><span class="verse"><a name="1">1</a>ויהי כאשר קרבו לירושלים ובאו אל בית פגי בהר הזיתים וישלח ישוע שנים מן התלמידים׃</span> <span class="verse"><a name="2">2</a>ויאמר אליהם לכו אל הכפר אשר ממולכם שם תמצאו אתון אסורה ועיר עמה התירו אתם והביאו אלי׃</span> <span class="verse"><a name="3">3</a>וכי יאמר איש אליכם דבר ואמרתם האדון צריך להם וברגע ישלחם׃</span> <span class="verse"><a name="4">4</a>וכל זאת היתה למלאת הנאמר ביד הנביא לאמר׃</span> <span class="verse"><a name="5">5</a>אמרו לבת ציון הנה מלכך יבוא לך עני ורכב על חמור ועל עיר בן אתנות׃</span> <span class="verse"><a name="6">6</a>וילכו התלמידים ויעשו כאשר צוה אתם ישוע׃</span> <span class="verse"><a name="7">7</a>ויביאו את האתון ואת העיר וישימו עליהם את בגדיהם וירכיבהו עליהם׃</span> <span class="verse"><a name="8">8</a>ורב ההמון פרשו את בגדיהם על הדרך ואחרים כרתו ענפי עצים וישטחום על הדרך׃</span> <span class="verse"><a name="9">9</a>והמון העם ההלכים לפניו ואחריו קראו לאמר הושע נא לבן דוד ברוך הבא בשם יהוה הושע נא במרומים׃</span> <span class="verse"><a name="10">10</a>ויהי בבאו ירושלים ותהם כל העיר לאמר מי הוא זה׃</span> <span class="verse"><a name="11">11</a>ויאמרו המני העם זה הוא הנביא ישוע מנצרת אשר בגליל׃</span> <span class="verse"><a name="12">12</a>ויבא ישוע אל מקדש האלהים ויגרש משם את כל המוכרים והקונים במקדש ויהפך את שלחנות השלחנים ואת מושבות מכרי היונים׃</span> <span class="verse"><a name="13">13</a>ויאמר אליהם הן כתוב כי ביתי בית תפלה יקרא ואתם שמתם אתו למערת פריצים׃</span> <span class="verse"><a name="14">14</a>ויגשו אליו עורים ופסחים במקדש וירפאם׃</span> <span class="verse"><a name="15">15</a>ויהי כראות הכהנים הגדולים והסופרים את הנפלאות אשר עשה ואת הילדים הצעקים במקדש ואמרים הושע נא לבן דוד ויחר להם׃</span> <span class="verse"><a name="16">16</a>ויאמרו אליו השמע אתה את אשר אלה אמרים ויאמר ישוע אליהם כן הכי קרא לא קראתם מפי עוללים ויונקים יסדת עז׃</span> <span class="verse"><a name="17">17</a>ויעזבם ויצא מחוץ לעיר אל בית היני וילן שם׃</span> <span class="verse"><a name="18">18</a>ובבקר שב אל העיר והוא רעב׃</span> <span class="verse"><a name="19">19</a>וירא תאנה אחת על הדרך ויקרב אליה ולא מצא בה מאומה מלבד העלים ויאמר אליה מעתה לא יהיה ממך פרי עד עולם ותיבש התאנה פתאם׃</span> <span class="verse"><a name="20">20</a>ויראו התלמידים ויתמהו לאמר איך יבשה התאנה פתאם׃</span> <span class="verse"><a name="21">21</a>ויען ישוע ויאמר אליהם אמן אמר אני לכם אם תהיה לכם אמונה ואינכם מסתפקים לא לבד כמעשה התאנה הזאת תעשו כי גם באמרכם אל ההר הזה הנשא והעתק אל תוך הים היו תהיה׃</span> <span class="verse"><a name="22">22</a>וכל אשר תשאלו בתפלה ואתם מאמינים תקחהו׃</span> <span class="verse"><a name="23">23</a>ויבא אל המקדש ויהי בלמדו שם ויגשו אליו ראשי הכהנים וזקני העם ויאמרו באי זו רשות אתה עשה אלה ומי נתן לך הרשות הזאת׃</span> <span class="verse"><a name="24">24</a>ויען יושע ויאמר אליהם גם אני אשאלה אתכם דבר אחד אשר אם תגידו אתו לי גם אני אגיד לכם באי זו רשות אני עשה אלה׃</span> <span class="verse"><a name="25">25</a>טבילת יוחנן מאין היתה המן השמים אם מבני אדם ויחשבו בלבבם לאמר׃</span> <span class="verse"><a name="26">26</a>אם נאמר מן השמים יאמר אלינו מדוע אפוא לא האמונתם לו ואם נאמר מבני אדם יראים אנחנו את המון העם כי כלם חשבים את יוחנן לנביא׃</span> <span class="verse"><a name="27">27</a>ויענו את ישוע ויאמרו לא ידענו ויאמר אליהם גם אני לא אמר לכם באי זו רשות אני עשה אלה׃</span> <span class="verse"><a name="28">28</a>אבל מה דעתכם איש היה ולו שני בנים ויגש אל הראשון ויאמר בני לך היום ועבד בכרמי׃</span> <span class="verse"><a name="29">29</a>ויען ויאמר אינני אבא ואחרי כן נחם וילך׃</span> <span class="verse"><a name="30">30</a>ויגש אל השני וידבר כזאת גם אליו ויען ויאמר הנני אדני ולא הלך׃</span> <span class="verse"><a name="31">31</a>מי משניהם עשה את רצון האב ויאמרו אליו הראשון ויאמר להם ישוע אמן אמר אני לכם המוכסים והזונות יקדמו אתכם לבוא אל מלכות האלהים׃</span> <span class="verse"><a name="32">32</a>כי יוחנן בא אליכם בדרך צדקה ולא האמנתם לו אבל המוכסים והזונות הם האמינו לו ואתם ראיתם ולא שבתם אחרי כן להאמין לו׃</span> <span class="verse"><a name="33">33</a>משל אחר שמעו איש בעל בית היה ויטע האיש כרם ויעש גדר סביב לו ויחצב יקב ויבן מגדל בתוכו ויתנהו אל כרמים וילך בדרך מרחוק׃</span> <span class="verse"><a name="34">34</a>ויהי בהגיע עת האסיף וישלח עבדיו אל הכרמים לקחת את פריו׃</span> <span class="verse"><a name="35">35</a>ויחזיקו הכרמים בעבדיו את זה הכו ואת זה הרגו ואת זה סקלו׃</span> <span class="verse"><a name="36">36</a>ויוסף שלח עבדים אחרים רבים מן הראשונים ויעשו ככה גם להם׃</span> <span class="verse"><a name="37">37</a>ובאחרונה שלח אליהם את בנו באמרו מפני בני יגורו׃</span> <span class="verse"><a name="38">38</a>ויהי כראות הכרמים את הבן ויאמרו איש אל אחיו זה הוא היורש לכו ונהרגהו ונאחזה בנחלתו׃</span> <span class="verse"><a name="39">39</a>ויחזיקו בו וידחפוהו אל מחוץ לכרם ויהרגו אתו׃</span> <span class="verse"><a name="40">40</a>והנה כבוא בעל הכרם מה יעשה לכרמים ההם׃</span> <span class="verse"><a name="41">41</a>ויאמרו אליו ירע לרעים ויאבדם ואת הכרם יתן לכרמים אחרים אשר ישיבו לו את הפרי בעתו׃</span> <span class="verse"><a name="42">42</a>ויאמר ישוע אליהם הכי קרא לא קראתם בכתובים אבן מאסו הבונים היתה לראש פנה מאת יהוה היתה זאת היא נפלאת בעינינו׃</span> <span class="verse"><a name="43">43</a>על כן אני אמר לכם כי תקח מכם מלכות האלהים ותנתן לגוי אשר יעשה את פריה׃</span> <span class="verse"><a name="44">44</a>והנפל על האבן ההיא ישבר ואשר תפל עליו תשחקהו׃</span> <span class="verse"><a name="45">45</a>ויהי כשמע הכהנים הגדולים והפרושים את משליו ויבינו כי עליהם דבר׃</span> <span class="verse"><a name="46">46</a>ויבקשו לתפשו אך יראו מפני המון העם כי לנביא חשבהו׃</span> </p></div</div></div></body></html>