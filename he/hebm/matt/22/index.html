<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/matt/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/matt">Matthew</a> &gt <strong>Chapter 22</strong></div><p><span class="verse"><a name="1">1</a>ויען ישוע ויסף דבר במשלים אליהם לאמר׃</span> <span class="verse"><a name="2">2</a>דומה מלכות השמים למלך בשר ודם אשר עשה חתנה לבנו׃</span> <span class="verse"><a name="3">3</a>וישלח את עבדיו לקרא הקרואים אל החתנה ולא אבו לבוא׃</span> <span class="verse"><a name="4">4</a>ויסף שלח עבדים אחרים לאמר אמרו אל הקרואים הנה ערכתי את סעודתי שורי ומריאי טבוחים והכל מוכן באו אל החתנה׃</span> <span class="verse"><a name="5">5</a>והם לא שתו לבם לזאת וילכו להם זה אל שדהו וזה אל מסחרו׃</span> <span class="verse"><a name="6">6</a>והנשארים תפשו את עבדיו ויתעללו בם ויהרגום׃</span> <span class="verse"><a name="7">7</a>ויקצף המלך וישלח צבאותיו ויאבד את המרצחים ההם ואת עירם שרף באש׃</span> <span class="verse"><a name="8">8</a>אז אמר אל עבדיו הן החתנה מוכנה והקרואים לא היו ראוים לה׃</span> <span class="verse"><a name="9">9</a>לכן לכו נא אל ראשי הדרכים וכל איש אשר תמצאו קראו אתו אל החתנה׃</span> <span class="verse"><a name="10">10</a>ויצאו העבדים ההם אל הדרכים ויאספו את כל אשר מצאו גם רעים גם טובים וימלא בית החתנה מסבים׃</span> <span class="verse"><a name="11">11</a>ויהי כבוא המלך לראות את המסבים וירא בהם איש ולא היה לבוש בגדי חתנה׃</span> <span class="verse"><a name="12">12</a>ויאמר אליו רעי איכה באת הנה ואין לך בגדי חתנה ויאלם׃</span> <span class="verse"><a name="13">13</a>ויאמר המלך למשרתים אסרו ידיו ורגליו ונשאתם והשלכתם אותו אל החשך החיצון שם תהיה היללה וחרק השנים׃</span> <span class="verse"><a name="14">14</a>כי רבים הם הקרואים ומעטים הנבחרים׃</span> <span class="verse"><a name="15">15</a>וילכו הפרושים ויתיעצו איך יכשילהו בדבר׃</span> <span class="verse"><a name="16">16</a>וישלחו אליו את תלמידיהם עם ההורדוסיים לאמר רבי ידענו כי איש אמת אתה ותורה באמת את דרך אלהים ולא תגור מפני איש כי אינך מכיר פני אדם׃</span> <span class="verse"><a name="17">17</a>לכן הגידה נא לנו את דעתך הנכון לנו לתת מס אל הקיסר אם לא׃</span> <span class="verse"><a name="18">18</a>וישוע ידע את רשעתם ויאמר החנפים מה תנסוני׃</span> <span class="verse"><a name="19">19</a>הראוני את מטבע המס ויביאו לו דינר׃</span> <span class="verse"><a name="20">20</a>ויאמר אליהם של מי הצורה הזאת והמכתב אשר עליו׃</span> <span class="verse"><a name="21">21</a>ויאמרו אליו של הקיסר ויאמר אליהם לכן תנו לקיסר את אשר לקיסר ולאלהים את אשר לאלהים׃</span> <span class="verse"><a name="22">22</a>וכשמעם את זאת תמהו ויעזבהו וילכו להם׃</span> <span class="verse"><a name="23">23</a>ביום ההוא נגשו אליו צדוקים האמרים כי אין תחית המתים וישאלו אתו לאמר׃</span> <span class="verse"><a name="24">24</a>רבי הן משה אמר איש כי ימות ובנים אין לו אחיו ייבם את אשתו והקים זרע לאחיו׃</span> <span class="verse"><a name="25">25</a>ואתנו היו שבעה אחים והראשון נשא אשה וימת וזרע אין לו ויעזב את אשתו לאחיו׃</span> <span class="verse"><a name="26">26</a>וכמו כן גם השני וכן גם השלישי עד השבעה׃</span> <span class="verse"><a name="27">27</a>ואחרי כלם מתה גם האשה׃</span> <span class="verse"><a name="28">28</a>ועתה בתחית המתים למי מן השבעה תהיה לאשה כי לכלם היתה׃</span> <span class="verse"><a name="29">29</a>ויען ישוע ויאמר להם טעים אתם באשר אינכם יודעים את הכתובים וגם את גבורת האלהים׃</span> <span class="verse"><a name="30">30</a>כי בתחית המתים לא ישאו נשים ולא תנשאנה כי אם כמלאכי אלהים בשמים יהיו׃</span> <span class="verse"><a name="31">31</a>ועל דבר תחית המתים הלא קראתם את הנאמר לכם מפי האלהים לאמר׃</span> <span class="verse"><a name="32">32</a>אנכי אלהי אברהם ואלהי יצחק ואלהי יעקב והוא איננו אלהי המתים כי אם אלהי החיים׃</span> <span class="verse"><a name="33">33</a>וישמע המון העם וישתומממו על תורתו׃</span> <span class="verse"><a name="34">34</a>והפרושים כשמעם כי סכר פי הצדוקים ויועדו יחדו׃</span> <span class="verse"><a name="35">35</a>ואחד מהם מבין בתורה שאל אתו לנסותו לאמר׃</span> <span class="verse"><a name="36">36</a>רבי אי זו מצוה גדולה היא בתורה׃</span> <span class="verse"><a name="37">37</a>ויאמר ישוע אליו ואהבת את יהוה אלהיך בכל לבבך ובכל נפשך ובכל מדעך׃</span> <span class="verse"><a name="38">38</a>זאת היא המצוה הגדולה והראשונה׃</span> <span class="verse"><a name="39">39</a>והשנית דומה לה ואהבת לרעך כמוך׃</span> <span class="verse"><a name="40">40</a>בשתי המצות האלה כל התורה תלויה וגם הנביאים׃</span> <span class="verse"><a name="41">41</a>ויהי בהקהל הפרושים וישאלם ישוע לאמר׃</span> <span class="verse"><a name="42">42</a>מה דעתכם על המשיח בן מי הוא ויאמרו אליו בן דוד׃</span> <span class="verse"><a name="43">43</a>ויאמר אליהם ואיך קרא לו דוד ברוח אדון באמרו׃</span> <span class="verse"><a name="44">44</a>נאם יהוה לאדני שב לימיני עד אשית איביך הדם לרגליך׃</span> <span class="verse"><a name="45">45</a>ועתה אם דוד קרא לו אדון איך הוא בנו׃</span> <span class="verse"><a name="46">46</a>ולא יכל איש לענות אתו דבר ולא ערב עוד איש את לבו מן היום ההוא לשאל אותו׃</span> </p></div</div></div></body></html>