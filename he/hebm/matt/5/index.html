<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/matt/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/matt">Matthew</a> &gt <strong>Chapter 5</strong></div><p><span class="verse"><a name="1">1</a>ויהי כראותו את המון העם ויעל ההרה וישב שם ויגשו אליו תלמידיו׃</span> <span class="verse"><a name="2">2</a>ויפתח את פיהו וילמד אותם לאמר׃</span> <span class="verse"><a name="3">3</a>אשרי עניי רוח כי להם מלכות השמים׃</span> <span class="verse"><a name="4">4</a>אשרי האבלים כי הם ינחמו׃</span> <span class="verse"><a name="5">5</a>אשרי הענוים כי המה יירשו הארץ׃</span> <span class="verse"><a name="6">6</a>אשרי הרעבים והצמאים לצדקה כי הם ישבעו׃</span> <span class="verse"><a name="7">7</a>אשרי הרחמנים כי הם ירחמו׃</span> <span class="verse"><a name="8">8</a>אשרי ברי לבב כי הם יחזו את האלהים׃</span> <span class="verse"><a name="9">9</a>אשרי רדפי שלום כי בני אלהים יקראו׃</span> <span class="verse"><a name="10">10</a>אשרי הנרדפים על דבר הצדקה כי להם מלכות השמים׃</span> <span class="verse"><a name="11">11</a>אשריכם אם יחרפו וירדפו אתכם וידברו בשקר עליכם כל רע בעבורי׃</span> <span class="verse"><a name="12">12</a>שמחו וגילו כי שכרכם רב בשמים כי כן רדפו את הנביאים אשר היו לפניכם׃</span> <span class="verse"><a name="13">13</a>אתם מלח הארץ ואם המלח היה תפל במה ימלח הן לא יצלח עוד לכל כי אם להשליך חוצה והיה מרמס לבני אדם׃</span> <span class="verse"><a name="14">14</a>אתם אור העולם עיר ישבת על ההר לא תוכל להסתר׃</span> <span class="verse"><a name="15">15</a>גם אין מדליקים נר ושמים אותו תחת האיפה כי אם על המנורה ויאר לכל אנשי הבית׃</span> <span class="verse"><a name="16">16</a>כן יאר אורכם לפני בני האדם למען יראו מעשיכם הטובים ושבחו את אביכים שבשמים׃</span> <span class="verse"><a name="17">17</a>אל תחשבו כי באתי להפר את התורה או את דברי הנביאים לא באתי להפר כי אם למלאת׃</span> <span class="verse"><a name="18">18</a>כי אמן אמר אני לכם עד כי יעברו השמים והארץ לא תעבר יוד אחת או קוץ אחד מן התורה עד אשר יעשה הכל׃</span> <span class="verse"><a name="19">19</a>לכן מי אשר יפר אחת מן המצות הקטנות האלה וכן ילמד את בני האדם קטון יקרא במלכות השמים ואשר יעשה וילמד אותן הוא גדול יקרא במלכות השמים׃</span> <span class="verse"><a name="20">20</a>כי אני אמר לכם אם לא תרבה צדקתכם מצדקת הסופרים והפרושים לא תבאו אל מלכות השמים׃</span> <span class="verse"><a name="21">21</a>שמעתם כי נאמר לקדמונים לא תרצח ואשר ירצח מחיב הוא לבית דין׃</span> <span class="verse"><a name="22">22</a>אבל אני אמר לכם כל אשר יקצף על אחיו חנם מחיב הוא לבית דין ואשר יאמר אל אחיו רקא מחיב הוא לסנהדרין ואשר יאמר אתה הנבל מחיב לאש גיהנם׃</span> <span class="verse"><a name="23">23</a>לכן אם תקריב קרבנך אל המזבח ושם תזכר כי יש לאחיך דבר עליך׃</span> <span class="verse"><a name="24">24</a>עזוב תעזב שם את קרבנך לפני המזבח וקדם ללכת לכפר פני אחיך ואחרי כן בוא הקרב את קרבנך׃</span> <span class="verse"><a name="25">25</a>מהר התרצה לאיש ריבך בעודך בדרך אתו פן יסגיר אתך איש ריבך אל השפט והשפט יסגירך לשוטר והשלכת את בית הכלא׃</span> <span class="verse"><a name="26">26</a>אמן אמר אני לך לא תצא משם עד אשר שלמת את הפרוטה האחרונה׃</span> <span class="verse"><a name="27">27</a>שמעתם כי נאמר לקדמונים לא תנאף׃</span> <span class="verse"><a name="28">28</a>אבל אני אמר לכם כל אשר יביט באשה לחמד אותה נאף נאפה בלבו׃</span> <span class="verse"><a name="29">29</a>ואם תכשילך עין ימינך נקר אותה והשלך ממך כי טוב לך אשר יאבד אחד מאבריך מרדת כל גופך אל גיהנם׃</span> <span class="verse"><a name="30">30</a>ואם ידך הימנית תכשילך קצץ אותה והשלך ממך כי טוב לך אשר יאבד אחד מאבריך מרדת כל גופך אל גיהנם׃</span> <span class="verse"><a name="31">31</a>ונאמר איש אשר ישלח את אשתו ונתן לה ספר כריתות׃</span> <span class="verse"><a name="32">32</a>אבל אני אמר לכם המשלח את אשתו בלתי על דבר זנות עשה אתה נאפת והלקח את הגרושה לו לאשה נאף הוא׃</span> <span class="verse"><a name="33">33</a>עוד שמעתם כי נאמר לקדמונים לא תשבע לשקר ושלם ליהוה שבעותיך׃</span> <span class="verse"><a name="34">34</a>אבל אני אמר לכם לא תשבעו כל שבועה לא בשמים כי כסא אלהים המה׃</span> <span class="verse"><a name="35">35</a>ולא בארץ כי הדום רגליו היא ולא בירושלים כי היא קרית מלך רב׃</span> <span class="verse"><a name="36">36</a>]73-63[ אף בראשך אל תשבע כי אין ביכלתך להפך שער אחד ללבן או לשחר אך יהי דברין הן הן לא לא והיותר מאלה מן הרע הוא׃</span> <span class="verse"><a name="37">37</a>]73-63[׃</span> <span class="verse"><a name="38">38</a>שמעתם כי נאמר עין תחת עין שן תחת שן׃</span> <span class="verse"><a name="39">39</a>אבל אני אמר לכם אל תתקוממו לרע אך המכה אותך על הלפי הימנית הטה לו גם את האחרת׃</span> <span class="verse"><a name="40">40</a>ואשר יחפץ לריב עמך ולקחת את כתנתך תן לו גם את חמעיל׃</span> <span class="verse"><a name="41">41</a>והאנס אותך ללכת עמו דרך מיל לך אתו שנים׃</span> <span class="verse"><a name="42">42</a>השאל מאתך תן לו והבא ללות ממך אל תשב פניו׃</span> <span class="verse"><a name="43">43</a>שמעתם כי נאמר ואהבת לרעך ושנאת את איבך׃</span> <span class="verse"><a name="44">44</a>אבל אני אמר לכם אהבו את איביכם ברכו את מקקליכם היטיבו לשנאיכם והתפללו בעד מכאיביכם ורדפיכם׃</span> <span class="verse"><a name="45">45</a>למען תהיו בנים לאביכם שבשמים אשר הוא מזריח שמשו לרעים ולטובים וממטיר על הצדיקים וגם על הרשעים׃</span> <span class="verse"><a name="46">46</a>כי אם תאהבו את אהביכם מה הוא שכרכם הלא גם המכסים יעשו זאת׃</span> <span class="verse"><a name="47">47</a>ואם תשאלו לשלום אחיכם בלבד מה יתרון לכם הלא גם המכסים יעשו זאת׃</span> <span class="verse"><a name="48">48</a>לכן היו שלמים כאשר אביכם שבשמים שלם הוא׃</span> </p></div</div></div></body></html>