<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/matt/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/matt">Matthew</a> &gt <strong>Chapter 19</strong></div><p><span class="verse"><a name="1">1</a>ויהי ככלות ישוע לדבר את הדברים האלה ויסע מן הגליל ויבא אל גבול יהודה בעבר הירדן׃</span> <span class="verse"><a name="2">2</a>וילכו אחריו המון עם רב וירפאם שם׃</span> <span class="verse"><a name="3">3</a>ויגשו אליו הפרושים לנסותו לאמר היוכל איש לשלח את אשתו על כל דבר׃</span> <span class="verse"><a name="4">4</a>ויען ויאמר אליהם הלא קראתם כי עשה בראשית זכר ונקבה עשה אתם׃</span> <span class="verse"><a name="5">5</a>ואמר על כן יעזב איש את אביו ואת אמו ודבק באשתו והיו שניהם לבשר אחד׃</span> <span class="verse"><a name="6">6</a>אם כן אינם עוד שנים כי אם בשר אחד לכן את אשר חבר האלהים אל יפרידנו האדם׃</span> <span class="verse"><a name="7">7</a>ויאמרו אליו ולמה זה צוה משה לתת לה ספר כריתת ולשלחה׃</span> <span class="verse"><a name="8">8</a>ויאמר אליהם בעבור קשי לבבכם הניח לכם משה לשלח את נשיכם אך מראש לא היתה ככה׃</span> <span class="verse"><a name="9">9</a>ואני אמר לכם המשלח את אשתו בלתי על דבר זנות ולקח לו אחרת נאף הוא והלקח את הגרושה נאף הוא׃</span> <span class="verse"><a name="10">10</a>ויאמרו אליו התלמידים אם ככה הוא ענין איש ואשתו לא טוב לקחת אשה׃</span> <span class="verse"><a name="11">11</a>ויאמר אליהם לא יוכל כל אדם קבל את הדבר הזה כי אם אלה אשר נתן להם להבין׃</span> <span class="verse"><a name="12">12</a>יש סריסים אשר נולדו כן מבטן אמם ויש סריסים המסרסים על ידי אדם ויש סריסים אשר סרסו את עצמם למען מלכות השמים מי שיוכל לקבל יקבל׃</span> <span class="verse"><a name="13">13</a>אז יביאו אליו ילדים למען ישים עליהם את ידיו ויתפלל עליהם ויגערו בם התלמידים׃</span> <span class="verse"><a name="14">14</a>והוא ישוע אמר הניחו לילדים ואל תמנעום מבוא אלי כי לאלה מלכות השמים׃</span> <span class="verse"><a name="15">15</a>וישם את ידיו עליהם ויעבר משם׃</span> <span class="verse"><a name="16">16</a>והנה איש נגש אליו ויאמר רבי הטוב אי זה הטוב אשר אעשנו לקנות חיי עולמים׃</span> <span class="verse"><a name="17">17</a>ויאמר אליו מה תקראני טוב אין טוב כי אם אחד האלהים ואם חפצך לבוא אל החיים שמר את המצות׃</span> <span class="verse"><a name="18">18</a>ויאמר אליו מה הנה ויאמר ישוע אלה הן לא תרצח לא תנאף לא תגנב לא תענה עד שקר׃</span> <span class="verse"><a name="19">19</a>כבד את אביך ואת אמך ואהבת לרעך כמוך׃</span> <span class="verse"><a name="20">20</a>ויאמר אליו הבחור את כל אלה שמרתי מנעורי ומה חסרתי עוד׃</span> <span class="verse"><a name="21">21</a>ויאמר ישוע אליו אם חפצך להיות שלם לך מכר את רכשך ותן לעניים והיה לך אוצר בשמים ושוב הלם ולך אחרי׃</span> <span class="verse"><a name="22">22</a>ויהי כשמע הבחור את הדבר הזה וילך משם נעצב כי היו לו נכסים רבים׃</span> <span class="verse"><a name="23">23</a>ויאמר ישוע אל תלמידיו אמן אמר אני לכם קשה לעשיר לבוא אל מלכות השמים׃</span> <span class="verse"><a name="24">24</a>ועוד אני אמר לכם כי נקל לגמל לעבר דרך נקב המחט מבא עשיר אל מלכות האלהים׃</span> <span class="verse"><a name="25">25</a>והתלמידים כשמעם זאת השתוממו מאד ויאמרו מי אפוא יוכל להושע׃</span> <span class="verse"><a name="26">26</a>ויבט בן ישוע ויאמר להם מבני אדם יפלא הדבר אבל מהאלהים לא יפלא כל דבר׃</span> <span class="verse"><a name="27">27</a>ויען פטרוס ויאמר אליו הן אנחנו עזבנו את הכל ונלך אחריך מה יהיה לנו׃</span> <span class="verse"><a name="28">28</a>ויאמר ישוע אליהם אמן אמר אני לכם אתם ההלכים אחרי בהתחדש הבריאה כאשר ישב בן האדם על כסא כבודו תשבו גם אתם על שנים עשר כסאות לשפט את שנים עשר שבטי ישראל׃</span> <span class="verse"><a name="29">29</a>וכל איש אשר עזב את בתיו ואת אחיו ואת אחיותיו ואת אביו ואת אמו ואת אשתו ואת בניו ואת שדותיו למען שמי הוא יקח מאה שערים וחיי עולמים יירש׃</span> <span class="verse"><a name="30">30</a>ואולם רבים מן הראשונים אשר יהיו אחרונים ומן האחרונים יהיו ראשונים׃</span> </p></div</div></div></body></html>