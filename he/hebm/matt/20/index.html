<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/matt/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/matt">Matthew</a> &gt <strong>Chapter 20</strong></div><p><span class="verse"><a name="1">1</a>כי דומה מלכות השמים לאדם בעל בית אשר השכים לצאת בבקר לשכר פעלים לכרמו׃</span> <span class="verse"><a name="2">2</a>והתנה עם הפעלים שכר דינר ליום וישלחם אל כרמו׃</span> <span class="verse"><a name="3">3</a>ויצא בשעה השלישית וירא אחרים עמדים בטלים בשוק׃</span> <span class="verse"><a name="4">4</a>ויאמר להם לכו גם אתם אל כרמי וכישר אתן לכם וילכו׃</span> <span class="verse"><a name="5">5</a>ויצא גם בשעה הששית גם בתשיעית ויעש כדבר הזה׃</span> <span class="verse"><a name="6">6</a>ויצא בשעת עשתי עשרה וימצא אחרים עמדים ויאמר אליהם למה אתם עמדים פה בטלים כל היום׃</span> <span class="verse"><a name="7">7</a>ויאמרו לו כי לא שכר אותנו איש ויאמר אליהם לכו גם אתם אל הכרם וכישר יתן לכם׃</span> <span class="verse"><a name="8">8</a>ויהי בערב ויאמר בעל הכרם אל פקידו קרא את הפעלים ושלם להם את שכרם החל באחרונים וכלה בראשונים׃</span> <span class="verse"><a name="9">9</a>ויבאו הנשכרים בשעת אחת עשרה ויקחו איש איש דינר אחד׃</span> <span class="verse"><a name="10">10</a>ובבא הראשונים דמו בנפשם כי יקחו יותר ויקחו גם הם איש איש דינר אחד׃</span> <span class="verse"><a name="11">11</a>ויהי בקחתם וילונו על בעל הבית לאמר׃</span> <span class="verse"><a name="12">12</a>אלה האחרונים לא עשו כי אם שעה אחת ואתה השויתם אלינו אשר סבלנו את כבד היום ואת חמו׃</span> <span class="verse"><a name="13">13</a>ויען ויאמר אל אחד מהם רעי לא עשקתיך הלא שכר דינר התנית עמי׃</span> <span class="verse"><a name="14">14</a>קח את שלך ולך ואני רצוני לתת גם לזה האחרון כמו לך׃</span> <span class="verse"><a name="15">15</a>הלא אוכל לעשות בשלי כרצוני האם תרע עינך על אשר טוב אנכי׃</span> <span class="verse"><a name="16">16</a>ככה יהיו האחרונים ראשונים והראשונים יהיו אחרונים כי רבים הם הקרואים ומעטים הנבחרים׃</span> <span class="verse"><a name="17">17</a>ויהי כעלות ישוע ירושלים ויקח אליו את שנים העשר לבדם ויאמר להם בדרך׃</span> <span class="verse"><a name="18">18</a>הננו עלים ירושלימה ובן האדם ימסר לראשי הכהנים ולסופרים והרשיעהו למות׃</span> <span class="verse"><a name="19">19</a>ומסרו אותו לגוים להתל בו ולהכות אותו בשוטים ולצלב אותו וביום השלישי קום יקום׃</span> <span class="verse"><a name="20">20</a>אז נגשה אליו אם בני זבדי עם בניה ותשתחו לו לבקש ממנו דבר׃</span> <span class="verse"><a name="21">21</a>ויאמר אליה מה בקשתך ותאמר אליו אמר נא כי ישבו שני בני אלה אחד לימינך ואחד לשמאלך במלכותך׃</span> <span class="verse"><a name="22">22</a>ויען ישוע ויאמר לא ידעתם את אשר שאלתם היכל תוכלו שתות את הכוס אשר אני עתיד לשתותו והטבל בטבילה אשר אני נבטל בה ויאמרו אליו נוכל׃</span> <span class="verse"><a name="23">23</a>ויאמר אליהם הן את כוסי תשתו ובטבילה אשר אני נטבל בה תטבלו אך שבת לימימי ולשמאלי אין בידי לתתה בלתי לאשר הוכן להם מאת אבי׃</span> <span class="verse"><a name="24">24</a>ויהי כאשר שמעו זאת העשרה ויכעסו אל שני האחים׃</span> <span class="verse"><a name="25">25</a>וישוע קרא להם ויאמר אתם ידעתם כי שרי הגוים רדים בהם והגדולים שלטים עליהם׃</span> <span class="verse"><a name="26">26</a>ואתם אל יהי כן ביניכם כי אם החפז להיות גדול בכם יהי לכם למשרת׃</span> <span class="verse"><a name="27">27</a>והחפץ להיות בכם לראש יהי לכם עבד׃</span> <span class="verse"><a name="28">28</a>כאשר בן האדם לא בא למען ישרתוהו כי אם לשרת ולתת את נפשו כפר תחת רבים׃</span> <span class="verse"><a name="29">29</a>ויהי כצאתם מיריחו וילך אחריו המון עם רב׃</span> <span class="verse"><a name="30">30</a>והנה שני עורים ישבים על יד הדרך וישמעו כי ישוע עבר ויצעקו לאמר חננו נא אדנינו בן דוד׃</span> <span class="verse"><a name="31">31</a>ויגער בם העם להשתיקם והם הרבו לצעק ויאמרו אדנינו חננו נא בן דוד׃</span> <span class="verse"><a name="32">32</a>ויעמד ישוע ויקרא להם ויאמר מה תחפצו ואעשה לכם׃</span> <span class="verse"><a name="33">33</a>ויאמרו אליו אדנינו עשה שתפקחנה עינינו׃</span> <span class="verse"><a name="34">34</a>ורחמי ישוע נכמרו ויגע בעיניהם ופתאם החלו עיניהם לראות וילכו אחריו׃</span> </p></div</div></div></body></html>