<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/matt/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/matt">Matthew</a> &gt <strong>Chapter 8</strong></div><p><span class="verse"><a name="1">1</a>וירד מן ההר וילך אחריו המון עם רב׃</span> <span class="verse"><a name="2">2</a>והנה איש מצרע בא וישתחו לו ויאמר אדני אם תרצה תוכל לטהרני׃</span> <span class="verse"><a name="3">3</a>וישלח ישוע את ידו ויגע בו ויאמר חפץ אנכי טהר ומיד נרפאה צרעתו׃</span> <span class="verse"><a name="4">4</a>ויאמר אליו ישוע ראה פן תספר לאיש כי אם לך לך והראה אל הכהן והקרב את הקרבן אשר צוה משה לעדות להם׃</span> <span class="verse"><a name="5">5</a>ויהי כבאו אל כפר נחום ויגש אליו שר מאה אחד ויתחנן לו לאמר׃</span> <span class="verse"><a name="6">6</a>אדני הנה נערי נפל למשכב בביתי והוא נכה אברים ומענה עד מאד׃</span> <span class="verse"><a name="7">7</a>ויאמר ישוע אליו אבא וארפאהו׃</span> <span class="verse"><a name="8">8</a>ויען שר המאה ויאמר אדני נקלתי מבאך בצל קורתי אך דבר נא רק דבר ונרפא נערי׃</span> <span class="verse"><a name="9">9</a>כי אנכי איש נתון תחת השלטון וגם יש תחת ידי אנשי צבא ואמרתי לזה לך והלך ולזה בוא ובא ולעבדי עשה זאת ועשה׃</span> <span class="verse"><a name="10">10</a>וישמע ישוע ויתמה ויאמר אל ההלכים אחריו אמן אמר אני לכם גם בישראל לא מצאתי אמונה גדולה כזאת׃</span> <span class="verse"><a name="11">11</a>ואני אמר לכם רבים יבאו ממזרח וממערב ויסבו עם אברהם ויצחק ויעקב במלכות השמים׃</span> <span class="verse"><a name="12">12</a>אבל בני המלכות המה יגרשו אל החשך החיצון שם תהיה היללה וחרוק השנים׃</span> <span class="verse"><a name="13">13</a>ויאמר ישוע אל שר המאה לך וכאמונתך כן יהיה לך וירפא נערו בשעה ההיא׃</span> <span class="verse"><a name="14">14</a>ויבא ישוע ביתה פטרוס וירא את חמותו נפלת למשכב כי אחזתה הקדחת׃</span> <span class="verse"><a name="15">15</a>ויגע בידה ותרף ממנה הקדחת ותקם ותשרתם׃</span> <span class="verse"><a name="16">16</a>ויהי לעת ערב ויביאו אליו רבים אחוזי שדים ויגרש את הרוחות בדבר וירפא את כל החולים׃</span> <span class="verse"><a name="17">17</a>למלאת את אשר דבר ישעיהו הנביא לאמר חלינו הוא נשא ומכאבינו סבלם׃</span> <span class="verse"><a name="18">18</a>ויהי כראות ישוע המון עם רב סביבתיו ויצו לעבר משם אל עבר הים׃</span> <span class="verse"><a name="19">19</a>ויגש אליו אחד הסופרים ויאמר אליו רבי אלכה אחריך אל כל אשר תלך׃</span> <span class="verse"><a name="20">20</a>ויאמר אליו ישוע לשועלים יש חורי עפר ולעוף השמים קנים ובן האדם אין לו מקום להניח שם את ראשו׃</span> <span class="verse"><a name="21">21</a>ואחר מן התלמידים אמר אליו אדני הניחה לי בראשונה ללכת ולקבר את אבי׃</span> <span class="verse"><a name="22">22</a>ויאמר אליו ישוע לך אחרי והנח למתים לקבר את מתיהם׃</span> <span class="verse"><a name="23">23</a>וירד אל האניה וירדו אתו תלמידיו׃</span> <span class="verse"><a name="24">24</a>והנה סער גדול היה בים ותכסה האניה בגלים והוא ישן׃</span> <span class="verse"><a name="25">25</a>ויגשו אליו תלמידיו ויעירו אותו לאמר הושיענו אדנינו אבדנו׃</span> <span class="verse"><a name="26">26</a>ויאמר אליהם קטני האמונה למה זה יראתם ויקם ויגער ברוחות ובים ותהי דממה גדולה׃</span> <span class="verse"><a name="27">27</a>ויתמהו האנשים ויאמרו מי אפוא הוא אמר גם הרוחות והים לו ישמעון׃</span> <span class="verse"><a name="28">28</a>ויהי כבאו אל עבר הים אל ארץ הגרגשים ויפגשוהו שני אנשים אחוזי שדים יצאים מבתי הקברות והמה רגונים מאד עד אשר לא יכל איש לעבר בדרך ההוא׃</span> <span class="verse"><a name="29">29</a>והנה הם צעקים לאמר מה לנו ולך ישוע בן האלהים הבאת הלם לענותנו בלא עתנו׃</span> <span class="verse"><a name="30">30</a>ועדר חזירים רבים היה שם במרעה הרחק מהם׃</span> <span class="verse"><a name="31">31</a>ויתחננו אליו השדים לאמר אם תגרשנו שלחנו בעדר החזירים׃</span> <span class="verse"><a name="32">32</a>ויאמר אליהם לכו לכם ויצאו ויבאו בעדר החזירים והנה השתער כל עדר החזירים מן המורד על הים וימותו במים׃</span> <span class="verse"><a name="33">33</a>וינוסו הרעים ויבאו העירה ויגידו את הכל ואת אשר נעשה לאחוזי השדים׃</span> <span class="verse"><a name="34">34</a>והנה כל העיר יצאה לקראת ישוע וכראותם אתו ויבקשו ממנו לעבר מגבולם׃</span> </p></div</div></div></body></html>