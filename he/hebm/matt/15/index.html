<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/matt/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/matt">Matthew</a> &gt <strong>Chapter 15</strong></div><p><span class="verse"><a name="1">1</a>אז באו אל ישוע הסופרים והפרושים אשר מירושלים׃</span> <span class="verse"><a name="2">2</a>ויאמרו מדוע תלמידיך עברים את קבלת הזקנים כי אינם רחצים את ידיהם באכלם לחם׃</span> <span class="verse"><a name="3">3</a>ויען ויאמר אליהם מדוע גם אתם עברים את מצות אלהים בעבור קבלתכם׃</span> <span class="verse"><a name="4">4</a>כי אלהים צוה לאמר כבד את אביך ואת אמך ומקלל אביו ואמו מות יומת׃</span> <span class="verse"><a name="5">5</a>ואתם אמרים האמר לאביו ולאמו קרבן כל מה שאתה נהנה לי אין עליו לכבד את אביו ואת אמו׃</span> <span class="verse"><a name="6">6</a>ותפרו את דבר האלהים בעבור קבלתכם׃</span> <span class="verse"><a name="7">7</a>חנפים היטב נבא עליכם ישעיהו לאמר׃</span> <span class="verse"><a name="8">8</a>העם הזה נגש בפיו ובשפתיו כבדוני ולבו רחק ממני׃</span> <span class="verse"><a name="9">9</a>ותהו יראתם אתי מצות אנשים מלמדים׃</span> <span class="verse"><a name="10">10</a>ויקרא אל העם ויאמר להם שמעו והבינו׃</span> <span class="verse"><a name="11">11</a>לא הבא אל הפה יטמא את האדם כי אם היוצא מן הפה הוא מטמא את האדם׃</span> <span class="verse"><a name="12">12</a>ויגשו אליו תלמידיו ויאמרו הידעת כי הפרושים בשמעם את הדבר הזה נכשלו בו׃</span> <span class="verse"><a name="13">13</a>ויען ויאמר כל מטע אשר לא נטע אבי שבשמים עקור יעקר׃</span> <span class="verse"><a name="14">14</a>הניחו אותם מנהלים עורים המה לעורים וכי יוליך עור את העור ונפלו שניהם בתוך הבור׃</span> <span class="verse"><a name="15">15</a>ויען פטרוס ויאמר אליו באר לנו את המשל הזה׃</span> <span class="verse"><a name="16">16</a>ויאמר ישוע עדנה גם אתם באין בינה׃</span> <span class="verse"><a name="17">17</a>העוד לא תשכילו כי כל הבא אל הפה יורד אל הכרש וישפך משם למוצאות׃</span> <span class="verse"><a name="18">18</a>אבל היוצא מן הפה יוצא מן הלב והוא מטמא את האדם׃</span> <span class="verse"><a name="19">19</a>כי מן הלב יוצאות מחשבות רע רציחות נאופים זנונים גנבות עדיות שקר וגדופים׃</span> <span class="verse"><a name="20">20</a>אלה הם המטמאים את האדם אבל אכול בלי נטילת ידים לא יטמא את האדם׃</span> <span class="verse"><a name="21">21</a>ויצא ישוע משם ויסר אל גלילות צור וצידון׃</span> <span class="verse"><a name="22">22</a>והנה אשה כנענית יצאה מן הגבולות ההם ותצעק אליו לאמר חנני אדני בן דוד כי בתי מענה מאד על ידי שד׃</span> <span class="verse"><a name="23">23</a>והוא לא ענה אתה דבר ויגשו תלמידיו ויבקשו ממנו לאמר שלחה כי צעקת היא אחרינו׃</span> <span class="verse"><a name="24">24</a>ויען ויאמר לא שלחתי כי אם אל הצאן האבדות לבית ישראל׃</span> <span class="verse"><a name="25">25</a>והיא באה ותשתחו לו לאמר אדני עזרני׃</span> <span class="verse"><a name="26">26</a>ויען ויאמר לא טוב לקחת את לחם הבנים ולהשליכו לצעירי הכלבים׃</span> <span class="verse"><a name="27">27</a>ותאמר כן אדני אפס כי גם צעירי הכלבים יאכלו מפרורים הנפלים מעל שלחן אדניהם׃</span> <span class="verse"><a name="28">28</a>ויען ישוע ויאמר אליה אשה גדלה אמונתך יהי לך כרצונך ותרפא בתה מן השעה ההיא׃</span> <span class="verse"><a name="29">29</a>ויעבר ישוע משם ויבא אל ים הגליל ויעל ההרה וישב שם׃</span> <span class="verse"><a name="30">30</a>ויבאו אליו המון עם רב ועמהם פסחים עורים חרשים קטעים ורבים כהמה ויפילום לרגלי ישוע וירפאם׃</span> <span class="verse"><a name="31">31</a>ויתמהו העם בראותם את האלמים מדברים והקטעים בריאים והפסחים מתהלכים והעורים ראים וישבחו את אלהי ישראל׃</span> <span class="verse"><a name="32">32</a>ויקרא ישוע אל תלמידיו ויאמר נכמרו רחמי על העם כי זה שלשת ימים עמדו עמדי ואין להם מה לאכל ואינני אבה לשלחם רעבים פן יתעלפו בדרך׃</span> <span class="verse"><a name="33">33</a>ויאמרו אליו התלמידים מאין לנו די לחם במדבר להשביע את ההמון הגדול הזה׃</span> <span class="verse"><a name="34">34</a>ויאמר ישוע אליהם כמה ככרות לחם לכם ויאמרו שבע ומעט דגים קטנים׃</span> <span class="verse"><a name="35">35</a>ויצו את המון העם לשבת לארץ׃</span> <span class="verse"><a name="36">36</a>ויקח את שבע ככרות הלחם ואת הדגים ויברך ויפרס ויתן אל התלמידים והתלמידים נתנו לעם׃</span> <span class="verse"><a name="37">37</a>ויאכלו כלם וישבעו וישאו מן הפתותים הנותרים שבעה דודים מלאים׃</span> <span class="verse"><a name="38">38</a>והאכלים היו ארבעת אלפי איש מלבד הנשים והטף׃</span> <span class="verse"><a name="39">39</a>וישלח את העם וירד באניה ויבא אל גבול מגדלא׃</span> </p></div</div></div></body></html>