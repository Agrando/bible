<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/matt/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/matt">Matthew</a> &gt <strong>Chapter 17</strong></div><p><span class="verse"><a name="1">1</a>ומקץ ששת ימים לקח לו ישוע את פטרוס ואת יעקב ואת יוחנן אחיו ויעלם בדד על הר גבוה׃</span> <span class="verse"><a name="2">2</a>וישתנה לעיניהם ויזהירו פניו כשמש ובגדיו כאור הלבינו׃</span> <span class="verse"><a name="3">3</a>והנה נראו אליהם משה ואליהו מדברים אתו׃</span> <span class="verse"><a name="4">4</a>ויען פטרוס ויאמר אל ישוע אדני טוב היותנו פה אם תחפץ נעשה נא פה שלש סכות לך אחת ולמשה אחת ולאליהו אחת׃</span> <span class="verse"><a name="5">5</a>עודנו מדבר והנה ענן אור הצל עליהם והנה קול מתוך הענן אמר זה בני ידידי אשר רציתי בו אליו תשמעון׃</span> <span class="verse"><a name="6">6</a>ויהי כשמע התלמידים ויפלו על פניהם וייראו מאד׃</span> <span class="verse"><a name="7">7</a>ויגש ישוע ויגע בם ויאמר קומו ואל תיראו׃</span> <span class="verse"><a name="8">8</a>וישאו עיניהם ולא ראו איש בלתי את ישוע לבדו׃</span> <span class="verse"><a name="9">9</a>וברדתם מן ההר צוה ישוע אתם לאמר לא תגידו לאיש את דבר המראה עד אם קם בן האדם מעם המתים׃</span> <span class="verse"><a name="10">10</a>וישאלהו תלמידיו לאמר למה זה אמרים הסופרים כי אליהו בוא יבוא בראשונה׃</span> <span class="verse"><a name="11">11</a>ויען ישוע ויאמר אליהם הנה אליהו בא בראשונה והשיב את הכל׃</span> <span class="verse"><a name="12">12</a>אבל אמר אני לכם כי אליהו כבר בא ולא הכירהו ויעשו בו כרצונם וכן גם בן האדם יענה על ידם׃</span> <span class="verse"><a name="13">13</a>אז הבינו התלמידים כי על יוחנן המטביל דבר אליהם׃</span> <span class="verse"><a name="14">14</a>ויהי כבואם אל המון העם ויגש אליו איש ויכרע על ברכיו לנגדו׃</span> <span class="verse"><a name="15">15</a>ויאמר אדני רחם נא על בני כי מכה ירח הוא וחליו רע כי פעמים רבות הוא נפל באש ופעמים רבות אל תוך המים׃</span> <span class="verse"><a name="16">16</a>ואביא אתו אל תלמידיך ולא יכלו לרפא לו׃</span> <span class="verse"><a name="17">17</a>ויען ישוע ויאמר הוי דור בלתי מאמין ופתלתל עד מתי אהיה עמכם עד מתי אסבל אתכם הביאו אותו אלי הנה׃</span> <span class="verse"><a name="18">18</a>ויגער בו ישוע ויצא השד ממנו וירפא הנער מן השעה ההיא׃</span> <span class="verse"><a name="19">19</a>ויגשו התלמידים אל ישוע והוא לבדו ויאמרו מדוע אנחנו לא יכלנו לגרשו׃</span> <span class="verse"><a name="20">20</a>ויאמר ישוע אליהם מפני אשר אינכם מאמינים כי אמן אמר אני לכם אם יש לכם אמונה כגרגר החרדל ואמרתם אל ההר הזה העתק מזה שמה ונעתק ממקומו ואין דבר אשר יבצר מכם׃</span> <span class="verse"><a name="21">21</a>אבל המין הזה לא יצא כי אם בתפלה ובצום׃</span> <span class="verse"><a name="22">22</a>ויהי בהתהלכם בארץ הגליל ויאמר אליהם ישוע עתיד בן האדם להמסר בידי אנשים׃</span> <span class="verse"><a name="23">23</a>ויהרגהו וביום השלישי קום יקום ויתעצבו מאד׃</span> <span class="verse"><a name="24">24</a>ויהי כבואם אל כפר נחום ויגשו אל פטרוס גבי מחצית השקל ויאמרו הלא יתן רבכם את מחצית השקל׃</span> <span class="verse"><a name="25">25</a>ויאמר הן ובבואו הביתה קדם אתו ישוע לשאל מה דעתך שמעון מלכי הארץ ממי יקחו מכס ומס מאת בניהם או מאת הזרים׃</span> <span class="verse"><a name="26">26</a>ויאמר פטרוס אליו מאת הזרים ויאמר לו ישוע אם כן אפוא הבנים חפשים המה׃</span> <span class="verse"><a name="27">27</a>אך למען לא נהיה להם למכשול לך אל הים והשלכת אל תוכו חכה ואת הדג הראשון אשר יעלה שאהו וכאשר תפתח את פיו תמצא בו אסתירא אותו קח לך ונתת להם בעדי ובעדך׃</span> </p></div</div></div></body></html>