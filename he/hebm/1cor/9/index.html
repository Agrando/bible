<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/1cor/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/1cor">1 Corinthians</a> &gt <strong>Chapter 9</strong></div><p><span class="verse"><a name="1">1</a>הלא שליח אנכי הלא חפשי אנכי הלא ראיתי את ישוע המשיח אדנינו הלא אתם פעלי באדנינו׃</span> <span class="verse"><a name="2">2</a>ואם אינני שליח לאחרים אך לכם הנני שליח כי חותם שליחותי אתם באדנינו׃</span> <span class="verse"><a name="3">3</a>וזאת התנצלותי כנגד הדנים אותי׃</span> <span class="verse"><a name="4">4</a>האין רשות בידנו לאכל ולשתות׃</span> <span class="verse"><a name="5">5</a>האין רשות בידנו להוליך עמנו אחות לאשה כמו גם השליחים האחרים וכמו אחי האדון וכמו כיפא׃</span> <span class="verse"><a name="6">6</a>אם לי לבדי ולבר נבא לא נתנה רשות להבטל ממלאכה׃</span> <span class="verse"><a name="7">7</a>מי הלך לצבא במשכרת של עצמו מי נטע כרם ולא יאכל את פריו מי רעה עדר ומחלב העדר לא יאכל׃</span> <span class="verse"><a name="8">8</a>הכי לפי דרכו של אדם אני מדבר כזאת הלא גם התורה אמרת כן׃</span> <span class="verse"><a name="9">9</a>כי כתוב בתורת משה לא תחסם שור בדישו הלשורים הושש האלהים׃</span> <span class="verse"><a name="10">10</a>או אך למעננו מדבר אכן למעננו נכתב כי החרש יחרש אלי תקוה והדש ידוש אלי תקוה לקחת חלקו בתקוה׃</span> <span class="verse"><a name="11">11</a>אם זרענו בכם עניני הרוח הכי דבר גדול הוא אם נקצר מכם עניני הבשר׃</span> <span class="verse"><a name="12">12</a>ואם לאחרים יש רשות עליכם הלא ביותר לנו אבל לא השתמשנו ברשות הזאת כי אם סבלנו את הכל לבלתי שום מעצור לבשורת המשיח׃</span> <span class="verse"><a name="13">13</a>הלא ידעתם כי עבדי עבדת הקדש אכלים מן הקדשים ומשרתי המזבח לקחים חלקם במזבח׃</span> <span class="verse"><a name="14">14</a>כן תקן אדנינו גם הוא אשר יחיו המבשרים על הבשורה׃</span> <span class="verse"><a name="15">15</a>ואנכי לא השתמשתי באחת מאלה וגם לא כתבתי זאת למען יעשה לי כזאת כי טוב לי המות מאשר ישים איש את תהלתי לריק׃</span> <span class="verse"><a name="16">16</a>אם אבשר את הבשורה אין לי תהלה כי החובה מטלת עלי ואוי לי אם לא אבשר׃</span> <span class="verse"><a name="17">17</a>כי אם ברצוני אעשה כן יהיה לי שכר ואם בעל כרחי פקדת משמרתי היא׃</span> <span class="verse"><a name="18">18</a>ועתה מה הוא שכרי הלא זה שאבשר בשורת המשיח בלא מחיר לבלתי השתמש להנאת עצמי ברשיון הנתן לי בבשורה׃</span> <span class="verse"><a name="19">19</a>כי בהיותי חפשי מכל עשיתי עצמי עבד לכל אדם למען אקנא את הרבים׃</span> <span class="verse"><a name="20">20</a>ואהי ליהודים כיהודי לקנות היהודים ואשר הם תחת התורה הייתי להם כמו תחת התורה למען קנות אותם אשר תחת התורה׃</span> <span class="verse"><a name="21">21</a>לאלה אשר בלי תורה הייתי כבלי תורה אף כי אינני בלי תורת האלהים כי אם תחת תורת המשיח אנכי למען קנות אותם אשר בלי תורה׃</span> <span class="verse"><a name="22">22</a>ולחלשים הייתי כחלש לקנות את החלשים הכל לכלם נהייתי למען בכל דרך אושיע אחדים׃</span> <span class="verse"><a name="23">23</a>ואת זאת אני עשה בעבור הבשורה למען אקח חלקי בה גם אנכי׃</span> <span class="verse"><a name="24">24</a>הלא ידעתם כי רצי המרוצה באסטדין רצים כלם ורק אחד מהם ישיג את שכר הנצוח ככה רוצו למען תשיגהו׃</span> <span class="verse"><a name="25">25</a>וכל העמד להאבק ינזר מכל דבר המה לקחת כתר נפסד ואנחנו לקחת כתר אשר איננו נפסד׃</span> <span class="verse"><a name="26">26</a>לכן הנני רץ לא כמו בחשכה הנני נלחם לא כהולם רוח׃</span> <span class="verse"><a name="27">27</a>כי אם אדכא את גופי ואשעבדנו פן אהיה אני הקורא לאחרים נאלח בעצמי׃</span> </p></div</div></div></body></html>