<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/1cor/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/1cor">1 Corinthians</a> &gt <strong>Chapter 8</strong></div><p><span class="verse"><a name="1">1</a>ועל דבר זבחי האלילים ידענו שיש דעה לכלנו הדעת תגביה לב והאהבה היא הבונה׃</span> <span class="verse"><a name="2">2</a>החשב כי הוא ידע דבר מה עוד לא ידע מאומה כאשר עליו לדעת אתו׃</span> <span class="verse"><a name="3">3</a>אבל אם יאהב איש את האלהים האלהים ידעו׃</span> <span class="verse"><a name="4">4</a>ועל דבר אכילת זבחי האלילים הנה ידענו כי האליל אין בעולם ואין אלהים בלתי אחד׃</span> <span class="verse"><a name="5">5</a>ואף כי יש הנקראים אלהים אם בשמים אם בארץ באשר יש אלהים רבים ואדנים רבים׃</span> <span class="verse"><a name="6">6</a>אמנם לנו אך לא אחד האב אשר הכל ממנו ואנחנו אליו ואדון אחד ישוע המשיח אשר הכל על ידו ונחנו על ידו׃</span> <span class="verse"><a name="7">7</a>אך לא בכלם הדעת כי יש אשר בזכרם עוד את האליל אכלים כזבח האליל ובכן לבם החלוש יתגאל׃</span> <span class="verse"><a name="8">8</a>המאכל לא יקרב אתכם לאלהים כי אם נאכל אין לנו יתרון ואם לא נאכל לא נגרע׃</span> <span class="verse"><a name="9">9</a>אבל הזהרו פן יהיה אתו הרשיון שלכם למכשל החלשים׃</span> <span class="verse"><a name="10">10</a>כי האיש הראה אתך אשר לך הדעת מסב בבית אלילים הלא יעז ברוחו החלוש לאכל מזבחי אלילים׃</span> <span class="verse"><a name="11">11</a>ויאבד על ידי דעתך אחיך החלש אשר למענו מת המשיח׃</span> <span class="verse"><a name="12">12</a>ואם ככה תחטאו לאחיכם ותכאיבו את רוחם החלוש למשיח אתם חטאים׃</span> <span class="verse"><a name="13">13</a>על כן אם מאכלי מכשיל את אחי לא אכל בשר לעולם למען לא אכשיל את אחי׃</span> </p></div</div></div></body></html>