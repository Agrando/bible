<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/1cor/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/1cor">1 Corinthians</a> &gt <strong>Chapter 3</strong></div><p><span class="verse"><a name="1">1</a>ואני לא יכלתי לדבר עמכם אחי כעם רוחניים כי עודכם של הבשר וכמו עוללים במשיח׃</span> <span class="verse"><a name="2">2</a>חלב השקיתי אתכם ולא מאכל כי אז לא יכלתם וגם עתה לא תוכלו יען היתכם עוד של הבשר׃</span> <span class="verse"><a name="3">3</a>כי באשר קנאה ומריבה ומחלקים ביניכם הלא של הבשר אתם ומתהלכים לפי דרך בני אדם׃</span> <span class="verse"><a name="4">4</a>הן באמר האחד אני לפולוס והשני אני לאפולוס הלא של הבשר אתם׃</span> <span class="verse"><a name="5">5</a>מי אפוא פולוס ומי הוא אפולוס אך משרתים הם אשר על ידם באתם להאמין איש איש כמתנת האדון אשר נתן לו׃</span> <span class="verse"><a name="6">6</a>אני נטעתי ואפולוס השקה אבל האלהים הוא הצמיח׃</span> <span class="verse"><a name="7">7</a>על כן הנטע איננו מאומה והמשקה איננו מאומה כי אם האלהים המצמיח׃</span> <span class="verse"><a name="8">8</a>והנטע והמשקה כאחד המה ואיש איש יקבל את שכרו כפי עמלו׃</span> <span class="verse"><a name="9">9</a>כי עזרי אל אנחנו ואתם שדה אלהים ובנין אלהים אתם׃</span> <span class="verse"><a name="10">10</a>]11-01[ ואני כפי חסד אלהים הנתן לי כבני חכם שתי יסוד ואחר בונה עליו אך ירא כל איש לשית יסוד אחר חוץ מן המוסד שהוא ישוע המשיח׃</span> <span class="verse"><a name="11">11</a>]11-01[׃</span> <span class="verse"><a name="12">12</a>ואם יבנה הבונה על היסוד הזה זהב או כסף או אבנים יקרות או עץ או חציר או קש׃</span> <span class="verse"><a name="13">13</a>מעשה כל איש יגלה כי היום הוא יבררהו כי באש יראה ואת מה מעשה כל איש ואיש האש תבחננו׃</span> <span class="verse"><a name="14">14</a>אם יעמד מעשה איש אשר בנה עליו יקבל שכרו׃</span> <span class="verse"><a name="15">15</a>ואם ישרף מעשהו יפסידנו והוא יושע אך כמו מצל מאש׃</span> <span class="verse"><a name="16">16</a>הלא ידעתם כי היכל אלהים אתם ורוח אלהים שכן בקרבכם׃</span> <span class="verse"><a name="17">17</a>ואיש אשר ישחית את היכל אלהים האלהים ישחית אתו כי היכל אלהים קדוש ואתם הנכם קדושים׃</span> <span class="verse"><a name="18">18</a>אל ירמה איש את עצמו והחשב את עצמו חכם בעולם הזה יהי לסכל למען יחכם׃</span> <span class="verse"><a name="19">19</a>כי חכמת העולם הזה סכלות היא לפני האלהים ככתוב לכד חכמים בערמם׃</span> <span class="verse"><a name="20">20</a>ועוד כתוב יהוה ידע מחשבות חכמים כי המה הבל׃</span> <span class="verse"><a name="21">21</a>על כן אל יתהלל איש באדם כי הכל הוא שלכם׃</span> <span class="verse"><a name="22">22</a>אם פולוס אם אפולוס ואם כיפא אם העולם אם החיים ואם המות אם ההוה ואם העתיד הכל הוא שלכם׃</span> <span class="verse"><a name="23">23</a>ואתם הנכם של המשיח והמשיח הוא של אלהים׃</span> </p></div</div></div></body></html>