<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/mark/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/mark">Mark</a> &gt <strong>Chapter 4</strong></div><p><span class="verse"><a name="1">1</a>וישב אל הים ויחל ללמד ויקהלו אליו המון עם רב עד אשר ירד לשבת באניה בים וכל העם עומד על חוף הים ביבשה׃</span> <span class="verse"><a name="2">2</a>וילמדם הרבה במשלים ויאמר אליהם בלמדו אתם׃</span> <span class="verse"><a name="3">3</a>שמעו שמוע הנה הזרע יצא לזרע׃</span> <span class="verse"><a name="4">4</a>ויהי בזרעו ויפל מן הזרע על יד הדרך ויבא עוף השמים ויאכלהו׃</span> <span class="verse"><a name="5">5</a>ויש אשר נפל על מקום הסלע אשר אין לו שם אדמה הרבה וימהר לצמח כי לא היה לו עמק אדמה׃</span> <span class="verse"><a name="6">6</a>ויהי כזרח השמש ויצרב וייבש כי אין לו שרש׃</span> <span class="verse"><a name="7">7</a>ויש אשר נפל בין הקצים ויעלו הקצים וימעכהו ולא נתן פרי׃</span> <span class="verse"><a name="8">8</a>ויש אשר נפל על האדמה הטובה ויתן פרי עלה וגדל ויעש זה שלשים שערים וזה ששים וזה מאה׃</span> <span class="verse"><a name="9">9</a>ויאמר אליהם מי אשר אזנים לו לשמע ישמע׃</span> <span class="verse"><a name="10">10</a>ויהי בהיותו לבדו וישאלוהו האנשים אשר סביביו עם שנים העשר על המשל׃</span> <span class="verse"><a name="11">11</a>ויאמר אליהם לכם נתן לדעת סוד מלכות האלהים ואשר בחוץ להם הכל במשלים׃</span> <span class="verse"><a name="12">12</a>למען יראו ראו ולא ידעו ושמעו שמוע ולא יבינו פן ישובו ונסלח לחטאתם׃</span> <span class="verse"><a name="13">13</a>ויאמר להם הן לא ידעתם את המשל הזה ואיך תבינו את המשלים כלם׃</span> <span class="verse"><a name="14">14</a>הזרע הוא זרע את הדבר׃</span> <span class="verse"><a name="15">15</a>ואלה הם הנזרעים על יד הדרך אשר יזרע בם הדבר וכשמעם אותו מיד בא השטן וישא את הדבר הזרוע בלבבם׃</span> <span class="verse"><a name="16">16</a>וכן הנזרעים על מקמות הסלע הם השמעים את הדבר ומהר בשמחה יקחהו׃</span> <span class="verse"><a name="17">17</a>אך אין להם שרש בקרבם ורק לשעה יעמדו ואחר כן בהיות צרה ורדיפה על אדות הדבר מהרה יכשלו׃</span> <span class="verse"><a name="18">18</a>והאחרים הנזרעים בין הקצים הם השמעים את הדבר׃</span> <span class="verse"><a name="19">19</a>ודאגות העולם הזה ומרמת העשר ותאות שאר הדברים באות וממעכות את הדבר ופרי לא יהיה לו׃</span> <span class="verse"><a name="20">20</a>ואלה המזרעים על האדמה הטובה הם השמעים את הדבר ומקבלים אתו ועשים פרי לשלשים שערים ולששים ולמאה׃</span> <span class="verse"><a name="21">21</a>ויאמר אליהם הכי יביאו הנר למען יושם תחת האיפה ותחת המטה ולא למען יעלהו על המנורה׃</span> <span class="verse"><a name="22">22</a>כי אין דבר סתום אשר לא יגלה ולא נעלם דבר כי אם למען יבא לגלוי׃</span> <span class="verse"><a name="23">23</a>כל אשר אזנים לו לשמע ישמע׃</span> <span class="verse"><a name="24">24</a>ויאמר אליהם ראו מה אתם שמעים במדה אשר אתם מודדים בה ימד לכם ועוד יוסף לכם השמעים׃</span> <span class="verse"><a name="25">25</a>כי מי שיש לו נתון ינתן לו ומי שאין לו גם את אשר יש לו יקח ממנו׃</span> <span class="verse"><a name="26">26</a>ויאמר מלכות האלהים היא כאשר ישליך איש זרע על האדמה׃</span> <span class="verse"><a name="27">27</a>וישן וקם לילה ויום והזרע יצמח וגדל והוא לא ידע׃</span> <span class="verse"><a name="28">28</a>כי הארץ מאליה מוציאה פריה את הדשא ראשונה ואחריו את השבלת ואחרי כן את החטה המלאה בשבלת׃</span> <span class="verse"><a name="29">29</a>וכאשר גמל הפרי ימהר לשלח את המגל כי בשל הקציר׃</span> <span class="verse"><a name="30">30</a>ויאמר אל מה נדמה את מלכות האלהים ובאי זה משל נמשילנה׃</span> <span class="verse"><a name="31">31</a>כגרגר של חרדל אשר יזרע באדמה והוא קטן מכל הזרעים אשר על הארץ׃</span> <span class="verse"><a name="32">32</a>ואחרי הזרעו יעלה ויגדל על כל הירקות ועשה ענפים גדולים עד אשר יוכלו עוף השמים לקנן בצלו׃</span> <span class="verse"><a name="33">33</a>ובמשלים רבים כאלה דבר אליהם את הדבר כפי אשר יכלו לשמע׃</span> <span class="verse"><a name="34">34</a>ובבלי משל לא דבר אליהם והיה בהיותו עם תלמידיו לבדם יבאר להם את הכל׃</span> <span class="verse"><a name="35">35</a>ויאמר אליהם ביום ההוא לפנות ערב נעברה העבר׃</span> <span class="verse"><a name="36">36</a>ויעזבו את המון העם ויקחו אתו כאשר הוא באניה וגם אניות אחרות הלכו עמו׃</span> <span class="verse"><a name="37">37</a>ותקם רוח סערה גדולה וישטפו הגלים אל תוך האניה עד אשר כמעט נמלאה׃</span> <span class="verse"><a name="38">38</a>והוא ישן על הכסת באחרי האניה ויעירו אותו ויאמרו אליו רבי האינך דאג לנו כי נאבד׃</span> <span class="verse"><a name="39">39</a>ויעור ויגער ברוח ויאמר אל הים הס ודם ותשך הרוח ותהי דממה גדולה׃</span> <span class="verse"><a name="40">40</a>ויאמר אליהם למה ככה אתם חרדים איך אין לכם אמונה׃</span> <span class="verse"><a name="41">41</a>וייראו יראה גדולה ויאמרו איש אל רעהו מי אפוא הוא אשר גם הרוח והים שמעים לו׃</span> </p></div</div></div></body></html>