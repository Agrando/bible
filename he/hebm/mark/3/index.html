<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/mark/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/mark">Mark</a> &gt <strong>Chapter 3</strong></div><p><span class="verse"><a name="1">1</a>וישב ויבאו אל בית הכנסת ושם איש אשר ידו יבשה׃</span> <span class="verse"><a name="2">2</a>ויתבוננו בו אם ירפאהו בשבת למען ימצאו עליו שטנה׃</span> <span class="verse"><a name="3">3</a>ויאמר אל האיש אשר יבשה ידו קום עמד בתוך׃</span> <span class="verse"><a name="4">4</a>ויאמר אליהם הנכון בשבת להיטיב או להרע להציל נפש או לאבדה ויחרישו׃</span> <span class="verse"><a name="5">5</a>ויבט אליהם סביב בחמה ויתעצב על טמטום לבבם ויאמר אל האיש פשט את ידך ויפשט ידו ותרפא ותשב כאחרת׃</span> <span class="verse"><a name="6">6</a>והפרושים יצאו מהרה ויתיעצו עליו עם ההורדוסיים לאבדו׃</span> <span class="verse"><a name="7">7</a>וישוע סר משם עם תלמידיו אל יד הים וילכו אחריו המון עם רב מן הגליל ומיהודה׃</span> <span class="verse"><a name="8">8</a>ומירושלים ומאדום ומעבר הירדן ומסביבות צור וצידון המון רב אשר שמעו את כל אשר עשה ויבאו אליו׃</span> <span class="verse"><a name="9">9</a>ויאמר אל תלמידיו כי יכינו לו אניה קטנה מפני העם למען לא ילחצוהו׃</span> <span class="verse"><a name="10">10</a>כי רפא לרבים עד כי התנפלו עליו כל המנגעים לנגע בו׃</span> <span class="verse"><a name="11">11</a>והרוחות הטמאות כראותן אתו נפלו לפניו ותצעקנה לאמר אתה הוא בן אלהים׃</span> <span class="verse"><a name="12">12</a>ויגער בהן מאד אשר לא תגלינה אותו׃</span> <span class="verse"><a name="13">13</a>ויעל אל ההר ויקרא אל אשר הוא חפץ בם ויבאו אליו׃</span> <span class="verse"><a name="14">14</a>וישם שנים עשר איש למען יהיו אתו ולמען ישלחם לקרא׃</span> <span class="verse"><a name="15">15</a>והיה להם השלטן לרפא את התחלאים ולגרש את השדים׃</span> <span class="verse"><a name="16">16</a>ויכנה את שמעון בשם פטרוס׃</span> <span class="verse"><a name="17">17</a>ואת יעקב בן זבדי ואת יוחנן אחי יעקב ויכנה אתם בשם בני רגוש הוא בני רעם׃</span> <span class="verse"><a name="18">18</a>ואת אנדרי ואת פילפוס ואת בר תלמי ואת מתי ואת תומא ואת יעקב בן חלפי ואת תדי ואת שמעון הקני׃</span> <span class="verse"><a name="19">19</a>ואת יהודה איש קריות אשר גם מסרו׃</span> <span class="verse"><a name="20">20</a>ויבאו הביתה וישב המון העם להתאסף עד כי לא יכלו אף לאכל לחם׃</span> <span class="verse"><a name="21">21</a>וישמעו קרוביו ויצאו להחזיק בו כי אמרו יצא מדעתו׃</span> <span class="verse"><a name="22">22</a>והסופרים אשר ירדו מירושלים אמרו כי בעל זבוב נכנס בו ועל ידי שר השדים הוא מגרש את השדים׃</span> <span class="verse"><a name="23">23</a>ויקרא אותם אליו וידבר להם במשלים לאמר איך יוכל השטן לגרש השטן׃</span> <span class="verse"><a name="24">24</a>ואם נחלקה ממלכה על עצמה לא תוכל לעמד הממלכה ההיא׃</span> <span class="verse"><a name="25">25</a>ובית אם נחלק על עצמו לא יוכל לעמד הבית ההוא׃</span> <span class="verse"><a name="26">26</a>ואם השטן יתקומם אל עצמו ונחלק לא יוכל לעמד כי בא קצו׃</span> <span class="verse"><a name="27">27</a>אין איש אשר יכל לבוא לבית הגבור ולגזל את כליו אם לא יאסר בראשונה את הגבור ואחר ישסה את ביתו׃</span> <span class="verse"><a name="28">28</a>אמן אמר אני לכם כי כל החטאים יסלחו לבני אדם וכל הגדופים אשר יגדפו׃</span> <span class="verse"><a name="29">29</a>אך המגדף את רוח הקדש אין לו סליחה לעולם כי יאשם בעונו לנצח׃</span> <span class="verse"><a name="30">30</a>כי המה אמרו רוח טמאה בו׃</span> <span class="verse"><a name="31">31</a>ויבאו אמו ואחיו ויעמדו מחוץ לבית וישלחו אליו לקרא לו׃</span> <span class="verse"><a name="32">32</a>והמון העם ישבו סביביו ויאמרו אליו הנה אמך ואחיך בחוץ מבקשים אותך׃</span> <span class="verse"><a name="33">33</a>ויען ויאמר אליהם מי הם אמי ואחי׃</span> <span class="verse"><a name="34">34</a>ויבט סביב אל הישבים סביביו ויאמר הנה אמי ואחי׃</span> <span class="verse"><a name="35">35</a>כי כל אשר יעשה רצון האלהים הוא אחי ואחותי ואמי׃</span> </p></div</div></div></body></html>