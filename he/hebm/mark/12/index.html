<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/mark/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/mark">Mark</a> &gt <strong>Chapter 12</strong></div><p><span class="verse"><a name="1">1</a>ויחל לדבר אליהם במשלים לאמר איש נטע כרם ויעש גדר סביבותיו ויחצב יקב ויבן מגדל ויתנהו אל כרמים וילך למרחקים׃</span> <span class="verse"><a name="2">2</a>ולמועד שלח אל הכרמים עבד לקחת מאת הכרמים מפרי הכרם׃</span> <span class="verse"><a name="3">3</a>ויחזיקו בו ויכהו וישלחהו ריקם׃</span> <span class="verse"><a name="4">4</a>ויסף לשלח אליהם עבד אחר ואתו סקלו באבנים ומחקו ראשו וישלחהו נכלם׃</span> <span class="verse"><a name="5">5</a>ויסף וישלח אחר וגם אתו הרגו וכן עשו ברבים אחרים מהם הכו ומהם הרגו׃</span> <span class="verse"><a name="6">6</a>ויהי לו עוד בן יחיד אשר אהבו וישלח גם אתו אליהם באחרנה לאמר מפני בני יגורו׃</span> <span class="verse"><a name="7">7</a>והכרמים ההם אמרו איש אל רעהו הנה זה הוא היורש לכו ונהרגהו ולנו תהיה הירשה׃</span> <span class="verse"><a name="8">8</a>ויחזיקו בו ויהרגו אותו וישליכהו אל מחוץ לכרם׃</span> <span class="verse"><a name="9">9</a>ועתה מה יעשה בעל הכרם יבוא ויאבד את הכרמים ההם ויתן את הכרם לאחרים׃</span> <span class="verse"><a name="10">10</a>הלא קראתם את הכתוב הזה אבן מאסו הבונים היתה לראש פנה׃</span> <span class="verse"><a name="11">11</a>מאת יהוה היתה זאת היא נפלאת בעינינו׃</span> <span class="verse"><a name="12">12</a>ויבקשו לתפשו וייראו מפני העם יען אשר הבינו כי עליהם דבר את המשל הזה ויעזבהו וילכו להם׃</span> <span class="verse"><a name="13">13</a>וישלחו אליו אנשים מן הפרושים ומן ההורדוסים ללכד אתו בדברו׃</span> <span class="verse"><a name="14">14</a>ויבאו ויאמרו אליו רבי ידענו כי איש אמת אתה ולא תגור מפני איש כי לא תכיר פנים כי אם באמת מורה אתה את דרך האלהים הנכון לתת מס אל הקיסר אם לא נתן׃</span> <span class="verse"><a name="15">15</a>והוא ידע את חנפתם ויאמר אליהם מה תנסוני הביאו אלי דינר ואראה׃</span> <span class="verse"><a name="16">16</a>ויביאו ויאמר אליהם של מי הצורה הזאת והמכתב אשר עליו ויאמרו אליו של הקיסר׃</span> <span class="verse"><a name="17">17</a>ויאמר ישוע אליהם את אשר לקיסר תנו לקיסר ואת אשר לאלהים תנו לאלהים ויתמהו עליו׃</span> <span class="verse"><a name="18">18</a>ויבאו אליו מן הצדוקים האמרים כי אין תחיה למתים וישאלהו לאמר׃</span> <span class="verse"><a name="19">19</a>רבי כתב לנו משה כי ימות אחי איש ועזב אשה ובנים אין לו ייבם אחיו את אשתו ויקם זרע לאחיו׃</span> <span class="verse"><a name="20">20</a>והנה שבעה אחים והראשון לקח אשה ובמותו לא השאיר אחריו זרע׃</span> <span class="verse"><a name="21">21</a>ויקח אתה השני וימת ולא הניח זרע וכן גם השלישי׃</span> <span class="verse"><a name="22">22</a>ויקחוה כל השבעה ולא השאירו אחריהם זרע ואחרי מות כלם מתה גם האשה׃</span> <span class="verse"><a name="23">23</a>ועתה בתחית המתים כשיקומו למי מהם תהיה לאשה כי לשבעה היתה לאשה׃</span> <span class="verse"><a name="24">24</a>ויאמר ישוע אליהם הלא בזאת אתם תעים באשר אינכם יודעים גם את הכתובים גם את גבורת האלהים׃</span> <span class="verse"><a name="25">25</a>כי בעת קומם מן המתים האנשים לא ישאו נשים ולא תנשאנה אך יהיו כמלאכי השמים׃</span> <span class="verse"><a name="26">26</a>ועל דבר המתים כי קום יקומו הלא קראתם בספר משה בסנה את אשר דבר אליו האלהים לאמר אנכי אלהי אברהם ואלהי יצחק ואלהי יעקב׃</span> <span class="verse"><a name="27">27</a>האלהים איננו אלהי המתים כי אם אלהי החיים לכן הרביתם לתעות׃</span> <span class="verse"><a name="28">28</a>ואחד מן הסופרים שמע אתם מתוכחים ויקרב אליהם וירא כי היטב השיבם וישאלהו מה היא הראשנה לכל המצות׃</span> <span class="verse"><a name="29">29</a>ויען ישוע וידבר אליו הראשנה לכל המצות היא שמע ישראל יהוה אלהינו יהוה אחד׃</span> <span class="verse"><a name="30">30</a>ואהבת את יהוה אלהיך בכל לבבך ובכל נפשך ובכל מדעך ובכל מאדך זאת היא המצוה הראשנה׃</span> <span class="verse"><a name="31">31</a>והשנית הדמה לה היא ואהבת לרעך כמוך ואין מצוה גדולה מאלה׃</span> <span class="verse"><a name="32">32</a>ויאמר אליו הסופר אמנם רבי יפה דברת כי אלהים אחד הוא ואין עוד מלבדו׃</span> <span class="verse"><a name="33">33</a>ולאהבה אתו בכל לבב ובכל מדע ובכל נפש ובכל מאד ולאהבה את הרע כנפשו גדולה היא מכל עלות וזבחים׃</span> <span class="verse"><a name="34">34</a>וירא ישוע כי ענה בדעת ויאמר אליו לא רחוק אתה ממלכות האלהים ואיש לא ערב עוד את לבו לשאל אותו שאלה׃</span> <span class="verse"><a name="35">35</a>ויען ישוע בלמדו במקדש ויאמר איך יאמרו הסופרים כי המשיח הוא בן דוד׃</span> <span class="verse"><a name="36">36</a>והוא דוד אמר ברוח הקדש נאם יהוה לאדני שב לימיני עד אשית איביך הדם לרגליך׃</span> <span class="verse"><a name="37">37</a>הנה דוד בעצמו קרא לו אדון ואיך הוא בנו ויאהב רב העם לשמע אתו׃</span> <span class="verse"><a name="38">38</a>ויאמר אליהם בלמד אתם השמרו מן הסופרים האהבים להתהלך עטופי טלית ואת שאלות שלומם בשוקים׃</span> <span class="verse"><a name="39">39</a>ואת מושבי הראש בבתי כנסיות ואת מסבות הראש בסעודות׃</span> <span class="verse"><a name="40">40</a>הבלעים את בתי האלמנות ומאריכים בתפלה למראה עינים המה משפט על יתר יקחו׃</span> <span class="verse"><a name="41">41</a>וישוע ישב ממול ארון האוצר והוא ראה את העם משליכים מעות לארון האוצר ועשירים רבים נתנו הרבה׃</span> <span class="verse"><a name="42">42</a>ותבא אלמנה עניה ותשלך שתי פרוטות אשר הן רבע אסר׃</span> <span class="verse"><a name="43">43</a>ויקרא אל תלמידיו ויאמר אליהם אמן אמר אני לכם כי האלמנה העניה הזאת נתנה יותר מכל הנתנים אל ארון האוצר׃</span> <span class="verse"><a name="44">44</a>כי כלם נתנו מן העדף שלהם והיא ממחסרה נתנה כל אשר לה את כל רכושה׃</span> </p></div</div></div></body></html>