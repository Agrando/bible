<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/mark/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/mark">Mark</a> &gt <strong>Chapter 7</strong></div><p><span class="verse"><a name="1">1</a>ויקהלו אליו הפרושים ומן הסופרים אשר באו מירושלים׃</span> <span class="verse"><a name="2">2</a>ויהי כראותם מתלמידיו אכלים לחם בטמאת ידיהם בלא נטילה ויוכיחו אתם׃</span> <span class="verse"><a name="3">3</a>כי הפרושים וכל היהודים לא יאכלו בלתי את רחצו את ידיהם עד הפרק באחזם בקבלת הזקנים׃</span> <span class="verse"><a name="4">4</a>ואת אשר מן השוק אינם אכלים בלא טבילה ועוד דברים אחרים רבים אשר קבלו לשמר כמו טבילת כסות וכדים ויורות ומטות׃</span> <span class="verse"><a name="5">5</a>וישאלו אותו הפרושים והסופרים מדוע תלמידיך אינם נהגים על פי קבלת הזקנים כי אכלים לחם בלא נטבילת ידים׃</span> <span class="verse"><a name="6">6</a>ויען ויאמר אליהם היטב נבא ישעיהו עליכם החנפים ככתוב העם הזה בשפתיו כבדוני ולבו רחק ממני׃</span> <span class="verse"><a name="7">7</a>ותהו יראתם אתי מצות אנשים מלמדים׃</span> <span class="verse"><a name="8">8</a>כי עזבתם את מצות אלהים לאחז בקבלת בני אדם טבילות כדים וכסות וכאלה רבות אתם עשים׃</span> <span class="verse"><a name="9">9</a>ויאמר אליהם מה יפה עשיתם אשר בטלתם את מצות האלהים כדי שתשמרו את קבלתכם׃</span> <span class="verse"><a name="10">10</a>כי משה אמר כבד את אביך ואת אמך ומקלל אביו ואמו מות יומת׃</span> <span class="verse"><a name="11">11</a>ואתם אמרים איש כי יאמר לאביו ולאמו קרבן פרושו מתנה לאלהים כל מה שאתה נהנה לי׃</span> <span class="verse"><a name="12">12</a>ולא תניחו לו לעשות עוד מאומה לאביו ולאמו׃</span> <span class="verse"><a name="13">13</a>ותפרו את דבר האלהים על ידי קבלתכם אשר קבלתם והרבה כאלה אתם עשים׃</span> <span class="verse"><a name="14">14</a>ויקרא אל כל העם ויאמר אליהם שמעו אלי כלכם והבינו׃</span> <span class="verse"><a name="15">15</a>אין דבר מחוץ לאדם אשר יוכל לטמא אותו בבאו אל קרבו כי אם הדברים היוצאים ממנו המה יטמאו את האדם׃</span> <span class="verse"><a name="16">16</a>כל אשר אזנים לו לשמע ישמע׃</span> <span class="verse"><a name="17">17</a>ויהי כאשר שב הביתה מן ההמון וישאלהו תלמידיו על דבר המשל׃</span> <span class="verse"><a name="18">18</a>ויאמר אליהם האף אתם חסרי בינה הלא תשכילו כי כל הבא את תוך האדם מחוצה לו לא יטמאנו׃</span> <span class="verse"><a name="19">19</a>כי לא יבוא אל לבו כי אם אל כרשו ויצא למוצאות להבר כל אכל׃</span> <span class="verse"><a name="20">20</a>ויאמר היצא מן האדם הוא מטמא את האדם׃</span> <span class="verse"><a name="21">21</a>]22-12[ כי מתוך לב האדם יצאות המחשבות הרעות נאף וזנה ורצוח וגנוב ואהבת בצע ורשעה ורמיה וזוללות וצרות עין וגדוף וזדון וסכלות׃</span> <span class="verse"><a name="22">22</a>]22-12[׃</span> <span class="verse"><a name="23">23</a>כל הרעות האלה מקרב האדם הן יוצאות ומטמאות אתו׃</span> <span class="verse"><a name="24">24</a>ויקם משם וילך לו אל גבולות צור וצידון ובבואו הביתה לא אבה כי יודע לאיש ולא יכל להסתר׃</span> <span class="verse"><a name="25">25</a>כי אשה אשר רוח טמאה נכנסה בבתה הקטנה שמעה את שמעו ותבא ותפל לרגליו׃</span> <span class="verse"><a name="26">26</a>והאשה יונית וארץ מולדתה כנען אשר לסוריא ותבקש ממנו לגרש אר השד מבתה׃</span> <span class="verse"><a name="27">27</a>ויאמר אליה ישוע הניחו לשבע בראשונה הבנים כי לא טוב לקחת לחם הבנים ולהשליכו לצעירי הכלבים׃</span> <span class="verse"><a name="28">28</a>ותען ותאמר אליו כן אדני אבל גם צעירי הכלבים יאכלו תחת השלחן מפרורי לחם הבנים׃</span> <span class="verse"><a name="29">29</a>ויאמר אליה בגלל דברך זה לכי לך יצא השד מבתך׃</span> <span class="verse"><a name="30">30</a>ותבא אל ביתה ותמצא את הילדה משכבת על חמטה והשד יצא ממנה׃</span> <span class="verse"><a name="31">31</a>וישב ויצא מגבול צור וצידון ויבא אל ים הגליל בתוך גבול עשר הערים׃</span> <span class="verse"><a name="32">32</a>ויביאו אליו איש אשר היה חרש ואלם ויתחננו לו לשום עליו את ידו׃</span> <span class="verse"><a name="33">33</a>ויקח אתו לבדו מקרב ההמון וישם את אצבעותיו באזניו וירק ויגע על לשנו׃</span> <span class="verse"><a name="34">34</a>ויבט השמימה ויאנח ויאמר אליו אפתח ופרושו הפתח׃</span> <span class="verse"><a name="35">35</a>וברגע נפתחו אזניו ויתר קשר לשונו וידבר בשפה ברורה׃</span> <span class="verse"><a name="36">36</a>ויזהר אותם כי לא יספרו לאיש וכאשר יזהירם כן ירבו להכריז׃</span> <span class="verse"><a name="37">37</a>וישתוממו עד מאד ויאמרו את הכל עשה יפה גם החרשים הוא עשה לשמעים גם האלמים למדברים׃</span> </p></div</div></div></body></html>