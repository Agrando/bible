<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/1thess/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/1thess">1 Thessalonians</a> &gt <strong>Chapter 5</strong></div><p><span class="verse"><a name="1">1</a>ועל דבר העתים והזמנים אין צרך לכתב אליכם אחי׃</span> <span class="verse"><a name="2">2</a>הלא אף אתם ידעתם היטב כי יום יהוה כגנב בלילה כן בוא יבוא׃</span> <span class="verse"><a name="3">3</a>כי בעת אמרם שלום ושלוה יבא עליהם השבר פתאם כחבלים על ההרה ולא יוכלו להמלט׃</span> <span class="verse"><a name="4">4</a>אבל אתם אחי אינכם בחשך שישיג אתכם היום כגנב׃</span> <span class="verse"><a name="5">5</a>אתם כלכם בני האור ובני היום לא בני הלילה אנחנו ולא בני החשך׃</span> <span class="verse"><a name="6">6</a>לכן אל נא נרדם כמו האחרים כי אם נשקד וננזר׃</span> <span class="verse"><a name="7">7</a>כי הנרדמים הם בלילה נרדמים והמשתכרים משתכרים בלילה׃</span> <span class="verse"><a name="8">8</a>ואנחנו בני היום ננזרה נא ונלבש את שריון האמונה והאהבה וככובע את תקות הישועה׃</span> <span class="verse"><a name="9">9</a>יען אשר לא יעדנו האלהים לחרון כי אם לנחל את הישועה על ידי אדנינו ישוע המשיח׃</span> <span class="verse"><a name="10">10</a>אשר מת בעדנו למען אם נשקד ואם נישן חיה נחיה עמו יחד׃</span> <span class="verse"><a name="11">11</a>על כן נחמו זה את זה ובנו איש את אחיו כאשר גם עשיתם׃</span> <span class="verse"><a name="12">12</a>והננו מבקשים מכם אחי להכיר את העמלים בכם ואשר הם נצבים עליכם באדון ומוכיחים אתכם׃</span> <span class="verse"><a name="13">13</a>אשר תנהגו בם כבוד עד למעלה באהבה למען פעלתם ויהי שלום ביניכם׃</span> <span class="verse"><a name="14">14</a>והננו מזהירים אתכם אחי הוכיחו את הסוררים אמצו את רכי הלבב תמכו את החלשים והאריכו רוח אל כל אדם׃</span> <span class="verse"><a name="15">15</a>וראו פן ישלם איש לאיש רעה תחת רעה כי אם רדפו בכל עת את הטוב הן לאיש איש מכם הן לכל אדם׃</span> <span class="verse"><a name="16">16</a>היו שמחים בכל עת׃</span> <span class="verse"><a name="17">17</a>התמידו בתפלה׃</span> <span class="verse"><a name="18">18</a>הודו על הכל כי זה רצון האלהים אליכם במשיח ישוע׃</span> <span class="verse"><a name="19">19</a>את הרוח לא תכבו׃</span> <span class="verse"><a name="20">20</a>את הנבואות לא תמאסו׃</span> <span class="verse"><a name="21">21</a>בחנו כל דבר ובטוב אחזו׃</span> <span class="verse"><a name="22">22</a>התרחקו מכל הדומה לרע׃</span> <span class="verse"><a name="23">23</a>והוא אלהי השלום יקדש אתכם קדשה שלמה וכל רוחכם ונפשכם וגופכם ישמר תמים בבוא אדנינו ישוע המשיח׃</span> <span class="verse"><a name="24">24</a>נאמן הקורא אתכם אשר גם יעשה׃</span> <span class="verse"><a name="25">25</a>אחי התפללו בעדנו׃</span> <span class="verse"><a name="26">26</a>שאלו לשלום כל האחים בנשיקה הקדשה׃</span> <span class="verse"><a name="27">27</a>הנני משביעכם באדון שתקרא האגרת הזאת באזני כל האחים הקדשים׃</span> <span class="verse"><a name="28">28</a>חסד ישוע המשיח אדנינו עמכם אמן׃</span> </p></div</div></div></body></html>