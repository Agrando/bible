<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/1thess/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/1thess">1 Thessalonians</a> &gt <strong>Chapter 4</strong></div><p><span class="verse"><a name="1">1</a>ועוד נבקשה מכם אחי ונזהיר אתכם באדנינו ישוע כי כאשר קבלתם מאתנו איך לכם להתהלך ולמצא חן בעיני האלהים כן תוסיפו וכן תרבו עוד׃</span> <span class="verse"><a name="2">2</a>כי ידעתם את המצות אשר נתנו לכם בשם האדון ישוע׃</span> <span class="verse"><a name="3">3</a>כי רצון האלהים היא קדשתכם אשר תתרחקו מן הזנות׃</span> <span class="verse"><a name="4">4</a>וידע כל איש מכם לשמר את כליו בקדשה ויקר׃</span> <span class="verse"><a name="5">5</a>ולא בתאות זמה כדרך הגוים אשר אינם ידעים האלהים׃</span> <span class="verse"><a name="6">6</a>ולא יפרץ איש ויונה את אחיו בעשק כי נוקם יהוה על כל זאת כאשר כבר אמרנו והעידנו לכם׃</span> <span class="verse"><a name="7">7</a>כי לא קרא אותנו האלהים לטמאה כי אם לקדשה׃</span> <span class="verse"><a name="8">8</a>על כן הבוזה זאת לא אנשים הוא בוזה כי אם את האלהים אשר גם שם בקרבנו את רוח קדשו׃</span> <span class="verse"><a name="9">9</a>ועל אהבת האחים אין צרך לכתב אליכם הלא אף אתם למודי יהוה לאהבה איש את רעהו׃</span> <span class="verse"><a name="10">10</a>וגם עשים אתם כן לכל אחיכם אשר בכל מקדוניא אך נבקשה מכם אחי אשר תוסיפו ותרבו עוד׃</span> <span class="verse"><a name="11">11</a>ותשתדלו לשבת בנחת ותעשו איש מלאכתו בעמל ידיכם כאשר צוינו אתכם׃</span> <span class="verse"><a name="12">12</a>למען תתנהגו כהגן עם אשר בחוץ ולא תצטרכו לאדם׃</span> <span class="verse"><a name="13">13</a>ועל דבר הישנים אחי לא נכחד מכם דבר למען לא תעצבו כאחרים אשר אין להם תקוה׃</span> <span class="verse"><a name="14">14</a>כי אם נאמין אשר מת ישוע ויחי כן יביא האלהים על ידי ישוע גם את הישנים אתו׃</span> <span class="verse"><a name="15">15</a>כי את זאת נאמר לכם בדבר יהוה כי אנחנו החיים הנותרים עד בא האדון לא נקדם את הישנים׃</span> <span class="verse"><a name="16">16</a>כי הוא האדון ירד מן השמים בתרועה בקול שר המלאכים ובשופר אלהים ואז יקומו ראשונה המתים במשיח׃</span> <span class="verse"><a name="17">17</a>אחרי כן אנחנו החיים הנשארים נלקח אתם יחדו בעננים לקראת האדון לרקיע ובכן נהיה תמיד עם האדון׃</span> <span class="verse"><a name="18">18</a>לכן נחמו זה את זה בדברים האלה׃</span> </p></div</div></div></body></html>