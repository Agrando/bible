<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/gal/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/gal">Galatians</a> &gt <strong>Chapter 3</strong></div><p><span class="verse"><a name="1">1</a>אהה גלטים חסרי דעת מי התעה אתכם בכשפיו משמע את האמת אחרי אשר ציר בתוככם ישוע המשיח הצלוב לנגד עיניכם׃</span> <span class="verse"><a name="2">2</a>זאת לבד חפצתי ללמד מכם האם ממעשי התורה קבלתם את הרוח או משמועת האמונה׃</span> <span class="verse"><a name="3">3</a>האתם סכלים כל כך אשר החלותם ברוח ועתה תכלו בבשר׃</span> <span class="verse"><a name="4">4</a>הכזאת סבלתם לריק אם אמנם אך לריק׃</span> <span class="verse"><a name="5">5</a>הנה המפיק לכם את הרוח ופעל בכם גבורות הכי ממעשי התורה הוא עשה אלה או משמועת האמונה׃</span> <span class="verse"><a name="6">6</a>כאשר האמין אברהם באלהים ותחשב לו לצדקה׃</span> <span class="verse"><a name="7">7</a>דעו אפוא כי בני האמונה בני אברהם המה׃</span> <span class="verse"><a name="8">8</a>והמקרא בראתו מראש כי האלהים יצדיק את הגוים מתוך האמונה קדם לבשר את אברהם לאמר ונברכו בך כל הגוים׃</span> <span class="verse"><a name="9">9</a>על כן בני האמונה יתברכו עם אברהם המאמין׃</span> <span class="verse"><a name="10">10</a>כי בני מעשי התורה תחת הקללה המה שנאמר ארור אשר לא יקים את כל הדברים הכתובים בספר התורה לעשות אותם׃</span> <span class="verse"><a name="11">11</a>וגלוי הוא כי על ידי התורה לא יצדק האדם לפני האלהים כי צדיק באמונתו יחיה׃</span> <span class="verse"><a name="12">12</a>והתורה איננה מן האמונה כי אם אשר יעשה אתם האדם וחי בהם׃</span> <span class="verse"><a name="13">13</a>המשיח פדנו מקללת התורה בהיותו לקללה בעדנו שנאמר קללת אלהים תלוי׃</span> <span class="verse"><a name="14">14</a>למען אשר תבא ברכת אברהם במשיח ישוע על הגוים למען אשר נשא את הבטחת הרוח על ידי האמונה׃</span> <span class="verse"><a name="15">15</a>אחי לפי דרך אדם אדבר אפלו דיתיקי של בן אדם אם מקימת היא לא יפרנה איש גם לא יוסיף עליה דבר׃</span> <span class="verse"><a name="16">16</a>והנה לאברהם נאמרו ההבטחות ולזרעו ולא אמר ולזרעיך כאלו לרבים אלא כאלו ליחיד ולזרעך והוא המשיח׃</span> <span class="verse"><a name="17">17</a>וזאת אני אמר כי דיתיקי אשר קימה האלהים מאז לימות המשיח לא תוכל התורה אשר באה אחרי ארבע מאות ושלשים שנה להפר אותה ולבטל את ההבטחה׃</span> <span class="verse"><a name="18">18</a>כי אם תבוא הנחלה מתוך התורה לא תבוא עוד מתוך ההבטחה אבל את אברהם חנן האלהים על ידי הבטחה׃</span> <span class="verse"><a name="19">19</a>אם כן התורה מה היא מפני הפשעים נוספה עד כי יבוא הזרע אשר לו ההבטחה ותושם התורה על ידי המלאכים וביד סרסר׃</span> <span class="verse"><a name="20">20</a>והסרסר לא של אחד הוא אך האלהים הוא אחד׃</span> <span class="verse"><a name="21">21</a>ועתה הכי התורה סתרת את הבטחות האלהים חלילה כי אלו נתנה תורה אשר בכחה להחיות אז באמת היתה הצדקה על ידי התורה׃</span> <span class="verse"><a name="22">22</a>אבל הכתוב סגר את הכל ביד החטא למען תנתן ההבטחה אל המאמינים באמונת ישוע המשיח׃</span> <span class="verse"><a name="23">23</a>לפני בוא האמונה היינו סגורים ונשמרים תחת התורה אלי האמונה העתידה להגלות׃</span> <span class="verse"><a name="24">24</a>ובכן התורה היתה אמנת אותנו אל המשיח למען נצדק על ידי האמונה׃</span> <span class="verse"><a name="25">25</a>אבל עתה אחרי אשר באה האמונה אין אנחנו עוד תחת יד האמן׃</span> <span class="verse"><a name="26">26</a>כי כלכם בני אלהים אתם על ידי האמונה במשיח ישוע׃</span> <span class="verse"><a name="27">27</a>כי כלכם אשר נטבלתם למשיח לבשתם את המשיח׃</span> <span class="verse"><a name="28">28</a>ואין עוד לא יהודי ולא יוני לא עבד ולא בן חורין לא זכר ולא נקבה כי אתם כלכם אחד במשיח ישוע׃</span> <span class="verse"><a name="29">29</a>ואם אתם למשיח הנכם זרע אברהם ונחלים כפי ההבטחה׃</span> </p></div</div></div></body></html>