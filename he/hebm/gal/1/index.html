<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/gal/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/gal">Galatians</a> &gt <strong>Chapter 1</strong></div><p><span class="verse"><a name="1">1</a>פולוס השליח לא מבני אדם ולא על ידי בן אדם כי אם על ידי ישוע המשיח ואלהים האב אשר העירו מן המתים׃</span> <span class="verse"><a name="2">2</a>וכל האחים אשר עמדי אל הקהלות אשר בגלטיא׃</span> <span class="verse"><a name="3">3</a>חסד לכם ושלום מאת האלהים אבינו ומאת אדנינו ישוע המשיח׃</span> <span class="verse"><a name="4">4</a>אשר נתן את נפשו בעד חטאתינו לחלצנו מן העולם הרע הזה כרצון אלהינו אבינו׃</span> <span class="verse"><a name="5">5</a>אשר לו הכבוד לעולמי עולמים אמן׃</span> <span class="verse"><a name="6">6</a>תמה אני כי סרתם מהר מאחרי הקרא אתכם בחסד המשיח אל בשורה זרה׃</span> <span class="verse"><a name="7">7</a>והיא איננה אחרת רק שיש אנשים העכרים אתכם וחפצים להפך את בשורת המשיח׃</span> <span class="verse"><a name="8">8</a>אבל גם אנחנו או מלאך מן השמים אם יבוא לבשר אתכם בשורה מבלעדי זאת אשר בשרנו אתכם חרם יהיה׃</span> <span class="verse"><a name="9">9</a>כמו שאמרנו כבר כן אמר עתה עוד הפעם איש כי יבשר אתכם בשורה מבלעדי אשר קבלתם חרם יהיה׃</span> <span class="verse"><a name="10">10</a>ועתה המתרצה אנכי אל בני אדם אם אל האלהים או המבקש אנכי למצא חן בעיני בני אדם כי במצאי חן בעיני בני אדם לא אהיה עוד עבד המשיח׃</span> <span class="verse"><a name="11">11</a>אבל מודיע אני אתכם אחי כי הבשורה אשר בשרתי לא לפי דרך אדם היא׃</span> <span class="verse"><a name="12">12</a>כי גם אנכי לא קבלתיה מאדם ולא למדוני אתה כי אם בחזיון ישוע המשיח׃</span> <span class="verse"><a name="13">13</a>כי הלא שמעתם את דרכי אשר התהלכתי מלפנים בין היהודים ואת אשר רדפתי על יתר את עדת אלהים ואבדתיה׃</span> <span class="verse"><a name="14">14</a>ואהי הולך וחזק בדת היהודית על רבים מבני גילי בעמי בקנאתי הגדולה לקבלות אבותי׃</span> <span class="verse"><a name="15">15</a>אך כאשר היה רצון האלהים אשר הבדיל אתי מרחם אמי ויקראני בחסדו׃</span> <span class="verse"><a name="16">16</a>לגלות בי את בנו שאבשרנו בגוים מיד לא נועצתי עם בשר ודם׃</span> <span class="verse"><a name="17">17</a>גם לא עליתי ירושלים אל אשר היו שליחים לפני כי אם הלכתי לערב ומשם שבתי אל דמשק׃</span> <span class="verse"><a name="18">18</a>אחרי כן מקץ שלש שנים עליתי ירושלים לראות את כיפא ואשב עמו חמשה עשר יום׃</span> <span class="verse"><a name="19">19</a>ואחר מן השליחים לא ראיתי זולתי את יעקב אחי אדנינו׃</span> <span class="verse"><a name="20">20</a>ואשר אני כתב אליכם הנה נגד האלהים כי לא אכזב׃</span> <span class="verse"><a name="21">21</a>אחרי כן באתי אל גלילות סוריא וקיליקיא׃</span> <span class="verse"><a name="22">22</a>אבל קהלות יהודה אשר במשיח הנה לא ידעו את פני׃</span> <span class="verse"><a name="23">23</a>רק זאת בלבד שמעו כי האיש ההוא אשר היה רדף אתנו מאז עתה הוא מבשר את האמונה אשר האבידה מלפנים׃</span> <span class="verse"><a name="24">24</a>ויהללו בי את האלהים׃</span> </p></div</div></div></body></html>