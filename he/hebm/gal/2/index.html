<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/gal/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/gal">Galatians</a> &gt <strong>Chapter 2</strong></div><p><span class="verse"><a name="1">1</a>אחרי כן מקץ ארבע עשרה שנה שבתי ועליתי לירושלים עם בר נבא ואקח אתי גם את טיטוס׃</span> <span class="verse"><a name="2">2</a>ואעל שמה על פי מחזה ואשים לפניהם את הבשורה אשר קראתי בגוים וביחוד שמתיה לפני החשובים שבהם פן תהיה לריק מרוצתי אשר ארוץ או רצתי׃</span> <span class="verse"><a name="3">3</a>אבל גם טיטוס אשר אתי אף כי יוני הוא לא הכרח להמול׃</span> <span class="verse"><a name="4">4</a>מפני אחי השקר הנכנסים בסתר בתוכנו אשר באו לרגל את חרותנו אשר לנו בישוע המשיח למען העבידנו׃</span> <span class="verse"><a name="5">5</a>אשר לא סרנו למשמעתם אף לא שעה אחת למען אשר תעמד בקרבכם אמתה של הבשורה׃</span> <span class="verse"><a name="6">6</a>ומאת הנחשבים להיות מה יהיו מי שיהיו אינני חושש לזה כי האלהים לא ישא פני איש לי לא הוסיפו החשובים מאומה׃</span> <span class="verse"><a name="7">7</a>ותהי להפך בראותם כי הפקדה לי הבשורה אל הערלים כמו שהפקד כיפא אל המולים׃</span> <span class="verse"><a name="8">8</a>כי הפעל בכיפא לשלחו אל המולים הוא פעל גם בי לשלחני אל הגוים׃</span> <span class="verse"><a name="9">9</a>וכאשר ידעו יעקב וכיפא ויוחנן הנחשבים לעמודים את החסד הנתן לי נתנו לי ולבר נבא את יד ימינם ונאות כי נלך אנחנו לגוים והמה למולים׃</span> <span class="verse"><a name="10">10</a>רק שנזכר את האביונים אשר גם שקדתי לעשותה׃</span> <span class="verse"><a name="11">11</a>וכאשר בא כיפא לאנטיוכיא הוכחתי אל פניו דרכו מפני שהיה בו אשם׃</span> <span class="verse"><a name="12">12</a>כי לפני בא אנשים מאת יעקב היה אכל עם הגוים יחדו וכבאם היה מתרחק ופורש מהם מיראתו את בני המילה׃</span> <span class="verse"><a name="13">13</a>ויכחשו עמו גם שאר היהודים עד כי בר נבא גם הוא נדח אחרי כחשם׃</span> <span class="verse"><a name="14">14</a>אכן בראותו את אשר לא ישרו לכת כאמתה של הבשורה אמרתי אל כיפא בפני כל אם אתה היהודי תתנהג כנכרי ולא כיהודי למה תכריח את הגוים להתנהג כיהודים׃</span> <span class="verse"><a name="15">15</a>הן מזרע היהודים אנחנו ולא חטאים מן הגוים׃</span> <span class="verse"><a name="16">16</a>ומדעתנו כי לא יצדק אדם מתוך מעשי התורה כי אם באמונת ישוע המשיח גם אנחנו האמנו במשיח ישוע למען נצדק מאמונת המשיח ולא ממעשי התורה כי ממעשי התורה לא יצדק כל בשר׃</span> <span class="verse"><a name="17">17</a>ואם בבקשנו להצדק במשיח נמצא גם אנחנו חטאים הנה המשיח משרת החטא חלילה׃</span> <span class="verse"><a name="18">18</a>כי אם אשוב ואבנה את מה שסתרתי אני עשה את עצמי פשע׃</span> <span class="verse"><a name="19">19</a>כי מתי אני לתורה על ידי התורה למען אחיה לאלהים׃</span> <span class="verse"><a name="20">20</a>עם המשיח נצלבתי ואין עוד אנכי החי כי אם המשיח הוא חי בקרבי ואשר אני חי עתה בבשר אחיה באמונת בן אלהים אשר אהבני ויתן את נפשו בעדי׃</span> <span class="verse"><a name="21">21</a>לא אמאס את חסד האלהים כי אלו תהיה על ידי התורה צדקה הנה חנם מת המשיח׃</span> </p></div</div></div></body></html>