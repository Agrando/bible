<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/gal/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/gal">Galatians</a> &gt <strong>Chapter 4</strong></div><p><span class="verse"><a name="1">1</a>ואני אמר היורש כל עת היותו קטן אין הבדל בינו ובין העבד אף אם הוא אדון הכל׃</span> <span class="verse"><a name="2">2</a>אלא הוא תחת יד אמנים ופקידי הבית עד לזמן המיעד לו מאת אביו׃</span> <span class="verse"><a name="3">3</a>ככה גם אנחנו בעוד היותנו קטנים היינו משעבדים ליסדות העולם׃</span> <span class="verse"><a name="4">4</a>ובמלאת העת שלח האלהים את בנו אשר נולד מאשה ונתן תחת יד התורה׃</span> <span class="verse"><a name="5">5</a>לפדות את אשר היו תחת יד התורה למען נקבל את משפט הבנים׃</span> <span class="verse"><a name="6">6</a>ויען כי בנים אתם שלח האלהים בלבבכם את רוח בנו הקורא אבא אבינו׃</span> <span class="verse"><a name="7">7</a>לכן אינך עוד עבד כי אם בן ואם בן אתה הנך גם יורש האלהים על ידי המשיח׃</span> <span class="verse"><a name="8">8</a>הן לפנים באין דעת אלהים הייתם עבדים את אשר בעצמותם אינם אלהים׃</span> <span class="verse"><a name="9">9</a>ועתה אחרי ידעתם את האלהים ויותר אחרי שנודעתם לאלהים איך תשובו אל היסדות הרפים והדלים ההם אשר תרצו להכנע להם מחדש׃</span> <span class="verse"><a name="10">10</a>ימים אתם שמרים וחדשים ומועדים ושנים׃</span> <span class="verse"><a name="11">11</a>מתירא אני פן לריק עמלתי בכם׃</span> <span class="verse"><a name="12">12</a>היו נא כמוני כי גם אני כמוכם מתחנן אני לכם אחי לא הרעתם לי מאומה׃</span> <span class="verse"><a name="13">13</a>אתם ידעתם אשר בחלשת בשרי בשרתי לכם את הבשורה לראשונה׃</span> <span class="verse"><a name="14">14</a>ואתם לא בזיתם את נסיוני אשר נסיתי בבשרי ולא געלתם אתו כי אם קבלתם אתי כמלאך אלהים כמשיח ישוע׃</span> <span class="verse"><a name="15">15</a>ועתה איה אשרכם כי מעיד אני עליכם אשר אם יכלתם הייתם עקרים את עיניכם לתתן לי׃</span> <span class="verse"><a name="16">16</a>ועתה הנהייתי לכם לאיב בדברי אמת אליכם׃</span> <span class="verse"><a name="17">17</a>אינם מקנאים לכם לטובה כי חפצם להפריד אתכם מעלינו למען תהיו מקנאים להם׃</span> <span class="verse"><a name="18">18</a>אבל טוב לקנא תמיד לטובה ולא לבד בהיותו אצלכם׃</span> <span class="verse"><a name="19">19</a>בני אשר אני מחולל שנית עד כי יוצר בכם המשיח׃</span> <span class="verse"><a name="20">20</a>אמנה חפצתי להיות עתה אצלכם לשנות את קול דברי כי נבוך אני בכם׃</span> <span class="verse"><a name="21">21</a>אמרו לי אתם החפצים להיות משעבדים לתורה הלא שמעתם את התורה׃</span> <span class="verse"><a name="22">22</a>כי כתוב שהיו לאברהם שני בנים האחד מן האמה והשני מן החפשיה׃</span> <span class="verse"><a name="23">23</a>ואשר לאמה הוא נולד לפי הבשר ואשר לחפשיה על פי ההבטחה׃</span> <span class="verse"><a name="24">24</a>והדברים הם לרמז כי שתי הבריתות הנה האחת מן הר סיני היולדת לעבדות והיא הגר׃</span> <span class="verse"><a name="25">25</a>כי הגר סיני הר בערב הוא והוא כנגד ירושלים של עתה כי היא בעבדות עם בניה׃</span> <span class="verse"><a name="26">26</a>אבל ירושלים של מעלה היא חפשיה והיא אם כלנו׃</span> <span class="verse"><a name="27">27</a>כי כתוב רני עקרה לא ילדה פצחי רנה וצהלי לא חלה כי רבים בני שוממה מבני בעולה׃</span> <span class="verse"><a name="28">28</a>ואנחנו אחי הננו כיצחק בני ההבטחה׃</span> <span class="verse"><a name="29">29</a>וכאשר הנולד לפי הבשר אז היה רדף את הנולד לפי הרוח כן הוא גם עתה׃</span> <span class="verse"><a name="30">30</a>אבל הכתוב מה הוא אמר גרש האמה ואת בנה כי לא יירש בן האמה עם בן החפשיה׃</span> <span class="verse"><a name="31">31</a>על כן אחי לא בני האמה אנחנו כי אם בני החפשיה׃</span> </p></div</div></div></body></html>