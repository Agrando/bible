<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/jas/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/jas">James</a> &gt <strong>Chapter 4</strong></div><p><span class="verse"><a name="1">1</a>מאין המלחמות והמדנים אשר ביניכם הלא מתוך התאות המתגרות באבריכם׃</span> <span class="verse"><a name="2">2</a>אתם מתאוים ואין לכם תרצחו ותקנאו והשג לא תשיגו תריבו ותלחמו ואין לכם יען אשר לא התפללתם׃</span> <span class="verse"><a name="3">3</a>הן אתם מבקשים ואינכם מקבלים על אשר תתפללו ברעה למען תבלו בתאותיכם׃</span> <span class="verse"><a name="4">4</a>הנאפים והמנאפות הלא ידעתם כי אהבת העולם איבת אלהים היא ועתה החפץ להיות אהב העולם יהיה איב לאלהים׃</span> <span class="verse"><a name="5">5</a>או התדמו בנפשכם כי לריק אמר הכתוב בקנאה יתאוה לרוח השכן בקרבנו׃</span> <span class="verse"><a name="6">6</a>וגם יגדיל לתת חן על כן אומר אלהים ללצים יליץ ולענוים יתן חן׃</span> <span class="verse"><a name="7">7</a>לכן הכנעו לאלהים התיצבו נגד השטן ויברח מפניכם׃</span> <span class="verse"><a name="8">8</a>קרבו לאלהים ויקרב אליכם רחצו ידיכם החטאים טהרו לבבכם חלוקי הלבב׃</span> <span class="verse"><a name="9">9</a>התענו והתאבלו ובכו שחקכם יהפך לאבל ושמחתכם ליגון׃</span> <span class="verse"><a name="10">10</a>הכנעו לפני יהוה והוא ירים אתכם׃</span> <span class="verse"><a name="11">11</a>אחי אל תחרפו איש את רעהו המחרף את רעהו ודן את אחיו הוא מחרף את התורה ודן את התורה ואם תדין את התורה אינך עשה התורה כי אם שפטה׃</span> <span class="verse"><a name="12">12</a>אחד הוא המחקק אשר יכול להושיע ולאבד ומי אתה כי תדין את עמיתך׃</span> <span class="verse"><a name="13">13</a>הוי האמרים נלכה היום ומחר לעיר פלונית אלמונית ונעשה שם שנה אחת לסחר בה ולהרבות רוח׃</span> <span class="verse"><a name="14">14</a>ולא תדעו מה ילד יום מחר כי מה חייכם עשן הם אשר נראה כמעט רגע ואחר כלה וילך׃</span> <span class="verse"><a name="15">15</a>תחת אשר תאמרו אם ירצה יהוה ונחיה נעשה כזה וכזה׃</span> <span class="verse"><a name="16">16</a>עתה תתגאו בפחזותכם וכל גאוה אשר כזאת רעה היא׃</span> <span class="verse"><a name="17">17</a>לכן היודע לעשות הטוב ולא יעשנו והיה בו חטא׃</span> </p></div</div></div></body></html>