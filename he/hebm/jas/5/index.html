<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/jas/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/jas">James</a> &gt <strong>Chapter 5</strong></div><p><span class="verse"><a name="1">1</a>הוי העשירים בכו והילילו על הצרות אשר תבאנה עליכם׃</span> <span class="verse"><a name="2">2</a>עשרכם בלה ובגדיכם אכלם עש׃</span> <span class="verse"><a name="3">3</a>זהבכם וכספכם כסתם חלאה והיתה חלאתם בכם לעדות ואכלה כמו אש את בשרכם אצרתם לכם אוצרות בקץ הימים׃</span> <span class="verse"><a name="4">4</a>הנה שכר הפעלים אספי קציר שדתיכם אשר עשקתם צעק עליכם וצעקת הקוצרים באה באזני יהוה צבאות׃</span> <span class="verse"><a name="5">5</a>התעדנתם בארץ והתענגתם והשמנתם את לבכם כמו ליום טבחה׃</span> <span class="verse"><a name="6">6</a>הרשעתם והמתם את הצדיק והוא נענה לא יפתח פיו׃</span> <span class="verse"><a name="7">7</a>לכן אחי דמו והוחילו עד בוא האדון הנה האכר מחכה לטוב תבואת האדמה בהוחילו כי ירד עליה גשם יורה ומלקוש׃</span> <span class="verse"><a name="8">8</a>כן הוחילו גם אתם ואמצו לבבכם כי קרוב האדון לבא׃</span> <span class="verse"><a name="9">9</a>אחי אל תתאוננו איש על רעהו פן תשפטו הנה השופט עמד לפתח׃</span> <span class="verse"><a name="10">10</a>אחי הנביאים אשר דברו בשם יהוה הם יהיו לכם למופת העני והתוחלת׃</span> <span class="verse"><a name="11">11</a>הנה מאשרים אנחנו את הסבלים את סבלנות איוב שמעתכם ואת אחרית האדון ראיתם כי רחום וחנון יהוה׃</span> <span class="verse"><a name="12">12</a>וראש דבר אחי לא תשבעו לא בשמים ולא בארץ ולא בכל שבועה אחרת ויהי הן שלכם הן ולא שלכם לא פן תפלו בידי הדין׃</span> <span class="verse"><a name="13">13</a>כי יצר לאיש בכם הוא יתפלל ואשר ייטב לבו הוא יזמר׃</span> <span class="verse"><a name="14">14</a>איש כי יחלה בכם יקרא את זקני הקהלה ויתפללו בעדו ויסוכהו שמן בשם יהוה׃</span> <span class="verse"><a name="15">15</a>ותפלת האמונה תושיע את החולה ויהוה יקימנו ואשר חטא יסלח לו׃</span> <span class="verse"><a name="16">16</a>התודו עונותיכם איש לפני רעהו והתפללו איש בעד רעהו למען תרפאו כי גדול כח תפלת הצדיק הקרא אל אלהים בחזקה׃</span> <span class="verse"><a name="17">17</a>אליהו אנוש אנוש היה כמנו והתפלל תפלה שלא יהיה מטר ולא היה מטר בארץ שלש שנים וששה חדשים׃</span> <span class="verse"><a name="18">18</a>וישב ויתפלל והשמים נתנו מטר והארץ הצמיחה את פריה׃</span> <span class="verse"><a name="19">19</a>אחי כי יתעה איש בכם מן האמת ואיש אחר ישיבנו׃</span> <span class="verse"><a name="20">20</a>ידוע ידע כי המשיב את החוטא מעקשות דרכו הוא יושיע את נפשו ממות ויכסה על המון פשעים׃</span> </p></div</div></div></body></html>