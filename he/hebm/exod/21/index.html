<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/exod/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/exod">Exodus</a> &gt <strong>Chapter 21</strong></div><p><span class="verse"><a name="1">1</a>ואלה המשפטים אשר תשים לפניהם׃</span> <span class="verse"><a name="2">2</a>כי תקנה עבד עברי שש שנים יעבד ובשבעת יצא לחפשי חנם׃</span> <span class="verse"><a name="3">3</a>אם בגפו יבא בגפו יצא אם בעל אשה הוא ויצאה אשתו עמו׃</span> <span class="verse"><a name="4">4</a>אם אדניו יתן לו אשה וילדה לו בנים או בנות האשה וילדיה תהיה לאדניה והוא יצא בגפו׃</span> <span class="verse"><a name="5">5</a>ואם אמר יאמר העבד אהבתי את אדני את אשתי ואת בני לא אצא חפשי׃</span> <span class="verse"><a name="6">6</a>והגישו אדניו אל האלהים והגישו אל הדלת או אל המזוזה ורצע אדניו את אזנו במרצע ועבדו לעלם׃</span> <span class="verse"><a name="7">7</a>וכי ימכר איש את בתו לאמה לא תצא כצאת העבדים׃</span> <span class="verse"><a name="8">8</a>אם רעה בעיני אדניה אשר לא יעדה והפדה לעם נכרי לא ימשל למכרה בבגדו בה׃</span> <span class="verse"><a name="9">9</a>ואם לבנו ייעדנה כמשפט הבנות יעשה לה׃</span> <span class="verse"><a name="10">10</a>אם אחרת יקח לו שארה כסותה וענתה לא יגרע׃</span> <span class="verse"><a name="11">11</a>ואם שלש אלה לא יעשה לה ויצאה חנם אין כסף׃</span> <span class="verse"><a name="12">12</a>מכה איש ומת מות יומת׃</span> <span class="verse"><a name="13">13</a>ואשר לא צדה והאלהים אנה לידו ושמתי לך מקום אשר ינוס שמה׃</span> <span class="verse"><a name="14">14</a>וכי יזד איש על רעהו להרגו בערמה מעם מזבחי תקחנו למות׃</span> <span class="verse"><a name="15">15</a>ומכה אביו ואמו מות יומת׃</span> <span class="verse"><a name="16">16</a>וגנב איש ומכרו ונמצא בידו מות יומת׃</span> <span class="verse"><a name="17">17</a>ומקלל אביו ואמו מות יומת׃</span> <span class="verse"><a name="18">18</a>וכי יריבן אנשים והכה איש את רעהו באבן או באגרף ולא ימות ונפל למשכב׃</span> <span class="verse"><a name="19">19</a>אם יקום והתהלך בחוץ על משענתו ונקה המכה רק שבתו יתן ורפא ירפא׃</span> <span class="verse"><a name="20">20</a>וכי יכה איש את עבדו או את אמתו בשבט ומת תחת ידו נקם ינקם׃</span> <span class="verse"><a name="21">21</a>אך אם יום או יומים יעמד לא יקם כי כספו הוא׃</span> <span class="verse"><a name="22">22</a>וכי ינצו אנשים ונגפו אשה הרה ויצאו ילדיה ולא יהיה אסון ענוש יענש כאשר ישית עליו בעל האשה ונתן בפללים׃</span> <span class="verse"><a name="23">23</a>ואם אסון יהיה ונתתה נפש תחת נפש׃</span> <span class="verse"><a name="24">24</a>עין תחת עין שן תחת שן יד תחת יד רגל תחת רגל׃</span> <span class="verse"><a name="25">25</a>כויה תחת כויה פצע תחת פצע חבורה תחת חבורה׃</span> <span class="verse"><a name="26">26</a>וכי יכה איש את עין עבדו או את עין אמתו ושחתה לחפשי ישלחנו תחת עינו׃</span> <span class="verse"><a name="27">27</a>ואם שן עבדו או שן אמתו יפיל לחפשי ישלחנו תחת שנו׃</span> <span class="verse"><a name="28">28</a>וכי יגח שור את איש או את אשה ומת סקול יסקל השור ולא יאכל את בשרו ובעל השור נקי׃</span> <span class="verse"><a name="29">29</a>ואם שור נגח הוא מתמל שלשם והועד בבעליו ולא ישמרנו והמית איש או אשה השור יסקל וגם בעליו יומת׃</span> <span class="verse"><a name="30">30</a>אם כפר יושת עליו ונתן פדין נפשו ככל אשר יושת עליו׃</span> <span class="verse"><a name="31">31</a>או בן יגח או בת יגח כמשפט הזה יעשה לו׃</span> <span class="verse"><a name="32">32</a>אם עבד יגח השור או אמה כסף שלשים שקלים יתן לאדניו והשור יסקל׃</span> <span class="verse"><a name="33">33</a>וכי יפתח איש בור או כי יכרה איש בר ולא יכסנו ונפל שמה שור או חמור׃</span> <span class="verse"><a name="34">34</a>בעל הבור ישלם כסף ישיב לבעליו והמת יהיה לו׃</span> <span class="verse"><a name="35">35</a>וכי יגף שור איש את שור רעהו ומת ומכרו את השור החי וחצו את כספו וגם את המת יחצון׃</span> <span class="verse"><a name="36">36</a>או נודע כי שור נגח הוא מתמול שלשם ולא ישמרנו בעליו שלם ישלם שור תחת השור והמת יהיה לו׃</span> </p></div</div></div></body></html>