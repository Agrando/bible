<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/exod/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/exod">Exodus</a> &gt <strong>Chapter 22</strong></div><p><span class="verse"><a name="1">1</a>כי יגנב איש שור או שה וטבחו או מכרו חמשה בקר ישלם תחת השור וארבע צאן תחת השה׃</span> <span class="verse"><a name="2">2</a>אם במחתרת ימצא הגנב והכה ומת אין לו דמים׃</span> <span class="verse"><a name="3">3</a>אם זרחה השמש עליו דמים לו שלם ישלם אם אין לו ונמכר בגנבתו׃</span> <span class="verse"><a name="4">4</a>אם המצא תמצא בידו הגנבה משור עד חמור עד שה חיים שנים ישלם׃</span> <span class="verse"><a name="5">5</a>כי יבער איש שדה או כרם ושלח את בעירה ובער בשדה אחר מיטב שדהו ומיטב כרמו ישלם׃</span> <span class="verse"><a name="6">6</a>כי תצא אש ומצאה קצים ונאכל גדיש או הקמה או השדה שלם ישלם המבער את הבערה׃</span> <span class="verse"><a name="7">7</a>כי יתן איש אל רעהו כסף או כלים לשמר וגנב מבית האיש אם ימצא הגנב ישלם שנים׃</span> <span class="verse"><a name="8">8</a>אם לא ימצא הגנב ונקרב בעל הבית אל האלהים אם לא שלח ידו במלאכת רעהו׃</span> <span class="verse"><a name="9">9</a>על כל דבר פשע על שור על חמור על שה על שלמה על כל אבדה אשר יאמר כי הוא זה עד האלהים יבא דבר שניהם אשר ירשיען אלהים ישלם שנים לרעהו׃</span> <span class="verse"><a name="10">10</a>כי יתן איש אל רעהו חמור או שור או שה וכל בהמה לשמר ומת או נשבר או נשבה אין ראה׃</span> <span class="verse"><a name="11">11</a>שבעת יהוה תהיה בין שניהם אם לא שלח ידו במלאכת רעהו ולקח בעליו ולא ישלם׃</span> <span class="verse"><a name="12">12</a>ואם גנב יגנב מעמו ישלם לבעליו׃</span> <span class="verse"><a name="13">13</a>אם טרף יטרף יבאהו עד הטרפה לא ישלם׃</span> <span class="verse"><a name="14">14</a>וכי ישאל איש מעם רעהו ונשבר או מת בעליו אין עמו שלם ישלם׃</span> <span class="verse"><a name="15">15</a>אם בעליו עמו לא ישלם אם שכיר הוא בא בשכרו׃</span> <span class="verse"><a name="16">16</a>וכי יפתה איש בתולה אשר לא ארשה ושכב עמה מהר ימהרנה לו לאשה׃</span> <span class="verse"><a name="17">17</a>אם מאן ימאן אביה לתתה לו כסף ישקל כמהר הבתולת׃</span> <span class="verse"><a name="18">18</a>מכשפה לא תחיה׃</span> <span class="verse"><a name="19">19</a>כל שכב עם בהמה מות יומת׃</span> <span class="verse"><a name="20">20</a>זבח לאלהים יחרם בלתי ליהוה לבדו׃</span> <span class="verse"><a name="21">21</a>וגר לא תונה ולא תלחצנו כי גרים הייתם בארץ מצרים׃</span> <span class="verse"><a name="22">22</a>כל אלמנה ויתום לא תענון׃</span> <span class="verse"><a name="23">23</a>אם ענה תענה אתו כי אם צעק יצעק אלי שמע אשמע צעקתו׃</span> <span class="verse"><a name="24">24</a>וחרה אפי והרגתי אתכם בחרב והיו נשיכם אלמנות ובניכם יתמים׃</span> <span class="verse"><a name="25">25</a>אם כסף תלוה את עמי את העני עמך לא תהיה לו כנשה לא תשימון עליו נשך׃</span> <span class="verse"><a name="26">26</a>אם חבל תחבל שלמת רעך עד בא השמש תשיבנו לו׃</span> <span class="verse"><a name="27">27</a>כי הוא כסותה לבדה הוא שמלתו לערו במה ישכב והיה כי יצעק אלי ושמעתי כי חנון אני׃</span> <span class="verse"><a name="28">28</a>אלהים לא תקלל ונשיא בעמך לא תאר׃</span> <span class="verse"><a name="29">29</a>מלאתך ודמעך לא תאחר בכור בניך תתן לי׃</span> <span class="verse"><a name="30">30</a>כן תעשה לשרך לצאנך שבעת ימים יהיה עם אמו ביום השמיני תתנו לי׃</span> <span class="verse"><a name="31">31</a>ואנשי קדש תהיון לי ובשר בשדה טרפה לא תאכלו לכלב תשלכון אתו׃</span> </p></div</div></div></body></html>