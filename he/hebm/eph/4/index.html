<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/eph/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/eph">Ephesians</a> &gt <strong>Chapter 4</strong></div><p><span class="verse"><a name="1">1</a>לכן אזהירכם אני האסור באדון להתהלך כאשר יאתה למשמרתכם אשר נקראתם לה׃</span> <span class="verse"><a name="2">2</a>בכל נמיכות וענוה ובארך רוח לשאת איש את רעהו באהבה׃</span> <span class="verse"><a name="3">3</a>ושקדו לשמר את אחדות הרוח באגדת השלום׃</span> <span class="verse"><a name="4">4</a>גוף אחד ורוח אחד כאשר גם נקראתם בתקות משמרתכם האחת׃</span> <span class="verse"><a name="5">5</a>אדון אחד אמונה אחת טבילה אחת׃</span> <span class="verse"><a name="6">6</a>אל ואב אחד לכל שהוא על כל ובכל ובתוך כלכם׃</span> <span class="verse"><a name="7">7</a>אבל לכל אחד ואחד ממנו נתן החסד כמדת מתנת המשיח׃</span> <span class="verse"><a name="8">8</a>על כן הוא אומר עלה למרום שבה שבי ויתן מתנות לאדם׃</span> <span class="verse"><a name="9">9</a>ועלה שאמר מה הוא אם לא שירד ירד מקדם לתחתיות ארץ׃</span> <span class="verse"><a name="10">10</a>הירד הוא אשר גם עלה למעלה מכל השמים למען ימלא את הכל׃</span> <span class="verse"><a name="11">11</a>והוא נתן את אלה שליחים ואת אלה נביאים ואת אלה מבשרים ואת אלה רעים ומלמדים׃</span> <span class="verse"><a name="12">12</a>להשלים את הקדשים למעשה העבודה לבנין גוף המשיח׃</span> <span class="verse"><a name="13">13</a>עד כי נגיע כלנו לאחדות האמונה ודעת בן האלהים כאיש אחד שלם לשעור קומת מלוא המשיח׃</span> <span class="verse"><a name="14">14</a>ולא נהיה עוד ילדים נגרשים ונדפים בכל רוח הלמוד בתרמית בני אדם ומקשותם אשר שתו להתעות׃</span> <span class="verse"><a name="15">15</a>כי אם נדבר האמת באהבה ונגדלה בכל דבר לו למשיח שהוא הראש׃</span> <span class="verse"><a name="16">16</a>אשר ממנו כל הגוף בהיותו מרכב ומדבק בכל חבור השמוש כפי מדת הפעלה הנתונה לכל אבר ואבר ירבה ויגדל להשלמת בנינו באהבה׃</span> <span class="verse"><a name="17">17</a>והנה זאת אני אמר ומעיד באדון כי מעתה לא תלכו עוד כיתר הגוים ההלכים בהבלי שכלם׃</span> <span class="verse"><a name="18">18</a>חשכי הדעת ומוזרים לחיי אלהים מפני אולתם אשר בהם כי טח מהשכיל לבבם׃</span> <span class="verse"><a name="19">19</a>אשר השמינו ויתנו את נפשם לזמה לעשות כל תועבה באהבת הבצע׃</span> <span class="verse"><a name="20">20</a>ואתם לא כן למדתם את המשיח׃</span> <span class="verse"><a name="21">21</a>אם אמנם אתו שמעתם ובו למדתם כפי האמת בישוע׃</span> <span class="verse"><a name="22">22</a>אשר תסורו מדרכיכם הראשנים ותפשטו את האדם הישן הנשחת בתאות התרמית׃</span> <span class="verse"><a name="23">23</a>ותתחדשו ברוח שכלכם׃</span> <span class="verse"><a name="24">24</a>ותלבשו את האדם החדש הנברא כדמות אלהים בצדקה וקדשת האמת׃</span> <span class="verse"><a name="25">25</a>על כן הסירו מכם את השקר ודברו אמת איש את רעהו כי אברים כלנו יחד איש לאיש׃</span> <span class="verse"><a name="26">26</a>רגזו ואל תחטאו אל תשקע החמה על רגזכם׃</span> <span class="verse"><a name="27">27</a>גם לא תתנו מקום לשטן׃</span> <span class="verse"><a name="28">28</a>מי שגנב אל יסף לגנב כי אם ייגע ובידיו יעשה את הטוב למען יהיה לו לתת לאיש מחסור׃</span> <span class="verse"><a name="29">29</a>כל דבר נבול לא יצא מפיכם כי אם הטוב והמועיל לבנות לפי הצרך למען יתן חן לשמעיו׃</span> <span class="verse"><a name="30">30</a>ולא תעצבו את רוח הקדש של אלהים אשר נחתמתם בו אל יום הגאלה׃</span> <span class="verse"><a name="31">31</a>כל מרירות וחמה ורגז וצעקה וגדוף תסירו מכם עם כל הרשעה׃</span> <span class="verse"><a name="32">32</a>והיו טובים איש אל רעהו ורחמנים וסלחים איש לאחיו כאשר סלח לכם האלהים במשיח׃</span> </p></div</div></div></body></html>