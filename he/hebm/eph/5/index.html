<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/eph/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/eph">Ephesians</a> &gt <strong>Chapter 5</strong></div><p><span class="verse"><a name="1">1</a>לכן לכו בדרך האלהים כבנים חביבים׃</span> <span class="verse"><a name="2">2</a>והתהלכו באהבה כאשר גם המשיח אהב אתנו והקריב את נפשו בעדנו לקרבן וזבח לאלהים לריח ניחוח׃</span> <span class="verse"><a name="3">3</a>אבל זנות וכל טמאה ואהבת בצע בל יזכר ביניכם כאשר נאוה לקדשים׃</span> <span class="verse"><a name="4">4</a>גם לא נבול פה ודברי סכלות ולעג אשר לא כהגן כי אם קול תודה׃</span> <span class="verse"><a name="5">5</a>כי זאת ידע תדעו כי כל זנה וטמא ואהב בצע שהוא עבד אלילים אין לו חלק ונחלה במלכות המשיח והאלהים׃</span> <span class="verse"><a name="6">6</a>אל ישיא איש אתכם בדברי ריק כי בגלל אלה חרון אלהים בא על בני המרי׃</span> <span class="verse"><a name="7">7</a>על כן אל יהי חלקכם עמהם׃</span> <span class="verse"><a name="8">8</a>כי מלפנים הייתם חשך ועתה הנכם אור באדנינו התהלכו נא כבני אור׃</span> <span class="verse"><a name="9">9</a>כי פרי הרוח כל מעשי חסד וצדק ואמת׃</span> <span class="verse"><a name="10">10</a>ובחנו מה הוא רצוי בעיני אדנינו׃</span> <span class="verse"><a name="11">11</a>ואל תשתתפו עם מעשי החשך אשר לא יעשו פרי כי אם הוכח תוכיחו אותם׃</span> <span class="verse"><a name="12">12</a>כי מה שהם עשים בסתר חרפה היא אך לספר׃</span> <span class="verse"><a name="13">13</a>אבל כל זאת יגלה כשיוכח על ידי האור כי כל הנגלה אור הוא׃</span> <span class="verse"><a name="14">14</a>על כן הוא אומר עורה הישן וקומה מן המתים ויאר לך המשיח׃</span> <span class="verse"><a name="15">15</a>ועתה ראו והזהרו להתהלך לא ככסילים כי אם כחכמים׃</span> <span class="verse"><a name="16">16</a>מוקירים העת כי הימים רעים המה׃</span> <span class="verse"><a name="17">17</a>על כן אל תהיו חסרי דעת כי אם מבינים לדעת מה הוא רצון אדנינו׃</span> <span class="verse"><a name="18">18</a>ואל תשתכרו מיין המביא לידי פריצות כי אם המלאו ברוח׃</span> <span class="verse"><a name="19">19</a>ושיחו איש לרעהו בתהלות ותשבחות ושירות רוחניות שירו וזמרו לאדני בלבבכם׃</span> <span class="verse"><a name="20">20</a>והודו בכל עת על הכל לאלהים אבינו בשם אדנינו ישוע המשיח׃</span> <span class="verse"><a name="21">21</a>הכנעו איש לאחיו ביראת אלהים׃</span> <span class="verse"><a name="22">22</a>הנשים הכנענה לבעליכן כמו לאדנינו׃</span> <span class="verse"><a name="23">23</a>כי האיש הוא ראש האשה כאשר המשיח הוא ראש העדה והוא מושיע של הגוף׃</span> <span class="verse"><a name="24">24</a>אבל כאשר תכנע העדה למשיח ככה גם הנשים לבעליהן בכל דבר׃</span> <span class="verse"><a name="25">25</a>האנשים אהבו את נשיכם כאשר גם המשיח אהב את העדה ויתן את נפשו בעדה׃</span> <span class="verse"><a name="26">26</a>למען קדשה בדברו אחרי אשר טהרה ברחיצת המים׃</span> <span class="verse"><a name="27">27</a>להקימה בכבוד לו לעדה אשר אין בה כתם וקמט וכדומה כי אם למען תהיה קדושה ותמימה׃</span> <span class="verse"><a name="28">28</a>כן האנשים חיבים לאהב את נשיהם כגופם כי האהב את אשתו אהב את עצמו׃</span> <span class="verse"><a name="29">29</a>כי מעולם לא שנא איש את בשרו כי אם זן ומכלכל אתו כאשר גם האדון את עדתו׃</span> <span class="verse"><a name="30">30</a>כי אברי גופו אנחנו משברו ומעצמיו׃</span> <span class="verse"><a name="31">31</a>על כן יעזב איש את אביו ואת אמו ודבק באשתו והיו שניהם לבשר אחד׃</span> <span class="verse"><a name="32">32</a>גדול הסוד הזה ואני מפרש אתו על המשיח ועל עדתו׃</span> <span class="verse"><a name="33">33</a>ואולם גם אתם כל איש מכם יאהב את אשתו כנפשו והאשה היא תזהר ותירא את בעלה׃</span> </p></div</div></div></body></html>