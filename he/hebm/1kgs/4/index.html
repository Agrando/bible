<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/1kgs/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/1kgs">1 Kings</a> &gt <strong>Chapter 4</strong></div><p><span class="verse"><a name="1">1</a>ויהי המלך שלמה מלך על כל ישראל׃</span> <span class="verse"><a name="2">2</a>ואלה השרים אשר לו עזריהו בן צדוק הכהן׃</span> <span class="verse"><a name="3">3</a>אליחרף ואחיה בני שישא ספרים יהושפט בן אחילוד המזכיר׃</span> <span class="verse"><a name="4">4</a>ובניהו בן יהוידע על הצבא וצדוק ואביתר כהנים׃</span> <span class="verse"><a name="5">5</a>ועזריהו בן נתן על הנצבים וזבוד בן נתן כהן רעה המלך׃</span> <span class="verse"><a name="6">6</a>ואחישר על הבית ואדנירם בן עבדא על המס׃</span> <span class="verse"><a name="7">7</a>ולשלמה שנים עשר נצבים על כל ישראל וכלכלו את המלך ואת ביתו חדש בשנה יהיה על אחד לכלכל׃</span> <span class="verse"><a name="8">8</a>ואלה שמותם בן חור בהר אפרים׃</span> <span class="verse"><a name="9">9</a>בן דקר במקץ ובשעלבים ובית שמש ואילון בית חנן׃</span> <span class="verse"><a name="10">10</a>בן חסד בארבות לו שכה וכל ארץ חפר׃</span> <span class="verse"><a name="11">11</a>בן אבינדב כל נפת דאר טפת בת שלמה היתה לו לאשה׃</span> <span class="verse"><a name="12">12</a>בענא בן אחילוד תענך ומגדו וכל בית שאן אשר אצל צרתנה מתחת ליזרעאל מבית שאן עד אבל מחולה עד מעבר ליקמעם׃</span> <span class="verse"><a name="13">13</a>בן גבר ברמת גלעד לו חות יאיר בן מנשה אשר בגלעד לו חבל ארגב אשר בבשן ששים ערים גדלות חומה ובריח נחשת׃</span> <span class="verse"><a name="14">14</a>אחינדב בן עדא מחנימה׃</span> <span class="verse"><a name="15">15</a>אחימעץ בנפתלי גם הוא לקח את בשמת בת שלמה לאשה׃</span> <span class="verse"><a name="16">16</a>בענא בן חושי באשר ובעלות׃</span> <span class="verse"><a name="17">17</a>יהושפט בן פרוח ביששכר׃</span> <span class="verse"><a name="18">18</a>שמעי בן אלא בבנימן׃</span> <span class="verse"><a name="19">19</a>גבר בן ארי בארץ גלעד ארץ סיחון מלך האמרי ועג מלך הבשן ונציב אחד אשר בארץ׃</span> <span class="verse"><a name="20">20</a>יהודה וישראל רבים כחול אשר על הים לרב אכלים ושתים ושמחים׃</span> <span class="verse"><a name="21">21</a>ושלמה היה מושל בכל הממלכות מן הנהר ארץ פלשתים ועד גבול מצרים מגשים מנחה ועבדים את שלמה כל ימי חייו׃</span> <span class="verse"><a name="22">22</a>ויהי לחם שלמה ליום אחד שלשים כר סלת וששים כר קמח׃</span> <span class="verse"><a name="23">23</a>עשרה בקר בראים ועשרים בקר רעי ומאה צאן לבד מאיל וצבי ויחמור וברברים אבוסים׃</span> <span class="verse"><a name="24">24</a>כי הוא רדה בכל עבר הנהר מתפסח ועד עזה בכל מלכי עבר הנהר ושלום היה לו מכל עבריו מסביב׃</span> <span class="verse"><a name="25">25</a>וישב יהודה וישראל לבטח איש תחת גפנו ותחת תאנתו מדן ועד באר שבע כל ימי שלמה׃</span> <span class="verse"><a name="26">26</a>ויהי לשלמה ארבעים אלף ארות סוסים למרכבו ושנים עשר אלף פרשים׃</span> <span class="verse"><a name="27">27</a>וכלכלו הנצבים האלה את המלך שלמה ואת כל הקרב אל שלחן המלך שלמה איש חדשו לא יעדרו דבר׃</span> <span class="verse"><a name="28">28</a>והשערים והתבן לסוסים ולרכש יבאו אל המקום אשר יהיה שם איש כמשפטו׃</span> <span class="verse"><a name="29">29</a>ויתן אלהים חכמה לשלמה ותבונה הרבה מאד ורחב לב כחול אשר על שפת הים׃</span> <span class="verse"><a name="30">30</a>ותרב חכמת שלמה מחכמת כל בני קדם ומכל חכמת מצרים׃</span> <span class="verse"><a name="31">31</a>ויחכם מכל האדם מאיתן האזרחי והימן וכלכל ודרדע בני מחול ויהי שמו בכל הגוים סביב׃</span> <span class="verse"><a name="32">32</a>וידבר שלשת אלפים משל ויהי שירו חמשה ואלף׃</span> <span class="verse"><a name="33">33</a>וידבר על העצים מן הארז אשר בלבנון ועד האזוב אשר יצא בקיר וידבר על הבהמה ועל העוף ועל הרמש ועל הדגים׃</span> <span class="verse"><a name="34">34</a>ויבאו מכל העמים לשמע את חכמת שלמה מאת כל מלכי הארץ אשר שמעו את חכמתו׃</span> </p></div</div></div></body></html>