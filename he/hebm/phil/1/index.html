<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/phil/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/phil">Philippians</a> &gt <strong>Chapter 1</strong></div><p><span class="verse"><a name="1">1</a>פולוס וטימותיוס עבדי המשיח ישוע אל כל הקדשים במשיח ישוע אשר הם בפילפי עם הפקידים והשמשים׃</span> <span class="verse"><a name="2">2</a>חסד לכם ושלום מאת האלהים אבינו ואדנינו ישוע המשיח׃</span> <span class="verse"><a name="3">3</a>אודה לאלהי מדי זכרי אתכם׃</span> <span class="verse"><a name="4">4</a>ותמיד בכל תפלותי אתחנן בשמחה בעד כלכם׃</span> <span class="verse"><a name="5">5</a>על התחברותכם אל הבשורה למן היום הראשון ועד הנה׃</span> <span class="verse"><a name="6">6</a>ובטח אני כי המתחיל בכם המעשה הטוב גם יגמרנו עד יום ישוע המשיח׃</span> <span class="verse"><a name="7">7</a>כאשר ראוי לי לחשב ככה על כלכם בעבור שאתי אתכם בלבבי במוסרי ובהצדיקי ובחזקי את הבשורה באשר כלכם חברי בחסד׃</span> <span class="verse"><a name="8">8</a>כי האלהים לי לעד אשר לכלכם נכספתי באהבת ישוע המשיח׃</span> <span class="verse"><a name="9">9</a>ועל זאת מתפלל אנכי כי תרבה ותגדל אהבתכם בהשכל ובכל דעת׃</span> <span class="verse"><a name="10">10</a>למען תבחנו את המבחרות והייתם זכים ובלי מכשול עד יום המשיח׃</span> <span class="verse"><a name="11">11</a>מלאים פרי הצדקה על ידי ישוע המשיח לכבוד אלהים ותהלתו׃</span> <span class="verse"><a name="12">12</a>והנני מודיע אתכם אחי כי אשר מצאתני היתה אך ליתרון הבשורה׃</span> <span class="verse"><a name="13">13</a>עד אשר נגלו מוסרותי במשיח בכל שער המלך ולכל הנשארים׃</span> <span class="verse"><a name="14">14</a>ורב האחים באדנינו הוסיפו אמץ במוסרותי והתחזקו יותר בלבבם לדבר את הדבר בלי פחד׃</span> <span class="verse"><a name="15">15</a>הן יש מגידים את המשיח מקנאה וריב ויש מגידים בכונה טובה׃</span> <span class="verse"><a name="16">16</a>אלה ממריבה מגידים את המשיח לא בלב טהור כי חשבים להוסיף צרה על מוסרי׃</span> <span class="verse"><a name="17">17</a>ואלה מאהבה באשר הם ידעים כי נתון אנכי להצדיק את הבשורה׃</span> <span class="verse"><a name="18">18</a>אך מה בכך הלא בכל אופן אם בעלילה או באמת יגד המשיח ואני הנני שמח בזאת וגם אשמח׃</span> <span class="verse"><a name="19">19</a>כי יודע אני שתהיה לי זאת לישועה בתפלתכם ובעזרת רוח ישוע המשיח׃</span> <span class="verse"><a name="20">20</a>ואוחיל ואקוה שלא אבוש בכל דבר כי אם בכל בטחון כאשר מאז כן גם עתה יתגדל המשיח בגופי אם בחיי אם במותי׃</span> <span class="verse"><a name="21">21</a>כי המשיח הוא חיי והמות רוח לי׃</span> <span class="verse"><a name="22">22</a>אולם אם לחיות בבשר עוד יוסיף לי פרי עמלי אין לי להגיד במה אבחר׃</span> <span class="verse"><a name="23">23</a>כי משוך אני מן השנים נפשי אותה להפטר ולהיות עם המשיח כי זה המבחר׃</span> <span class="verse"><a name="24">24</a>אבל לעמד עוד בבשר צריך יתר בעבורכם׃</span> <span class="verse"><a name="25">25</a>ואני בטח וידע כי אותר ואעמד עם כלכם יחד לאמץ אתכם ולהגדיל שמחת אמונתכם׃</span> <span class="verse"><a name="26">26</a>למען תרבה על ידי תהלתכם במשיח ישוע בשובי לבוא אליכם׃</span> <span class="verse"><a name="27">27</a>רק חתנהגו כראוי לבשורת המשיח למען אשמע עליכם אם בבואי לראותכם אם בהיותי רחוק כי קימים אתם ברוח אחת ועזרים אתי בנפש אחת להלחם בעד אמונת הבשורה׃</span> <span class="verse"><a name="28">28</a>ואינכם חרדים מאומה מפני המתקוממים אשר זאת להם אות לאבדם ולכם לישועתכם ומאת האלהים היא׃</span> <span class="verse"><a name="29">29</a>כי נתן לכם בעד המשיח לא לבד להאמין בו כי אם גם להתענות בעדו׃</span> <span class="verse"><a name="30">30</a>כי גם לכם המלחמה אשר ראיתם בי ואשר עתה שמעים אתם עלי׃</span> </p></div</div></div></body></html>