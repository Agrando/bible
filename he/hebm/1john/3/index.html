<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/1john/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/1john">1 John</a> &gt <strong>Chapter 3</strong></div><p><span class="verse"><a name="1">1</a>ראו מה גדלה אהבת האב הנתונה לנו אשר נקרא בני האלהים על כן העולם איננו ידע אתנו יען כי אותו לא ידע׃</span> <span class="verse"><a name="2">2</a>אהובי עתה בנים לאלהים אנחנו ועוד לא נגלה מה נהיה אך ידענו כי בהגלותו נדמה לו כי נראהו כאשר הוא׃</span> <span class="verse"><a name="3">3</a>וכל אשר לו תקוה כזאת יטהר את עצמו כאשר טהור גם הוא׃</span> <span class="verse"><a name="4">4</a>כל העשה חטא גם פשע בתורה הוא והחטא הוא פשע בתורה׃</span> <span class="verse"><a name="5">5</a>וידעתם כי הוא נגלה לשאת את חטאינו ובו אין חטא׃</span> <span class="verse"><a name="6">6</a>כל העמד בו לא יחטא כל החוטא לא ראהו גם לא ידעו׃</span> <span class="verse"><a name="7">7</a>בני אל יתעה אתכם איש העשה צדקה צדיק הוא כאשר הוא צדיק׃</span> <span class="verse"><a name="8">8</a>והעשה חטא מן השטן הוא כי השטן חטא מראש לזאת נגלה בן האלהים להפר את פעלות השטן׃</span> <span class="verse"><a name="9">9</a>כל הנולד מאלהים לא יחטא כי זרעו בו יקום ולא יוכל לחטא כי מאלהים נולד׃</span> <span class="verse"><a name="10">10</a>ונודעו בזאת בני האלהים ובני השטן כל איש אשר לא יעשה צדקה איננו מאלהים וכן כל אשר לא יאהב את אחיו׃</span> <span class="verse"><a name="11">11</a>כי זאת היא השמועה אשר שמעתם מראש לאהבה איש את רעהו׃</span> <span class="verse"><a name="12">12</a>לא כקין אשר היה מן הרע והרג את אחיו ומדוע הרגו יען כי מעשיו היו רעים ומעשי אחיו מעשי צדק׃</span> <span class="verse"><a name="13">13</a>אל תתמהו אחי אם ישנא אתכם העולם׃</span> <span class="verse"><a name="14">14</a>אנחנו ידענו כי עברנו מן המות אל החיים על כי נאהב את אחינו איש אשר לא יאהב את אחיו ישאר במות׃</span> <span class="verse"><a name="15">15</a>כל השנא את אחיו רצח נפש הוא וידעתם כי כל רצח נפש לא יתקימו בו חיי עולמים׃</span> <span class="verse"><a name="16">16</a>בזאת הכרנו את האהבה כי הוא נתן את נפשו בעדנו גם אנחנו חיבים לתת את נפשתינו בעד אחינו׃</span> <span class="verse"><a name="17">17</a>ואיש אשר לו נכסי העולם והוא ראה את אחיו חסר לחם וקפץ את רחמיו ממנו איך תעמד בו אהבת אלהים׃</span> <span class="verse"><a name="18">18</a>בני אל נא נאהב במלין ובלשון כי אם בפעל ובאמת׃</span> <span class="verse"><a name="19">19</a>ובזאת נדעה כי מן האמת אנחנו ולפניו נשקיט את לבותינו׃</span> <span class="verse"><a name="20">20</a>כי אם לבבנו ירשיע אתנו האלהים נשגב הוא מלבבנו וידע את כל׃</span> <span class="verse"><a name="21">21</a>אהובי אם לבבנו לא ירשיענו בטחון לנו באלהים׃</span> <span class="verse"><a name="22">22</a>וכל אשר נשאל מאתו נקבל כי נשמר את מצותיו ונעשה את הרצוי לפניו׃</span> <span class="verse"><a name="23">23</a>וזאת היא מצותו להאמין בשם בנו ישוע המשיח ולאהבה איש את רעהו כאשר צונו׃</span> <span class="verse"><a name="24">24</a>והשמר את מצותיו יקום בו והוא בו ובזאת נדע כי הוא שכן בנו ברוח אשר נתן לנו׃</span> </p></div</div></div></body></html>