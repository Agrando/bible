<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/1chr/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/1chr">1 Chronicles</a> &gt <strong>Chapter 15</strong></div><p><span class="verse"><a name="1">1</a>ויעש לו בתים בעיר דויד ויכן מקום לארון האלהים ויט לו אהל׃</span> <span class="verse"><a name="2">2</a>אז אמר דויד לא לשאת את ארון האלהים כי אם הלוים כי בם בחר יהוה לשאת את ארון יהוה ולשרתו עד עולם׃</span> <span class="verse"><a name="3">3</a>ויקהל דויד את כל ישראל אל ירושלם להעלות את ארון יהוה אל מקומו אשר הכין לו׃</span> <span class="verse"><a name="4">4</a>ויאסף דויד את בני אהרן ואת הלוים׃</span> <span class="verse"><a name="5">5</a>לבני קהת אוריאל השר ואחיו מאה ועשרים׃</span> <span class="verse"><a name="6">6</a>לבני מררי עשיה השר ואחיו מאתים ועשרים׃</span> <span class="verse"><a name="7">7</a>לבני גרשום יואל השר ואחיו מאה ושלשים׃</span> <span class="verse"><a name="8">8</a>לבני אליצפן שמעיה השר ואחיו מאתים׃</span> <span class="verse"><a name="9">9</a>לבני חברון אליאל השר ואחיו שמונים׃</span> <span class="verse"><a name="10">10</a>לבני עזיאל עמינדב השר ואחיו מאה ושנים עשר׃</span> <span class="verse"><a name="11">11</a>ויקרא דויד לצדוק ולאביתר הכהנים וללוים לאוריאל עשיה ויואל שמעיה ואליאל ועמינדב׃</span> <span class="verse"><a name="12">12</a>ויאמר להם אתם ראשי האבות ללוים התקדשו אתם ואחיכם והעליתם את ארון יהוה אלהי ישראל אל הכינותי לו׃</span> <span class="verse"><a name="13">13</a>כי למבראשונה לא אתם פרץ יהוה אלהינו בנו כי לא דרשנהו כמשפט׃</span> <span class="verse"><a name="14">14</a>ויתקדשו הכהנים והלוים להעלות את ארון יהוה אלהי ישראל׃</span> <span class="verse"><a name="15">15</a>וישאו בני הלוים את ארון האלהים כאשר צוה משה כדבר יהוה בכתפם במטות עליהם׃</span> <span class="verse"><a name="16">16</a>ויאמר דויד לשרי הלוים להעמיד את אחיהם המשררים בכלי שיר נבלים וכנרות ומצלתים משמיעים להרים בקול לשמחה׃</span> <span class="verse"><a name="17">17</a>ויעמידו הלוים את הימן בן יואל ומן אחיו אסף בן ברכיהו ומן בני מררי אחיהם איתן בן קושיהו׃</span> <span class="verse"><a name="18">18</a>ועמהם אחיהם המשנים זכריהו בן ויעזיאל ושמירמות ויחיאל ועני אליאב ובניהו ומעשיהו ומתתיהו ואליפלהו ומקניהו ועבד אדם ויעיאל השערים׃</span> <span class="verse"><a name="19">19</a>והמשררים הימן אסף ואיתן במצלתים נחשת להשמיע׃</span> <span class="verse"><a name="20">20</a>וזכריה ועזיאל ושמירמות ויחיאל ועני ואליאב ומעשיהו ובניהו בנבלים על עלמות׃</span> <span class="verse"><a name="21">21</a>ומתתיהו ואליפלהו ומקניהו ועבד אדם ויעיאל ועזזיהו בכנרות על השמינית לנצח׃</span> <span class="verse"><a name="22">22</a>וכנניהו שר הלוים במשא יסר במשא כי מבין הוא׃</span> <span class="verse"><a name="23">23</a>וברכיה ואלקנה שערים לארון׃</span> <span class="verse"><a name="24">24</a>ושבניהו ויושפט ונתנאל ועמשי וזכריהו ובניהו ואליעזר הכהנים מחצצרים בחצצרות לפני ארון האלהים ועבד אדם ויחיה שערים לארון׃</span> <span class="verse"><a name="25">25</a>ויהי דויד וזקני ישראל ושרי האלפים ההלכים להעלות את ארון ברית יהוה מן בית עבד אדם בשמחה׃</span> <span class="verse"><a name="26">26</a>ויהי בעזר האלהים את הלוים נשאי ארון ברית יהוה ויזבחו שבעה פרים ושבעה אילים׃</span> <span class="verse"><a name="27">27</a>ודויד מכרבל במעיל בוץ וכל הלוים הנשאים את הארון והמשררים וכנניה השר המשא המשררים ועל דויד אפוד בד׃</span> <span class="verse"><a name="28">28</a>וכל ישראל מעלים את ארון ברית יהוה בתרועה ובקול שופר ובחצצרות ובמצלתים משמעים בנבלים וכנרות׃</span> <span class="verse"><a name="29">29</a>ויהי ארון ברית יהוה בא עד עיר דויד ומיכל בת שאול נשקפה בעד החלון ותרא את המלך דויד מרקד ומשחק ותבז לו בלבה׃</span> </p></div</div></div></body></html>