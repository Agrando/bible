<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/1chr/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/1chr">1 Chronicles</a> &gt <strong>Chapter 14</strong></div><p><span class="verse"><a name="1">1</a>וישלח חירם מלך צר מלאכים אל דויד ועצי ארזים וחרשי קיר וחרשי עצים לבנות לו בית׃</span> <span class="verse"><a name="2">2</a>וידע דויד כי הכינו יהוה למלך על ישראל כי נשאת למעלה מלכותו בעבור עמו ישראל׃</span> <span class="verse"><a name="3">3</a>ויקח דויד עוד נשים בירושלם ויולד דויד עוד בנים ובנות׃</span> <span class="verse"><a name="4">4</a>ואלה שמות הילודים אשר היו לו בירושלם שמוע ושובב נתן ושלמה׃</span> <span class="verse"><a name="5">5</a>ויבחר ואלישוע ואלפלט׃</span> <span class="verse"><a name="6">6</a>ונגה ונפג ויפיע׃</span> <span class="verse"><a name="7">7</a>ואלישמע ובעלידע ואליפלט׃</span> <span class="verse"><a name="8">8</a>וישמעו פלשתים כי נמשח דויד למלך על כל ישראל ויעלו כל פלשתים לבקש את דויד וישמע דויד ויצא לפניהם׃</span> <span class="verse"><a name="9">9</a>ופלשתים באו ויפשטו בעמק רפאים׃</span> <span class="verse"><a name="10">10</a>וישאל דויד באלהים לאמר האעלה על פלשתיים ונתתם בידי ויאמר לו יהוה עלה ונתתים בידך׃</span> <span class="verse"><a name="11">11</a>ויעלו בבעל פרצים ויכם שם דויד ויאמר דויד פרץ האלהים את אויבי בידי כפרץ מים על כן קראו שם המקום ההוא בעל פרצים׃</span> <span class="verse"><a name="12">12</a>ויעזבו שם את אלהיהם ויאמר דויד וישרפו באש׃</span> <span class="verse"><a name="13">13</a>ויסיפו עוד פלשתים ויפשטו בעמק׃</span> <span class="verse"><a name="14">14</a>וישאל עוד דויד באלהים ויאמר לו האלהים לא תעלה אחריהם הסב מעליהם ובאת להם ממול הבכאים׃</span> <span class="verse"><a name="15">15</a>ויהי כשמעך את קול הצעדה בראשי הבכאים אז תצא במלחמה כי יצא האלהים לפניך להכות את מחנה פלשתים׃</span> <span class="verse"><a name="16">16</a>ויעש דויד כאשר צוהו האלהים ויכו את מחנה פלשתים מגבעון ועד גזרה׃</span> <span class="verse"><a name="17">17</a>ויצא שם דויד בכל הארצות ויהוה נתן את פחדו על כל הגוים׃</span> </p></div</div></div></body></html>