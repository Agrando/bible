<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/lam/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/lam">Lamentations</a> &gt <strong>Chapter 5</strong></div><p><span class="verse"><a name="1">1</a>זכר יהוה מה היה לנו הביט וראה את חרפתנו׃</span> <span class="verse"><a name="2">2</a>נחלתנו נהפכה לזרים בתינו לנכרים׃</span> <span class="verse"><a name="3">3</a>יתומים היינו אין אב אמתינו כאלמנות׃</span> <span class="verse"><a name="4">4</a>מימינו בכסף שתינו עצינו במחיר יבאו׃</span> <span class="verse"><a name="5">5</a>על צוארנו נרדפנו יגענו לא הונח לנו׃</span> <span class="verse"><a name="6">6</a>מצרים נתנו יד אשור לשבע לחם׃</span> <span class="verse"><a name="7">7</a>אבתינו חטאו אינם אנחנו עונתיהם סבלנו׃</span> <span class="verse"><a name="8">8</a>עבדים משלו בנו פרק אין מידם׃</span> <span class="verse"><a name="9">9</a>בנפשנו נביא לחמנו מפני חרב המדבר׃</span> <span class="verse"><a name="10">10</a>עורנו כתנור נכמרו מפני זלעפות רעב׃</span> <span class="verse"><a name="11">11</a>נשים בציון ענו בתלת בערי יהודה׃</span> <span class="verse"><a name="12">12</a>שרים בידם נתלו פני זקנים לא נהדרו׃</span> <span class="verse"><a name="13">13</a>בחורים טחון נשאו ונערים בעץ כשלו׃</span> <span class="verse"><a name="14">14</a>זקנים משער שבתו בחורים מנגינתם׃</span> <span class="verse"><a name="15">15</a>שבת משוש לבנו נהפך לאבל מחלנו׃</span> <span class="verse"><a name="16">16</a>נפלה עטרת ראשנו אוי נא לנו כי חטאנו׃</span> <span class="verse"><a name="17">17</a>על זה היה דוה לבנו על אלה חשכו עינינו׃</span> <span class="verse"><a name="18">18</a>על הר ציון ששמם שועלים הלכו בו׃</span> <span class="verse"><a name="19">19</a>אתה יהוה לעולם תשב כסאך לדר ודור׃</span> <span class="verse"><a name="20">20</a>למה לנצח תשכחנו תעזבנו לארך ימים׃</span> <span class="verse"><a name="21">21</a>השיבנו יהוה אליך ונשוב חדש ימינו כקדם׃</span> <span class="verse"><a name="22">22</a>כי אם מאס מאסתנו קצפת עלינו עד מאד׃</span> </p></div</div></div></body></html>