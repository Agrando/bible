<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/ezra/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/ezra">Ezra</a> &gt <strong>Chapter 7</strong></div><p><span class="verse"><a name="1">1</a>ואחר הדברים האלה במלכות ארתחשסתא מלך פרס עזרא בן שריה בן עזריה בן חלקיה׃</span> <span class="verse"><a name="2">2</a>בן שלום בן צדוק בן אחיטוב׃</span> <span class="verse"><a name="3">3</a>בן אמריה בן עזריה בן מריות׃</span> <span class="verse"><a name="4">4</a>בן זרחיה בן עזי בן בקי׃</span> <span class="verse"><a name="5">5</a>בן אבישוע בן פינחס בן אלעזר בן אהרן הכהן הראש׃</span> <span class="verse"><a name="6">6</a>הוא עזרא עלה מבבל והוא ספר מהיר בתורת משה אשר נתן יהוה אלהי ישראל ויתן לו המלך כיד יהוה אלהיו עליו כל בקשתו׃</span> <span class="verse"><a name="7">7</a>ויעלו מבני ישראל ומן הכהנים והלוים והמשררים והשערים והנתינים אל ירושלם בשנת שבע לארתחשסתא המלך׃</span> <span class="verse"><a name="8">8</a>ויבא ירושלם בחדש החמישי היא שנת השביעית למלך׃</span> <span class="verse"><a name="9">9</a>כי באחד לחדש הראשון הוא יסד המעלה מבבל ובאחד לחדש החמישי בא אל ירושלם כיד אלהיו הטובה עליו׃</span> <span class="verse"><a name="10">10</a>כי עזרא הכין לבבו לדרוש את תורת יהוה ולעשת וללמד בישראל חק ומשפט׃</span> <span class="verse"><a name="11">11</a>וזה פרשגן הנשתון אשר נתן המלך ארתחשסתא לעזרא הכהן הספר ספר דברי מצות יהוה וחקיו על ישראל׃</span> <span class="verse"><a name="12">12</a>ארתחשסתא מלך מלכיא לעזרא כהנא ספר דתא די אלה שמיא גמיר וכענת׃</span> <span class="verse"><a name="13">13</a>מני שים טעם די כל מתנדב במלכותי מן עמה ישראל וכהנוהי ולויא למהך לירושלם עמך יהך׃</span> <span class="verse"><a name="14">14</a>כל קבל די מן קדם מלכא ושבעת יעטהי שליח לבקרא על יהוד ולירושלם בדת אלהך די בידך׃</span> <span class="verse"><a name="15">15</a>ולהיבלה כסף ודהב די מלכא ויעטוהי התנדבו לאלה ישראל די בירושלם משכנה׃</span> <span class="verse"><a name="16">16</a>וכל כסף ודהב די תהשכח בכל מדינת בבל עם התנדבות עמא וכהניא מתנדבין לבית אלההם די בירושלם׃</span> <span class="verse"><a name="17">17</a>כל קבל דנה אספרנא תקנא בכספא דנה תורין דכרין אמרין ומנחתהון ונסכיהון ותקרב המו על מדבחה די בית אלהכם די בירושלם׃</span> <span class="verse"><a name="18">18</a>ומה די עליך ועל אחיך ייטב בשאר כספא ודהבה למעבד כרעות אלהכם תעבדון׃</span> <span class="verse"><a name="19">19</a>ומאניא די מתיהבין לך לפלחן בית אלהך השלם קדם אלה ירושלם׃</span> <span class="verse"><a name="20">20</a>ושאר חשחות בית אלהך די יפל לך למנתן תנתן מן בית גנזי מלכא׃</span> <span class="verse"><a name="21">21</a>ומני אנה ארתחשסתא מלכא שים טעם לכל גזבריא די בעבר נהרה די כל די ישאלנכון עזרא כהנה ספר דתא די אלה שמיא אספרנא יתעבד׃</span> <span class="verse"><a name="22">22</a>עד כסף ככרין מאה ועד חנטין כרין מאה ועד חמר בתין מאה ועד בתין משח מאה ומלח די לא כתב׃</span> <span class="verse"><a name="23">23</a>כל די מן טעם אלה שמיא יתעבד אדרזדא לבית אלה שמיא די למה להוא קצף על מלכות מלכא ובנוהי׃</span> <span class="verse"><a name="24">24</a>ולכם מהודעין די כל כהניא ולויא זמריא תרעיא נתיניא ופלחי בית אלהא דנה מנדה בלו והלך לא שליט למרמא עליהם׃</span> <span class="verse"><a name="25">25</a>ואנת עזרא כחכמת אלהך די בידך מני שפטין ודינין די להון דאנין לכל עמה די בעבר נהרה לכל ידעי דתי אלהך ודי לא ידע תהודעון׃</span> <span class="verse"><a name="26">26</a>וכל די לא להוא עבד דתא די אלהך ודתא די מלכא אספרנא דינה להוא מתעבד מנה הן למות הן לשרשו הן לענש נכסין ולאסורין׃</span> <span class="verse"><a name="27">27</a>ברוך יהוה אלהי אבותינו אשר נתן כזאת בלב המלך לפאר את בית יהוה אשר בירושלם׃</span> <span class="verse"><a name="28">28</a>ועלי הטה חסד לפני המלך ויועציו ולכל שרי המלך הגברים ואני התחזקתי כיד יהוה אלהי עלי ואקבצה מישראל ראשים לעלות עמי׃</span> </p></div</div></div></body></html>