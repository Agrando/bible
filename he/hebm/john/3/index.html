<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/john/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/john">John</a> &gt <strong>Chapter 3</strong></div><p><span class="verse"><a name="1">1</a>ויהי איש אחד בתוך הפרושים ושמו נקדימון שר ליהודים׃</span> <span class="verse"><a name="2">2</a>ויבא אל ישוע לילה ויאמר אליו רבי ידענו כי אתה מורה מאת אלהים באת כי לא יוכל איש לעשות האתות אשר אתה עשה בלתי אם האלהים עמו׃</span> <span class="verse"><a name="3">3</a>ויען ישוע ויאמר אליו אמן אמן אני אמר לך אם לא יולד איש מלמעלה לא יוכל לראות מלכות האלהים׃</span> <span class="verse"><a name="4">4</a>ויאמר אליו נקדימון איך יולד אדם והוא זקן הכי שוב ישוב אל בטן אמו ויולד׃</span> <span class="verse"><a name="5">5</a>ויען ישוע אמן אמן אני אמר לך אם לא יולד איש מן המים והרוח לא יוכל לבוא אל מלכות האלהים׃</span> <span class="verse"><a name="6">6</a>הנולד מן הבשר בשר הוא והנולד מן הרוח רוח הוא׃</span> <span class="verse"><a name="7">7</a>אל תתמה על אמרי לך כי עליכם להולד מלמעלה׃</span> <span class="verse"><a name="8">8</a>הרוח באשר יחפץ שם הוא נשב ואתה תשמע את קולו אך לא תדע מאין בא ואנה הוא הולך כן כל הנולד מן הרוח׃</span> <span class="verse"><a name="9">9</a>ויען נקדימון ויאמר אליו איכה תהיה כזאת׃</span> <span class="verse"><a name="10">10</a>ויען ישוע ויאמר אליו רבן של ישראל אתה וזאת לא ידעת׃</span> <span class="verse"><a name="11">11</a>אמן אמן אני אמר לך כי את אשר ידענו נדבר ואת אשר ראינו נעיד ואתם לא תקבלו עדותנו׃</span> <span class="verse"><a name="12">12</a>אם אמרתי אליכם דברי הארץ ואינכם מאמינים איך תאמינו באמרי אליכם דברי השמים׃</span> <span class="verse"><a name="13">13</a>ואיש לא עלה השמימה בלתי אם אשר ירד מן השמים בן האדם אשר הוא בשמים׃</span> <span class="verse"><a name="14">14</a>וכאשר הגביה משה את הנחש במדבר כן צריך בן האדם להנשא׃</span> <span class="verse"><a name="15">15</a>למען לא יאבד כל המאמין בו כי אם יחיה חיי עולמים׃</span> <span class="verse"><a name="16">16</a>כי ככה אהב האלהים את העולם עד אשר נתן את בנו את יחידו למען לא יאבד כל המאמין בו כי אם יחיה חיי עולמים׃</span> <span class="verse"><a name="17">17</a>כי האלהים לא שלח את בנו אל העולם לדין את העולם כי אם למען יושע בו העולם׃</span> <span class="verse"><a name="18">18</a>המאמין בו לא ידון ואשר לא יאמין בו כבר נדון כי לא האמין בשם בן האלהים היחיד׃</span> <span class="verse"><a name="19">19</a>וזה הוא הדין כי האור בא אל העולם ובני האדם אהבו החשך מן האור כי רעים מעשיהם׃</span> <span class="verse"><a name="20">20</a>כי כל פעל עולה ישנא את האור ולא יבא לאור פן יוכחו מעשיו׃</span> <span class="verse"><a name="21">21</a>אבל עשה האמת יבא לאור למען יגלו מעשיו כי נעשו באלהים׃</span> <span class="verse"><a name="22">22</a>ויהי אחרי הדברים האלה ויבא ישוע ותלמידיו אל ארץ יהודה ויגר שם עמהם ויטבל׃</span> <span class="verse"><a name="23">23</a>וגם יוחנן היה טבל בעינון קרוב לשלם כי שמה מים לרב ויבאו ויטבלו׃</span> <span class="verse"><a name="24">24</a>כי עוד לא נתן יוחנן אל בית הסהר׃</span> <span class="verse"><a name="25">25</a>ויהי ריב בין תלמידי יוחנן ובין היהודים על דבר הטהרה׃</span> <span class="verse"><a name="26">26</a>ויבאו אל יוחנן ויאמרו אליו רבי האיש אשר היה עמך בעבר הירדן ואשר העידת לו הנו טבל וכלם באים אליו׃</span> <span class="verse"><a name="27">27</a>ויען יוחנן לא יוכל איש לקחת דבר בלתי אם נתן לו מן השמים׃</span> <span class="verse"><a name="28">28</a>ואתם עדי כי אמרתי אנכי אינני המשיח רק שלוח אני לפניו׃</span> <span class="verse"><a name="29">29</a>אשר לו הכלה הוא החתן ורע החתן העמד ושמע אתו שמוח ישמח לקול החתן הנה שמחתי זאת עתה שלמה׃</span> <span class="verse"><a name="30">30</a>הוא יגדל הלוך וגדל ואני אחסר הלוך וחסור׃</span> <span class="verse"><a name="31">31</a>הבא ממעל נעלה על כל ואשר מארץ מארץ הוא ומארץ ידבר הבא משמים נעלה על כל׃</span> <span class="verse"><a name="32">32</a>ואת אשר ראה ושמע את זאת יעיד ואין מקבל עדותו׃</span> <span class="verse"><a name="33">33</a>ואשר קבל עדותו חתום חתם כי האלהים אמת׃</span> <span class="verse"><a name="34">34</a>כי את אשר שלחו אלהים דברי אלהים ידבר כי לא במדה נתן אלהים את הרוח׃</span> <span class="verse"><a name="35">35</a>האב אהב את בנו ואת כל נתן בידו׃</span> <span class="verse"><a name="36">36</a>כל המאמין בבן יש לו חיי עולמים ואשר לא יאמין בבן לא יראה חיים כי אם חרון אלהים ישכן עליו׃</span> </p></div</div></div></body></html>