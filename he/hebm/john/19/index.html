<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/john/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/john">John</a> &gt <strong>Chapter 19</strong></div><p><span class="verse"><a name="1">1</a>אז לקח פילטוס את ישוע וייסרהו בשוטים׃</span> <span class="verse"><a name="2">2</a>וישרגו אנשי הצבא עטרת קצים וישימו אתו על ראשו ויעטהו לבוש ארגמן׃</span> <span class="verse"><a name="3">3</a>ויאמרו שלום לך מלך היהודים ויכהו על הלחי׃</span> <span class="verse"><a name="4">4</a>ויצא פילטוס עוד החוצה ויאמר אליהם הנני מוציא אתו אליכם למען תדעו כי לא מצאתי בו כל עון׃</span> <span class="verse"><a name="5">5</a>וישוע יצא החוץ ועליו עטרת הקצים ולבוש הארגמן ויאמר אליהם פילטוס הנה האדם׃</span> <span class="verse"><a name="6">6</a>ויהי כאשר ראהו הכהנים הגדולים והמשרתים ויצעקו לאמר הצלב הצלב ויאמר אליהם פילטוס קחהו אתם והצליבהו כי אנכי לא מצאתי בו אשמה׃</span> <span class="verse"><a name="7">7</a>ויענו היהודים תורה יש לנו ועל פי תורתנו חיב מות הוא כי עשה עצמו לבן אלהים׃</span> <span class="verse"><a name="8">8</a>ויהי כשמע פילטוס את הדבר הזה ויאסף לרא עוד׃</span> <span class="verse"><a name="9">9</a>וישב ויבא אל בית המשפט ויאמר אל ישוע מאין אתה ולא השיבו ישוע דבר׃</span> <span class="verse"><a name="10">10</a>ויאמר אליו פילטוס אלי לא תדבר הלא ידעת כי יש לאל ידי לצלבך ויש לאל ידי לשלחך׃</span> <span class="verse"><a name="11">11</a>ויען ישוע לא היתה לך רשות עלי לולא נתן לך מלמעלה לכן עון המסגיר אתי אליך גדול מעונך׃</span> <span class="verse"><a name="12">12</a>אז יבקש פילטוס לשלחו והיהודים צעקו ויאמרו אם תשלח את זה אינך אהב לקיסר כי כל המתנשא להיות מלך מרד הוא בקיסר׃</span> <span class="verse"><a name="13">13</a>ויהי כשמע פילטוס את הדבר הזה הוציא את ישוע החוצה וישב על כסא המשפט במקום הנקרא בשם רצפה ובלשונם גבתא׃</span> <span class="verse"><a name="14">14</a>ואז היתה הכנת הפסח והשעה כשעה הששית ויאמר אל היהודים הנה מלככם והם צעקו טול טול צלב אתו׃</span> <span class="verse"><a name="15">15</a>ויאמר אליהם פילטוס הצלב אצלב את מלככם ויענו ראשי הכהנים אין לנו מלך כי אם הקיסר׃</span> <span class="verse"><a name="16">16</a>אז מסרו אליהם להצליבו ויקחו את ישוע ויוליכהו׃</span> <span class="verse"><a name="17">17</a>וישא את צלבו ויצא אל המקום הנקרא מקום הגלגלת ובלשונם גלגלתא׃</span> <span class="verse"><a name="18">18</a>ויצלבו אתו שמה ושני אנשים אחרים עמו מזה אחד ומזה אחד וישוע בתוך׃</span> <span class="verse"><a name="19">19</a>ופילטוס כתב על לוח וישם על הצלב וזה מכתבו ישוע הנצרי מלך היהודים׃</span> <span class="verse"><a name="20">20</a>ויהודים רבים קראו את המכתב הזה כי המקום אשר נצלב שם ישוע היה קרוב אל העיר והמכתב היה בלשון עבר יון ורומי׃</span> <span class="verse"><a name="21">21</a>ויאמרו ראשי כהני היהודים אל פילטוס אל נא תכתב מלך היהודים כי אם אשר אמר אני מלך היהודים׃</span> <span class="verse"><a name="22">22</a>ויען פילטוס ויאמר את אשר כתבתי כתבתי׃</span> <span class="verse"><a name="23">23</a>ויהי כאשר צלבו אנשי הצבא את ישוע ויקחו את בגדיו ויחלקום לארבעה חלקים לאיש איש חלק אחד וגם את כתנתו והכתנת לא היתה תפורה כי אם מעשה ארג מלמעלה ועד קצה׃</span> <span class="verse"><a name="24">24</a>ויאמרו איש אל אחיו אל נא נקרעה לקרעים אך נפיל עליה גורל למי תהיה למלאת דבר הכתוב יחלקו בגדי להם ועל לבושי יפילו גורל ויעשו כן אנשי הצבא׃</span> <span class="verse"><a name="25">25</a>ועל יד צלב ישוע עמדו אמו ואחות אמו מרים אשת קלופס ומרים המגדלית׃</span> <span class="verse"><a name="26">26</a>וירא ישוע את אמו ואת תלמידו אשר אהב עמדים אצלו ויאמר אל אמו אשה הנה זה בנך׃</span> <span class="verse"><a name="27">27</a>ואחר אמר אל תלמידו הנה זאת אמך ומן השעה ההיא אסף אתה התלמיד אל ביתו׃</span> <span class="verse"><a name="28">28</a>ויהי מאחרי כן כאשר ידע ישוע כי עתה זה כלה הכל למען ימלא הכתוב כלו אמר צמאתי׃</span> <span class="verse"><a name="29">29</a>ושם כלי מלא חמץ ויטבלו ספוג בחמץ וישימהו על אזוב ויקריבהו אל פיו׃</span> <span class="verse"><a name="30">30</a>ויקח ישוע את החמץ ויאמר כלה ויט את ראשו ויפקד את רוחו׃</span> <span class="verse"><a name="31">31</a>ולמען לא תשארנה הגויות על הצלב ביום השבת כי ערב שבת היה וגדול יום השבת ההוא שאלו היהודים מן פילטוס לשבר את שוקיהם ולהוריד אתם׃</span> <span class="verse"><a name="32">32</a>ויבאו אנשי הצבא וישברו את שוקי הראשון והשני הנצלבים עמו׃</span> <span class="verse"><a name="33">33</a>ויבאו אל ישוע ובראתם כי כבר מת לא שברו את שוקיו׃</span> <span class="verse"><a name="34">34</a>אך אחד מאנשי הצבא דקר בחנית את צדו וכרגע יצא דם ומים׃</span> <span class="verse"><a name="35">35</a>והראה זאת העיד ועדותו נאמנה והוא יודע כי האמת יגיד למען גם אתם תאמינו׃</span> <span class="verse"><a name="36">36</a>כי כל זאת היתה למלאת הכתוב ועצם לא תשברו בו׃</span> <span class="verse"><a name="37">37</a>ועוד כתוב אחר אמר והביט אליו את אשר דקרו׃</span> <span class="verse"><a name="38">38</a>ויהי אחרי כן בא יוסף הרמתי והוא תלמיד ישוע אך בסתר מפני היהודים וישאל מאת פילטוס אשר יתנהו לשאת את גופת ישוע וינח לו פילטוס ויבא וישא את גופת ישוע׃</span> <span class="verse"><a name="39">39</a>ויבא גם נקדימון אשר בא לפנים בלילה אל ישוע ויבא ערוב מר ואהלות כמאה ליטרין׃</span> <span class="verse"><a name="40">40</a>ויקחו את גופת ישוע ויחתלוה בתכריכין עם הבשמים כאשר נהגים היהודים לקבר את מתיהם׃</span> <span class="verse"><a name="41">41</a>ובמקום אשר נצלב שם היה גן ובגן קבר חדש אשר לא הושם בו איש עד עתה׃</span> <span class="verse"><a name="42">42</a>שם שמו את ישוע כי ערב שבת היה ליהודים והקבר קרוב׃</span> </p></div</div></div></body></html>