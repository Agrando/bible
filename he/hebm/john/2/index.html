<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/john">John</a> &gt <strong>Chapter 2</strong></div><p><span class="verse"><a name="1">1</a>וביום השלישי היתה חתנה בקנה אשר בגליל ואם ישוע היתה שם׃</span> <span class="verse"><a name="2">2</a>וישוע ותלמידיו היו גם הם קרואים אל החתנה׃</span> <span class="verse"><a name="3">3</a>ויחסר היין ותאמר אם ישוע אליו יין אין להם׃</span> <span class="verse"><a name="4">4</a>ויאמר אליה ישוע מה לי ולך אשה עתי עדין לא באה׃</span> <span class="verse"><a name="5">5</a>ותאמר אמו אל המשרתים ככל אשר יאמר לכם תעשו׃</span> <span class="verse"><a name="6">6</a>והנה ששה כדי אבן ערוכים שם כמשפט היהודים לטהרתם שתים או שלש בתים יכיל כל אחד׃</span> <span class="verse"><a name="7">7</a>ויאמר אליהם ישוע מלאו לכם הכדים מים וימלאום עד למעלה׃</span> <span class="verse"><a name="8">8</a>ויאמר שאבו נא והביאו אל רב המסבה ויביאו׃</span> <span class="verse"><a name="9">9</a>ויטעם רב המסבה את המים אשר נהפכו ליין ולא ידע מאין הוא ואולם המשרתים אשר שאבו את המים ידעו ויקרא רב המסבה אל החתן׃</span> <span class="verse"><a name="10">10</a>ויאמר אליו כל איש יתן בראשונה את היין הטוב וכאשר ישכרו יתן להם את הגרוע ואתה צפנת היין הטוב עד עתה׃</span> <span class="verse"><a name="11">11</a>זאת תחלת האתות אשר עשה ישוע בקנה אשר בארץ הגליל וגלה את כבודו ויאמינו בו תלמידיו׃</span> <span class="verse"><a name="12">12</a>ויהי אחרי כן וירד אל כפר נחום הוא ואמו ואחיו ותלמידיו ולא ארכו ימי שבתם שם׃</span> <span class="verse"><a name="13">13</a>ויקרבו ימי חג הפסח אשר ליהודים ויעל ישוע ירושלים׃</span> <span class="verse"><a name="14">14</a>וימצא במקדש מכרי בקר וצאן ובני יונה ואת מחליפי כסף ישבים שם׃</span> <span class="verse"><a name="15">15</a>ויקח חבלים ויעבתם לשוט ויגרש כלם מן המקדש ואת הצאן ואת הבקר ויפזר את מעות השלחנים ויהפך שלחנתיהם׃</span> <span class="verse"><a name="16">16</a>ואל מכרי היונים אמר הוציאו אלה מזה ואל תעשו את בית אבי לבית מסחר׃</span> <span class="verse"><a name="17">17</a>ויזכרו תלמידיו את הכתוב כי קנאת ביתך אכלתני׃</span> <span class="verse"><a name="18">18</a>ויענו היהודים ויאמרו אליו אי זו אות תראנו כי כזאת אתה עשה׃</span> <span class="verse"><a name="19">19</a>ויען ישוע ויאמר אליהם הרסו את ההיכל הזה ובשלשה ימים אקימנו׃</span> <span class="verse"><a name="20">20</a>ויאמרו היהודים הנה זה ארבעים ושש שנה נבנה ההיכל הזה ואתה בשלשה ימים תקימנו׃</span> <span class="verse"><a name="21">21</a>והוא דבר על היכל גויתו׃</span> <span class="verse"><a name="22">22</a>ואחרי קומו מן המתים זכרו תלמידיו כי זאת אמר להם ויאמינו בכתוב ובדבר אשר דבר ישוע׃</span> <span class="verse"><a name="23">23</a>ויהי בהיתו בירושלים בחג הפסח האמינו רבים בשמו כי ראו האתות אשר עשה׃</span> <span class="verse"><a name="24">24</a>והוא ישוע לא הפקיד את עצמו בידם על אשר ידע את כלם׃</span> <span class="verse"><a name="25">25</a>ולא הצטרך לעדות איש על האדם כי הוא ידע מה בקרב האדם׃</span> </p></div</div></div></body></html>