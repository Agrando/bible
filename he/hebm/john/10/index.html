<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/john/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/john">John</a> &gt <strong>Chapter 10</strong></div><p><span class="verse"><a name="1">1</a>אמן אמן אני אמר לכם איש אשר לא יבוא דרך השער אל מכלא הצאן כי אם יעלה בדרך אחר גנב ופריץ הוא׃</span> <span class="verse"><a name="2">2</a>ואשר יבוא דרך השער הוא רעה הצאן׃</span> <span class="verse"><a name="3">3</a>לו יפתח שמר הסף והצאן את קלו תשמענה והוא לצאנו בשם יקרא ויוציאם׃</span> <span class="verse"><a name="4">4</a>ואחרי הוציאו את צאנו הוא יעבר לפניהן והצאן הלכות אחריו כי ידעו את קולו׃</span> <span class="verse"><a name="5">5</a>ואחרי זר לא תלכנה כי אם ינוסו מפניו כי את קול הזרים לא ידעו׃</span> <span class="verse"><a name="6">6</a>המשל הזה דבר ישוע באזניהם והמה לא ידעו מה זאת אשר אמר אליהם׃</span> <span class="verse"><a name="7">7</a>ויוסף ישוע וידבר אליהם אמן אמן אני אמר לכם אני הוא דלת הצאן׃</span> <span class="verse"><a name="8">8</a>כל אשר באו לפני גנבים המה ופריצים והצאן לא שמעו לקולם׃</span> <span class="verse"><a name="9">9</a>אנכי הדלת איש כי יבוא בי יושע ובצאתו ובבואו ימצא מרעה׃</span> <span class="verse"><a name="10">10</a>הגנב לא יבוא כי אם לגנוב ולהרוג ולאבד ואני באתי לבעבור הביא להם חיים ומלא ספקם׃</span> <span class="verse"><a name="11">11</a>אנכי הוא הרעה הטוב הרעה הטוב יתן את נפשו בעד צאנו׃</span> <span class="verse"><a name="12">12</a>והשכיר אשר לא רעה הוא והצאן לא לו הנה בראותו כי בא הזאב יעזב את הצאן ונס והזאב יחטף ויפיץ את הצאן׃</span> <span class="verse"><a name="13">13</a>השכיר ינוס כי שכיר הוא ולא ידאג לצאן׃</span> <span class="verse"><a name="14">14</a>אני הרעה הטוב וידעתי את אשר לי ונודעתי לאשר לי׃</span> <span class="verse"><a name="15">15</a>כאשר האב ידעני ואני ידעתי את האב ואת נפשי אתן בעד הצאן׃</span> <span class="verse"><a name="16">16</a>וצאן אחרות יש לי אשר אינן מן המכלה הזאת ועלי לנהל גם אתן ותשמענה קולי והיה עדר אחד ורעה אחד׃</span> <span class="verse"><a name="17">17</a>על כן אהב אתי אבי כי את נפשי אתן למען אשוב ואקחה׃</span> <span class="verse"><a name="18">18</a>ואיש לא יקחנה מאתי כי אם אני מעצמי אתננה יש בידי לתת אתה ובידי לשוב לקחתה את המצוה הזאת לקחתי מעם אבי׃</span> <span class="verse"><a name="19">19</a>ותהי מחלקת גם בפעם הזאת בין היהודים על הדברים האלה׃</span> <span class="verse"><a name="20">20</a>ויאמרו רבים מהם שד בו ומשגע הוא למה תשמעו אליו׃</span> <span class="verse"><a name="21">21</a>ואחרים אמרו לא כאלה ידבר איש אחוז שד היוכל שד לפקח עיני עורים׃</span> <span class="verse"><a name="22">22</a>ויהי חג חנכת הבית בירושלים וסתיו היה׃</span> <span class="verse"><a name="23">23</a>ויתהלך ישוע במקדש באולם של שלמה׃</span> <span class="verse"><a name="24">24</a>ויסבו אתו היהודים ויאמרו אליו עד אנה תתלה את נפשנו את המשיח אתה הגידה לנו ברור׃</span> <span class="verse"><a name="25">25</a>ויען אתם ישוע הן אמרתי אליכם ולא האמנתם בי המעשים אשר אני עשה בשם אבי הם יעידו עלי׃</span> <span class="verse"><a name="26">26</a>אבל אתם לא תאמינו יען לא מצאני אתם כאשר אמרתי לכם׃</span> <span class="verse"><a name="27">27</a>צאני תשמענה את קולי ואני ידעתין ואחרי תלכנה׃</span> <span class="verse"><a name="28">28</a>ואני אתן להן חיי עולמים ולא תאבדנה לנצח ואיש לא יחטף אתהן מידי׃</span> <span class="verse"><a name="29">29</a>האב אשר נתנן לי גדול הוא על כל ואיש לא יחטף אתהן מיד האב׃</span> <span class="verse"><a name="30">30</a>אני ואבי אחד אנחנו׃</span> <span class="verse"><a name="31">31</a>אז ירימו היהודים כפעם בפעם אבנים לסקלו׃</span> <span class="verse"><a name="32">32</a>ויען אתם ישוע מעשים טובים רבים הראיתי אתכם מאת אבי על אי זה מן המעשים ההם תסקלני׃</span> <span class="verse"><a name="33">33</a>ויענו היהודים אתו לאמר על מעשה טוב לא נסקל אתך כי אם על גדפך את אלהים ועל כי אדם אתה ותעש את עצמך לאלהים׃</span> <span class="verse"><a name="34">34</a>ויען אתם ישוע הלא כתוב בתורתכם אני אמרתי אלהים אתם׃</span> <span class="verse"><a name="35">35</a>הן קרא שם אלהים לאלה אשר היה דבר האלהים אליהם והכתוב לא יופר׃</span> <span class="verse"><a name="36">36</a>ואיך תאמרו על אשר קדשו האב ושלחו לעולם מגדף אתה יען אמרתי בן אלהים אני׃</span> <span class="verse"><a name="37">37</a>אם לא אעשה את מעשי אבי אל תאמינו לי׃</span> <span class="verse"><a name="38">38</a>ואם עשיתי ולא תאמינו לי האמינו נא למעשי למען תדעו ותאמינו כי בי האב ואני בו׃</span> <span class="verse"><a name="39">39</a>אז ישובו ויבקשו לתפשו וימלט מידם׃</span> <span class="verse"><a name="40">40</a>וילך וישב אל עבר הירדן אל המקום אשר הטביל שם יוחנן בתחלה וישב שם׃</span> <span class="verse"><a name="41">41</a>ויבאו אליו רבים ויאמרו הנה יוחנן לא עשה אות אבל כל אשר דבר יוחנן על האיש הזה אמת היה׃</span> <span class="verse"><a name="42">42</a>ויאמינו בו רבים במקום ההוא׃</span> </p></div</div></div></body></html>