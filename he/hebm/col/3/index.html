<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/col/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/col">Colossians</a> &gt <strong>Chapter 3</strong></div><p><span class="verse"><a name="1">1</a>לכן אם קמתם עם המשיח בקשו את אשר למעלה אשר המשיח ישב שם לימין האלהים׃</span> <span class="verse"><a name="2">2</a>את אשר למעלה יהגה לבבכם לא את אשר בארץ׃</span> <span class="verse"><a name="3">3</a>כי מתם וחייכם צפונים עם המשיח באלהים׃</span> <span class="verse"><a name="4">4</a>בעת הגלות המשיח אשר הוא חייכם גם אתם תגלו עמו בכבוד׃</span> <span class="verse"><a name="5">5</a>על כן תמותתו את אבריכם בארץ את הזנות והטמאה והזמה והתאות הרעות ונטות אחרי הבצע אשר היא עבודת אלילים׃</span> <span class="verse"><a name="6">6</a>כי בגלל אלה בא חרון אלהים על בני חמרי׃</span> <span class="verse"><a name="7">7</a>אשר גם אתם הלכתם בהם מלפנים בחיותכם בתוכם׃</span> <span class="verse"><a name="8">8</a>אך עתה הסירו מכם כל אלה את הרגז את הכעס את הרשע את הגדוף ואת דברי נבלה מפיכם׃</span> <span class="verse"><a name="9">9</a>ואל תשקרו איש בעמיתו כי פשטתם את האדם הישן עם פעלותיו׃</span> <span class="verse"><a name="10">10</a>ולבשתם את האדם החדש המתחדש בדעת כצלם בראו׃</span> <span class="verse"><a name="11">11</a>אשר אין שם יוני ויהודי אין מילה וערלה אין לעז וסקותי אין עבד ובן חורין כי המשיח הוא הכל ובכל׃</span> <span class="verse"><a name="12">12</a>לכן אתם כבחירי האלהים הקדשים והחביבים לבשו המון רחמים ונדיבות ונמיכות רוח וענוה וארך אפים׃</span> <span class="verse"><a name="13">13</a>ותשאו איש את רעהו ותסלחו בהיות לכם ריב איש עם אחיו כאשר המשיח סלח לכם כן תסלחו גם אתם׃</span> <span class="verse"><a name="14">14</a>ועל כל אלה לבשו האהבה היא אגדת השלמות׃</span> <span class="verse"><a name="15">15</a>וישלט בלבבכם שלום האלהים אשר נקראתם לו בגוף אחד וזבחו תודה׃</span> <span class="verse"><a name="16">16</a>דבר האדון ישכן בקרבכם בשפע רב בכל חכמה ותלמדו ותעוררו את נפשכם בתהלות ותשבחות ושירות רוחניות ושירו ליהוה בנעימה בלבבכם׃</span> <span class="verse"><a name="17">17</a>וכל אשר תעשו הן במלין הן בפעל עשו בשם האדון ישוע והודו לאלהים אבינו על ידי׃</span> <span class="verse"><a name="18">18</a>אתן הנשים הכנענה לבעליכן כראוי באדנינו׃</span> <span class="verse"><a name="19">19</a>אתם האנשים אהבו את נשיכם ואל תתמרמרו אליהן׃</span> <span class="verse"><a name="20">20</a>הבנים שמעו אל ילדיכם בכל דבר כי הוא לרצון לאדנינו׃</span> <span class="verse"><a name="21">21</a>האבות אל תרגיזו את בניכם פן יחתו׃</span> <span class="verse"><a name="22">22</a>העבדים שמעו בכל דבר אל אדניכם לפי הבשר לא בעבודה למראה העין כמבקשי חן בני אדם כי אם בתם לבב כיראי האלהים׃</span> <span class="verse"><a name="23">23</a>כל אשר תעשו עשו בכל נפשכם כמו ליהוה ולא לבני אדם׃</span> <span class="verse"><a name="24">24</a>וידעתם כי תקבלו מאת יהוה גמול הירשה כי את אדנינו המשיח עבדים אתם׃</span> <span class="verse"><a name="25">25</a>וכל עשה עול הוא ישא העול אשר עשה ואין שם משא פנים׃</span> </p></div</div></div></body></html>