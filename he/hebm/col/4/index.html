<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/col/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/col">Colossians</a> &gt <strong>Chapter 4</strong></div><p><span class="verse"><a name="1">1</a>אתם האדנים תנו לעבדיכם הישר והשוה ודעו כי גם אתם יש לכם אדון בשמים׃</span> <span class="verse"><a name="2">2</a>התמידו בתפלה ושקדו בה בתודה׃</span> <span class="verse"><a name="3">3</a>והתפללו גם בעדנו למען יפתח לנו האלהים את שער הדבור לחות את סוד המשיח אשר בעבורו אסור אנכי׃</span> <span class="verse"><a name="4">4</a>למען אשר אגלה אתו כמשפט עלי לחות׃</span> <span class="verse"><a name="5">5</a>התהלכו בחכמה עם אשר בחוץ והוקירו את העת׃</span> <span class="verse"><a name="6">6</a>דבריכם יהיו נעימים בכל עת וממלחים במלח למען תדעו להשיב דבר לכל אדם׃</span> <span class="verse"><a name="7">7</a>את כל הקרת אותי וידיעכם טוכיקוס האח החביב והמשרת הנאמן ועבד עמיתי באדון׃</span> <span class="verse"><a name="8">8</a>אשר לזאת שלחתיהו אליכם למען ידע את דבריכם וינחם את לבבכם׃</span> <span class="verse"><a name="9">9</a>עם אוניסימוס האח הנאמן והחביב אשר הוא מכם המה יודיעו אתכם את כל דברינו פה׃</span> <span class="verse"><a name="10">10</a>ארסטרכוס השבוי עמי יחד שאל לשלומכם ומרקוס בן אחות בר נבא אשר צויתם עליו אם יבוא אליכם תקבלהו׃</span> <span class="verse"><a name="11">11</a>וישוע הנקרא יוסטוס אשר הם מן המולים אלה לבדם מן העזרים למלכות האלהים היו לי לנחמה׃</span> <span class="verse"><a name="12">12</a>אפפרס אשר הוא מכם שאל לשלומכם משרת המשיח הנאבק בעדכם בתפלתיו בכל עת למען תעמדו שלמים ומלאים דעת בכל רצון אלהים׃</span> <span class="verse"><a name="13">13</a>כי מעיד אני עליו כי קנאה גדולה הוא מקנא לכם ולאנשי לודקיא ולאנשי הירפוליס׃</span> <span class="verse"><a name="14">14</a>לוקס הרופא החביב ודימס שאלים לשלומכם׃</span> <span class="verse"><a name="15">15</a>שאלו לשלום האחים אשר בלודקיא ולשלום נומפס והקהלה אשר בביתו׃</span> <span class="verse"><a name="16">16</a>ואחרי קראם את האגרת הזאת לפניכם עשו שתקרא גם בקהל לודקיים ואת אשר ללודקיא תקראוה גם אתם׃</span> <span class="verse"><a name="17">17</a>ואמרו אל ארכפוס שית לבך לעבודה אשר קבלתה באדון למען תמלאנה׃</span> <span class="verse"><a name="18">18</a>שאלת השלום מידי אני פולוס זכרו את מוסרי החסד עמכם אמן׃</span> </p></div</div></div></body></html>