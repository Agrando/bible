<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 57</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/ps/57"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/ps">Psalms</a> &gt <strong>Chapter 57</strong></div><p><span class="verse"><a name="1">1</a>למנצח אל תשחת לדוד מכתם בברחו מפני שאול במערה חנני אלהים חנני כי בך חסיה נפשי ובצל כנפיך אחסה עד יעבר הוות׃</span> <span class="verse"><a name="2">2</a>אקרא לאלהים עליון לאל גמר עלי׃</span> <span class="verse"><a name="3">3</a>ישלח משמים ויושיעני חרף שאפי סלה ישלח אלהים חסדו ואמתו׃</span> <span class="verse"><a name="4">4</a>נפשי בתוך לבאם אשכבה להטים בני אדם שניהם חנית וחצים ולשונם חרב חדה׃</span> <span class="verse"><a name="5">5</a>רומה על השמים אלהים על כל הארץ כבודך׃</span> <span class="verse"><a name="6">6</a>רשת הכינו לפעמי כפף נפשי כרו לפני שיחה נפלו בתוכה סלה׃</span> <span class="verse"><a name="7">7</a>נכון לבי אלהים נכון לבי אשירה ואזמרה׃</span> <span class="verse"><a name="8">8</a>עורה כבודי עורה הנבל וכנור אעירה שחר׃</span> <span class="verse"><a name="9">9</a>אודך בעמים אדני אזמרך בל אמים׃</span> <span class="verse"><a name="10">10</a>כי גדל עד שמים חסדך ועד שחקים אמתך׃</span> <span class="verse"><a name="11">11</a>רומה על שמים אלהים על כל הארץ כבודך׃</span> </p></div</div></div></body></html>