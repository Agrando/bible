<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 136</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/ps/136"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/ps">Psalms</a> &gt <strong>Chapter 136</strong></div><p><span class="verse"><a name="1">1</a>הודו ליהוה כי טוב כי לעולם חסדו׃</span> <span class="verse"><a name="2">2</a>הודו לאלהי האלהים כי לעולם חסדו׃</span> <span class="verse"><a name="3">3</a>הודו לאדני האדנים כי לעולם חסדו׃</span> <span class="verse"><a name="4">4</a>לעשה נפלאות גדלות לבדו כי לעולם חסדו׃</span> <span class="verse"><a name="5">5</a>לעשה השמים בתבונה כי לעולם חסדו׃</span> <span class="verse"><a name="6">6</a>לרקע הארץ על המים כי לעולם חסדו׃</span> <span class="verse"><a name="7">7</a>לעשה אורים גדלים כי לעולם חסדו׃</span> <span class="verse"><a name="8">8</a>את השמש לממשלת ביום כי לעולם חסדו׃</span> <span class="verse"><a name="9">9</a>את הירח וכוכבים לממשלות בלילה כי לעולם חסדו׃</span> <span class="verse"><a name="10">10</a>למכה מצרים בבכוריהם כי לעולם חסדו׃</span> <span class="verse"><a name="11">11</a>ויוצא ישראל מתוכם כי לעולם חסדו׃</span> <span class="verse"><a name="12">12</a>ביד חזקה ובזרוע נטויה כי לעולם חסדו׃</span> <span class="verse"><a name="13">13</a>לגזר ים סוף לגזרים כי לעולם חסדו׃</span> <span class="verse"><a name="14">14</a>והעביר ישראל בתוכו כי לעולם חסדו׃</span> <span class="verse"><a name="15">15</a>ונער פרעה וחילו בים סוף כי לעולם חסדו׃</span> <span class="verse"><a name="16">16</a>למוליך עמו במדבר כי לעולם חסדו׃</span> <span class="verse"><a name="17">17</a>למכה מלכים גדלים כי לעולם חסדו׃</span> <span class="verse"><a name="18">18</a>ויהרג מלכים אדירים כי לעולם חסדו׃</span> <span class="verse"><a name="19">19</a>לסיחון מלך האמרי כי לעולם חסדו׃</span> <span class="verse"><a name="20">20</a>ולעוג מלך הבשן כי לעולם חסדו׃</span> <span class="verse"><a name="21">21</a>ונתן ארצם לנחלה כי לעולם חסדו׃</span> <span class="verse"><a name="22">22</a>נחלה לישראל עבדו כי לעולם חסדו׃</span> <span class="verse"><a name="23">23</a>שבשפלנו זכר לנו כי לעולם חסדו׃</span> <span class="verse"><a name="24">24</a>ויפרקנו מצרינו כי לעולם חסדו׃</span> <span class="verse"><a name="25">25</a>נתן לחם לכל בשר כי לעולם חסדו׃</span> <span class="verse"><a name="26">26</a>הודו לאל השמים כי לעולם חסדו׃</span> </p></div</div></div></body></html>