<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 58</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/ps/58"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/ps">Psalms</a> &gt <strong>Chapter 58</strong></div><p><span class="verse"><a name="1">1</a>למנצח אל תשחת לדוד מכתם האמנם אלם צדק תדברון מישרים תשפטו בני אדם׃</span> <span class="verse"><a name="2">2</a>אף בלב עולת תפעלון בארץ חמס ידיכם תפלסון׃</span> <span class="verse"><a name="3">3</a>זרו רשעים מרחם תעו מבטן דברי כזב׃</span> <span class="verse"><a name="4">4</a>חמת למו כדמות חמת נחש כמו פתן חרש יאטם אזנו׃</span> <span class="verse"><a name="5">5</a>אשר לא ישמע לקול מלחשים חובר חברים מחכם׃</span> <span class="verse"><a name="6">6</a>אלהים הרס שנימו בפימו מלתעות כפירים נתץ יהוה׃</span> <span class="verse"><a name="7">7</a>ימאסו כמו מים יתהלכו למו ידרך חצו כמו יתמללו׃</span> <span class="verse"><a name="8">8</a>כמו שבלול תמס יהלך נפל אשת בל חזו שמש׃</span> <span class="verse"><a name="9">9</a>בטרם יבינו סירתיכם אטד כמו חי כמו חרון ישערנו׃</span> <span class="verse"><a name="10">10</a>ישמח צדיק כי חזה נקם פעמיו ירחץ בדם הרשע׃</span> <span class="verse"><a name="11">11</a>ויאמר אדם אך פרי לצדיק אך יש אלהים שפטים בארץ׃</span> </p></div</div></div></body></html>