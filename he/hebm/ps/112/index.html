<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 112</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/ps/112"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/ps">Psalms</a> &gt <strong>Chapter 112</strong></div><p><span class="verse"><a name="1">1</a>הללו יה אשרי איש ירא את יהוה במצותיו חפץ מאד׃</span> <span class="verse"><a name="2">2</a>גבור בארץ יהיה זרעו דור ישרים יברך׃</span> <span class="verse"><a name="3">3</a>הון ועשר בביתו וצדקתו עמדת לעד׃</span> <span class="verse"><a name="4">4</a>זרח בחשך אור לישרים חנון ורחום וצדיק׃</span> <span class="verse"><a name="5">5</a>טוב איש חונן ומלוה יכלכל דבריו במשפט׃</span> <span class="verse"><a name="6">6</a>כי לעולם לא ימוט לזכר עולם יהיה צדיק׃</span> <span class="verse"><a name="7">7</a>משמועה רעה לא יירא נכון לבו בטח ביהוה׃</span> <span class="verse"><a name="8">8</a>סמוך לבו לא יירא עד אשר יראה בצריו׃</span> <span class="verse"><a name="9">9</a>פזר נתן לאביונים צדקתו עמדת לעד קרנו תרום בכבוד׃</span> <span class="verse"><a name="10">10</a>רשע יראה וכעס שניו יחרק ונמס תאות רשעים תאבד׃</span> </p></div</div></div></body></html>