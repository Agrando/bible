<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 138</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/ps/138"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/ps">Psalms</a> &gt <strong>Chapter 138</strong></div><p><span class="verse"><a name="1">1</a>לדוד אודך בכל לבי נגד אלהים אזמרך׃</span> <span class="verse"><a name="2">2</a>אשתחוה אל היכל קדשך ואודה את שמך על חסדך ועל אמתך כי הגדלת על כל שמך אמרתך׃</span> <span class="verse"><a name="3">3</a>ביום קראתי ותענני תרהבני בנפשי עז׃</span> <span class="verse"><a name="4">4</a>יודוך יהוה כל מלכי ארץ כי שמעו אמרי פיך׃</span> <span class="verse"><a name="5">5</a>וישירו בדרכי יהוה כי גדול כבוד יהוה׃</span> <span class="verse"><a name="6">6</a>כי רם יהוה ושפל יראה וגבה ממרחק יידע׃</span> <span class="verse"><a name="7">7</a>אם אלך בקרב צרה תחיני על אף איבי תשלח ידך ותושיעני ימינך׃</span> <span class="verse"><a name="8">8</a>יהוה יגמר בעדי יהוה חסדך לעולם מעשי ידיך אל תרף׃</span> </p></div</div></div></body></html>