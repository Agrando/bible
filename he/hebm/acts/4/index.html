<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/acts/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/acts">Acts</a> &gt <strong>Chapter 4</strong></div><p><span class="verse"><a name="1">1</a>ויהי בדברם אל העם ויקומו עליהם הכהנים ונגיד בית המקדש והצדוקים׃</span> <span class="verse"><a name="2">2</a>כי חרה להם על אשר למדו את העם והגידו בישוע את תחית המתים׃</span> <span class="verse"><a name="3">3</a>וישלחו בהם את ידיהם וישימום במשמר עד למחר כי כבר בא הערב׃</span> <span class="verse"><a name="4">4</a>ורבים מהשמעים את הדבר האמינו ויהי מספר האנשים כחמשת אלפים׃</span> <span class="verse"><a name="5">5</a>ויהי ממחרת ויקהלו שריהם ראשיהם וזקניהם וסופריהם ירושלים׃</span> <span class="verse"><a name="6">6</a>וחנן הכהן הגדול וקיפא ויוחנן ואלכסנדרוס וכל אשר ממשפחת הכהן הגדול׃</span> <span class="verse"><a name="7">7</a>ויעמידו אתם בתוך וישאלום באי זה כח ובאי זה שם עשיתם זאת׃</span> <span class="verse"><a name="8">8</a>וימלא פטרוס רוח הקדש ויאמר אליהם אתם ראשי העם וזקני ישראל׃</span> <span class="verse"><a name="9">9</a>אם אנחנו נחקרים היום על הטובה אשר עשינו לאיש חולה ושאלתם במה זה נושע׃</span> <span class="verse"><a name="10">10</a>יודע לכלכם ולכל עם ישראל כי בשם ישוע המשיח הנצרי אשר צלבתם אותו ואשר האלהים הקימו מן המתים כי בשמו עמד זה לפניכם בריא׃</span> <span class="verse"><a name="11">11</a>והוא האבן אשר מאסתם אתם הבונים ותהי לראש פנה׃</span> <span class="verse"><a name="12">12</a>ואין הישועה באחר ואין תחת השמים שם אחר הנתן לבני אדם אשר בו נושע׃</span> <span class="verse"><a name="13">13</a>ויהי כאשר ראו את בטחון לב של פטרוס ויוחנן והבינו כי הדיוטים ולא בעלי חכמה המה ויתמהו עליהם ויכירום כי התהלכו עם ישוע׃</span> <span class="verse"><a name="14">14</a>ובראותם את האיש הנרפא עמד אצלם לא מצאו לדבר נגדם דבר׃</span> <span class="verse"><a name="15">15</a>ויצוו אתם לצאת חוצה מן הסנהדרין ויתיעצו יחדו׃</span> <span class="verse"><a name="16">16</a>ויאמרו מה נעשה לאנשים האלה הנה אות גלוי נעשה על ידיהם וגם מפרסם לכל ישבי ירושלים ולא נוכל לכחש בו׃</span> <span class="verse"><a name="17">17</a>אך למען לא ירבה הדבר בעם ויפרץ נזהירה אתם בגערה לבלתי דבר עוד לכל אדם בשם הזה׃</span> <span class="verse"><a name="18">18</a>ויקראו אתם ויצוום אשר לא ידברו דבר ולא ילמדו בשם ישוע׃</span> <span class="verse"><a name="19">19</a>ויענו פטרוס ויוחנן ויאמרו אליהם הנכון הוא לפני האלהים שמע לכם יתר משמע לאלהים שפטו אתם׃</span> <span class="verse"><a name="20">20</a>כי לא נוכל אנחנו לחדל מדבר את אשר ראינו ושמענו׃</span> <span class="verse"><a name="21">21</a>ויוסיפו לגער בם ויפטרו אתם באשר לא מצאו דבר לענוש אתם מפני העם כי כלם מהללים את האלהים על הנעשה׃</span> <span class="verse"><a name="22">22</a>כי בן ארבעים שנה ומעלה היה האיש ההוא אשר נעשה עמו אות הרפואה הזאת׃</span> <span class="verse"><a name="23">23</a>ואחרי הפטרם באו אל אחיהם ויספרו להם את אשר אמרו אליהם הכהנים הגדולים והזקנים׃</span> <span class="verse"><a name="24">24</a>ויהי כאשר שמעו את זאת וישאו את קולם בלב אחד לאלהים ויאמרו אדני אתה האל העשה את השמים ואת הארץ ואת הים ואת כל אשר בם׃</span> <span class="verse"><a name="25">25</a>אשר אמרת בפי עבדך דוד למה רגשו גוים ולאמים יהגו ריק׃</span> <span class="verse"><a name="26">26</a>יתיצבו מלכי ארץ ורוזנים נוסדו יחד על יהוה ועל משיחו׃</span> <span class="verse"><a name="27">27</a>כי אמנם נוסדו הורדוס ופנטיוס פילטוס עם הגוים ולאמי ישראל על ישוע עבדך הקדוש אשר משחת׃</span> <span class="verse"><a name="28">28</a>לעשות את אשר ידך ועצתך מקדם גזרה להיות׃</span> <span class="verse"><a name="29">29</a>ועתה אדני ראה את גערתם ותן לעבדיך לדבר את דברך בכל בטחון לבם׃</span> <span class="verse"><a name="30">30</a>בנטתך את ידך למרפא ולתת אתות ומופתים בשם ישוע עבדך הקדוש׃</span> <span class="verse"><a name="31">31</a>ויהי כאשר התפללו וינע המקום אשר היו נקהלים שם וימלאו כלם רוח הקדש וידברו את דבר האלהים בבטחון לבב׃</span> <span class="verse"><a name="32">32</a>וקהל המאמינים היה להם לב אחד ונפש אחת ואין איש מהם אומר על אשר בידו לי הוא כי הכל היה להם בשתפות׃</span> <span class="verse"><a name="33">33</a>ובגבורה גדולה יעידו השליחים על תקומת האדון ישוע וחסד גדול נמשך לכלם׃</span> <span class="verse"><a name="34">34</a>כי לא היה בהם חסר דבר כי כל בעלי שדות ובתים מכרו אתם ויביאו את כסף מחירם׃</span> <span class="verse"><a name="35">35</a>וישימהו לרגלי השליחים ויתן לכל איש ואיש די מחסרו׃</span> <span class="verse"><a name="36">36</a>ויוסף אשר כנוהו השליחים בשם בר נבא פרושו בן הנחמה איש לוי אשר נולד בארץ כתים׃</span> <span class="verse"><a name="37">37</a>גם לו היה שדה וימכרהו ויבא את הכסף וישימהו לרגלי השליחים׃</span> </p></div</div></div></body></html>