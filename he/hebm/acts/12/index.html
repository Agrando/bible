<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/acts/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/acts">Acts</a> &gt <strong>Chapter 12</strong></div><p><span class="verse"><a name="1">1</a>בעת ההיא שלח המלך הורדוס את ידו להרע לאנשים מן הקהל׃</span> <span class="verse"><a name="2">2</a>וימת את יעקב אחי יוחנן בחרב׃</span> <span class="verse"><a name="3">3</a>וירא כי טוב הדבר בעיני היהודים ויוסף לתפש גם את פטרוס והימים ימי חג המצות׃</span> <span class="verse"><a name="4">4</a>ויאחז אתו ויתנהו במשמר וימסרהו לארבע מחלקות של ארבעה אנשי צבא לשמרו כי אמר להעלותו אחרי הפסח לפני העם׃</span> <span class="verse"><a name="5">5</a>פטרוס היה עצור במשמר והקהלה העתירה בעדו בחזקה אל האלהים׃</span> <span class="verse"><a name="6">6</a>ויהי בלילה ההוא אשר אמר הורדוס להביאו מחר לדין ויישן פטרוס בין שני אנשי צבא והוא אסור בשנים זקים ושמרי הפתח שמרים את המשמר׃</span> <span class="verse"><a name="7">7</a>והנה מלאך יהוה נצב עליו ואור נגה בחדר ויספק על ירך פטרוס ויעירהו לאמר קום מהרה ויפלו מוסרותיו מעל ידיו׃</span> <span class="verse"><a name="8">8</a>ויאמר אליו המלאך חגר מתניך והנעל את רגליך ויעש כן ויאמר אליו עטה מעילך ולך אחרי׃</span> <span class="verse"><a name="9">9</a>ויצא וילך אחריו ולא ידע אם אמת הוא הנעשה לו על ידי המלאך כי כמראה היה בעיניו׃</span> <span class="verse"><a name="10">10</a>ויעברו דרך המשמרת הראשונה והשניה ויבאו עד שער הברזל אשר יצאו בו העירה ויפתח השער לפניהם מאליו ויצאו החוצה וילכו מהלך רחוב אחד והמלאך סר מעליו פתאם׃</span> <span class="verse"><a name="11">11</a>ויהי בשובו אל דעתו ויאמר פטרוס עתה זה ידעתי באמת כי האלהים שלח את מלאכו ויפלטני מיד הורדוס ומכל מזמת עם היהודים׃</span> <span class="verse"><a name="12">12</a>הוא חשב כזאת והוא בא עד בית מרים אם יוחנן המכנה מרקוס אשר נקהלו שם רבים והם מתפללים יחד׃</span> <span class="verse"><a name="13">13</a>וידפק על דלת השער ותגש נערה להקשיב ושמה רודי׃</span> <span class="verse"><a name="14">14</a>ותכר את קול פטרוס ומשמחתה לא פתחה לו אם דלת השער ותרץ הביתה ותגד להם כי פטרוס עמד על השער׃</span> <span class="verse"><a name="15">15</a>ויאמרו אליה משגעת את והיא מתאמצת כי כן הוא ויאמרו מלאכו הוא׃</span> <span class="verse"><a name="16">16</a>ופטרוס הרבה לדפק ויפתחו ויראהו וישתוממו׃</span> <span class="verse"><a name="17">17</a>והוא רמז להם בידו לחשות ויספר להם את אשר הוציאו האדון מן המשמר ויאמר הגידו את זאת ליעקב ולאחים ויצא וילך לו למקום אחר׃</span> <span class="verse"><a name="18">18</a>הבקר אור ומבוכה לא קטנה היתה בין אנשי הצבא על פטרוס מה היה לו׃</span> <span class="verse"><a name="19">19</a>ויהי כאשר בקש אותו הורדוס ולא מצאו חקר את השמרים ויצו להוציאם למות וירד מיהודה אל קסרין וישב שם׃</span> <span class="verse"><a name="20">20</a>ואיבה היתה בין הורדוס ובין בני צור וצידון ויבאו אליו בלב אחד ויפתו את בלסטוס אשר על חדר המלך ויבקשו שלום יען לקחו מחית ארצותם מארץ המלך׃</span> <span class="verse"><a name="21">21</a>ויהי ביום המועד וילבש הורדוס לבוש מלכות וישב על כסא המשפט ויטף אליהם אמרתו׃</span> <span class="verse"><a name="22">22</a>ויריעו לו העם לאמר קול אלהים הוא ולא קול אדם׃</span> <span class="verse"><a name="23">23</a>ויכהו מלאך יהוה פתאם עקב אשר לא נתן הכבוד לאלהים ויאכלהו תולעים ויגוע׃</span> <span class="verse"><a name="24">24</a>ודבר אלהים הולך ורב׃</span> <span class="verse"><a name="25">25</a>וישובו בר נבא ושאול מירושלים אחרי כלותם את השמוש ויקחו אתם את יוחנן המכנה מרקוס׃</span> </p></div</div></div></body></html>