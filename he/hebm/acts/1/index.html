<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/acts/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/acts">Acts</a> &gt <strong>Chapter 1</strong></div><p><span class="verse"><a name="1">1</a>הן המאמר הראשון תאופילוס עשיתיהו על כל אשר החל ישוע לעשות וללמד׃</span> <span class="verse"><a name="2">2</a>עד היום אשר לקח למרום אחרי צותו ברוח הקדש את השליחים אשר בחר בהם׃</span> <span class="verse"><a name="3">3</a>ואשר גם התיצב להם חי אחרי ענותו באתות רבות בהראותו אליהם ארבעים יום וידבר על מלכות האלהים׃</span> <span class="verse"><a name="4">4</a>ובאכלו לחם עמהם צוה אתם לבלתי סור מירושלים כי אם להוחיל להבטחת האב אשר שמעתם ממני׃</span> <span class="verse"><a name="5">5</a>כי יוחנן הטביל במים ואתם תטבלו ברוח הקדש בקרוב אחרי הימים האלה׃</span> <span class="verse"><a name="6">6</a>ויהי כאשר נאספו יחדו וישאלהו לאמר אדנינו המשיב אתה בעת הזאת את המלוכה לישראל׃</span> <span class="verse"><a name="7">7</a>ויאמר אליהם לא לכם לדעת העתים והזמנים אשר יעד האב בשלטנו׃</span> <span class="verse"><a name="8">8</a>אבל תקבלו גבורה בבוא עליכם רוח הקדש והייתם עדי בירושלים ובכל יהודה ובשמרון ועד קצה הארץ׃</span> <span class="verse"><a name="9">9</a>ויהי כדברו זאת העלה והם ראים וישאהו ענן מנגד עיניהם׃</span> <span class="verse"><a name="10">10</a>ויביטו אחריו השמימה בעברו והנה שני אנשים לבושי בדים נצבים עליהם׃</span> <span class="verse"><a name="11">11</a>ויאמרו אתם אנשי הגליל מה תעמדו פה ועיניכם השמימה ישוע זה אשר לקח מאתכם השמימה כן בוא יבוא כאשר ראיתם אתו עלה השמימה׃</span> <span class="verse"><a name="12">12</a>ויפנו וילכו ירושלימה מן ההר הנקרא הר הזיתים והוא קרוב לירושלים דרך תחום שבת׃</span> <span class="verse"><a name="13">13</a>ויבאו העירה ויעלו אל העליה אשר היו ישבים בה פטרוס ויעקב ויוחנן ואנדרי פילפוס ותומא בר תלמי ומתי יעקב בן חלפי ושמעון הקנא ויהודה בן יעקב׃</span> <span class="verse"><a name="14">14</a>כל אלה היו שקדים יחדו בלב אחד להתפלל ולהתחנן ועמהם הנשים ומרים אם ישוע וגם אחיו׃</span> <span class="verse"><a name="15">15</a>ובימים האלה קם פטרוס בתוך התלמידים ומספר שמות הנקהלים יחד כמאה ועשרים ויאמר׃</span> <span class="verse"><a name="16">16</a>אנשים אחים מן הצרך היה כי ימלא הכתוב ההוא אשר דבר מקדם רוח הקדש בפי דוד על יהודה אשר היה מוליך את תפשי ישוע׃</span> <span class="verse"><a name="17">17</a>כי היה נמנה אתנו וזכה בגורל השרות הזה׃</span> <span class="verse"><a name="18">18</a>והנה הוא קנה לו שדה במחיר הרשעה ויפל על פניו ארצה ויבקע בתוך וישפכו כל מעיו׃</span> <span class="verse"><a name="19">19</a>וגם נודעה זאת לכל ישבי ירושלים ויקרא בשפתם לשדה ההוא חקל דמא הוא שדה הדם׃</span> <span class="verse"><a name="20">20</a>כי כתוב בספר תהלים תהי טירתו נשמה ואל יהי בה ישב ופקדתו יקח אחר׃</span> <span class="verse"><a name="21">21</a>ועל כן מן הצרך כי מן האנשים האלה אשר התהלכו אתנו כל ימי היות אדנינו ישוע יוצא ובא לפנינו׃</span> <span class="verse"><a name="22">22</a>החל מטבילת יוחנן עד יום הלקחו מאתנו כי אחד מהם יהיה לעד עמנו על קומו מן המתים׃</span> <span class="verse"><a name="23">23</a>ויעמידו שנים את יוסף הנקרא בר שבא והוא מכנה יוסטוס ואת מתיה׃</span> <span class="verse"><a name="24">24</a>ויתפללו ויאמרו אתה אדני היודע כל הלבבות הראה נא מן השנים האלה את האחד אשר בחרת בו׃</span> <span class="verse"><a name="25">25</a>לקחת את גורל השרות הזה והשליחות אשר סר ממנה יהודה להלך אל מקומו׃</span> <span class="verse"><a name="26">26</a>ויפילו גורלות ויפל הגורל על מתיה ויספח אל עשתי עשר השליחים׃</span> </p></div</div></div></body></html>