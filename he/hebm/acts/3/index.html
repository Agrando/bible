<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/acts/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/acts">Acts</a> &gt <strong>Chapter 3</strong></div><p><span class="verse"><a name="1">1</a>ופטרוס ויוחנן עלים יחדו אל המקדש לעת התפלה בשעה התשיעית׃</span> <span class="verse"><a name="2">2</a>ואיש אחד פסח מבטן אמו מובא שמה אשר יושיבהו יום יום שער המקדש הנקרא שער המהדר לשאל מתנות מאת באי המקדש׃</span> <span class="verse"><a name="3">3</a>ויהי כראותו את פטרוס ואת יוחנן באים אל המקדש ויבקש לקחת מאתם צדקה׃</span> <span class="verse"><a name="4">4</a>ויסתכל בו פטרוס וגם יוחנן ויאמר אליו הביטה אלינו׃</span> <span class="verse"><a name="5">5</a>וישם פניו אליהם בקותו לקחת מאתם דבר׃</span> <span class="verse"><a name="6">6</a>ויאמר פטרוס כסף וזהב אין לי אבל את אשר בידי אתננו לך בשם ישוע המשיח הנצרי קום התהלך׃</span> <span class="verse"><a name="7">7</a>ויאחז ביד ימינו ויקם אותו ויתחזקו פתאם רגליו וקרסליו׃</span> <span class="verse"><a name="8">8</a>ויקפץ ויתהלך ויבא אתם אל המקדש מתהלך ומרקד ומשבח את האלהים׃</span> <span class="verse"><a name="9">9</a>ויראהו כל העם מתהלך ומשבח את האלהים׃</span> <span class="verse"><a name="10">10</a>ויכירו אותו כי הוא אשר היה ישב לשאל צדקה בשער המקדש המהדר וימלאו שמה ושממון על הנעשה לו׃</span> <span class="verse"><a name="11">11</a>ויהי הוא מחזיק בפטרוס וביוחנן וירץ אליהם כל העם אל האולם הנקרא אולם של שלמה וישתוממו׃</span> <span class="verse"><a name="12">12</a>וירא פטרוס ויען ויאמר אל העם אנשי ישראל מה אתם תמהים על זאת ומה תסתכלו בנו כאלו אנחנו בכחנו ובחסידותנו שמנו את זה מתהלך׃</span> <span class="verse"><a name="13">13</a>אלהי אברהם אלהי יצחק ואלהי יעקב אלהי אבותינו הוא פאר את עבדו ישוע אשר אתם מסרתם אותו וכחשתם בו בפני פילטוס כשהיה דן לפטרו׃</span> <span class="verse"><a name="14">14</a>אבל אתם כחשתם בקדוש ובצדיק ובקשתם כי יחן לכם איש רצח׃</span> <span class="verse"><a name="15">15</a>ואת שר החיים הרגתם אשר האלהים הקימו מן המתים ואנחנו עדיו׃</span> <span class="verse"><a name="16">16</a>ולמען אמונת שמו חזק שמו את האיש הזה אשר אתם ראים ומכירים אתו והאמונה אשר לנו על ידו היא העלתה לו את הארכה הזאת לעיני כלכם׃</span> <span class="verse"><a name="17">17</a>ועתה אחי ידע אני כי בבלי דעת עשיתם גם אתם גם ראשיכם׃</span> <span class="verse"><a name="18">18</a>והאלהים ככה מלא את אשר הגיד מקדם בפי כל נביאיו כי יענה המשיח׃</span> <span class="verse"><a name="19">19</a>לכן הנחמו ושובו וימחו חטאיכם׃</span> <span class="verse"><a name="20">20</a>למען אשר יבאו ימי רוחה מלפני יהוה וישלח את אשר בשרו לכם מקדם את ישוע המשיח׃</span> <span class="verse"><a name="21">21</a>אשר צריך כי יקבלהו השמים עד ימי שוב כל הדברים לתקונם אשר דבר עליהם האלהים בפי נביאיו הקדושים מימי עולם׃</span> <span class="verse"><a name="22">22</a>הן משה אמר אל אבותינו נביא יקים לכם יהוה אלהיכם מקרב אחיכם כמני אליו תשמעון ככל אשר ידבר אליכם׃</span> <span class="verse"><a name="23">23</a>והיה כל הנפש אשר לא תשמע אל הנביא ההוא ונכרתה מעמיה׃</span> <span class="verse"><a name="24">24</a>וגם כל הנביאים משמואל ואשר נבאו אחריו כלם הגידו מראש את הימים האלה׃</span> <span class="verse"><a name="25">25</a>אתם בני הנביאים ובני הברית אשר כרת האלהים עם אבותינו באמרו אל אברהם ונברכו בזרעך כל משפחות האדמה׃</span> <span class="verse"><a name="26">26</a>לכם בראשונה העמיד האלהים את עבדו ישוע וישלחהו לברך אתכם בשובכם כל איש מרע מעלליכם׃</span> </p></div</div></div></body></html>