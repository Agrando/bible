<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/acts/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/acts">Acts</a> &gt <strong>Chapter 26</strong></div><p><span class="verse"><a name="1">1</a>ויאמר אגרפס אל פולוס נתן לך לדבר בעד נפשך אז יצטדק פולוס ויושט את ידו ויאמר׃</span> <span class="verse"><a name="2">2</a>מאשר אני את נפשי המלך אגרפס כי לפניך אצטדק היום על כל אשר שטנים אתי היהודים׃</span> <span class="verse"><a name="3">3</a>כי אתה ידע היטב כל המנהגים והשאלות אשר בין היהודים ועל כן אשאלה מאתך לשמע אתי כארך רוחך׃</span> <span class="verse"><a name="4">4</a>הנה את דרכי מנעורי אשר התהלכתי בה מאז בתוך עמי ובירושלים ידעים אותה כל היהודים׃</span> <span class="verse"><a name="5">5</a>כי מימים ראשונים ידעוני אם ירצו להעיד כי כפרוש התנהגתי על פי הכת המקפדת ביותר בעבודתנו׃</span> <span class="verse"><a name="6">6</a>ועתה אני עמד להשפט על תקות ההבטחה אשר הבטיחה האלהים את אבותינו׃</span> <span class="verse"><a name="7">7</a>ואשר שנים עשר שבטינו מיחלים להגיע לה בעבדם את יהוה תמיד יומם ולילה על דבר התקוה הזאת אגרפס המלך שטנים אותי היהודים׃</span> <span class="verse"><a name="8">8</a>מדוע יפלא בעיניכם כי האלהים יחיה מתים׃</span> <span class="verse"><a name="9">9</a>הן לפנים אני חשבתי צדקה לצרר את שם ישוע הנצרי עד מאד׃</span> <span class="verse"><a name="10">10</a>כאשר עשיתי בירושלים וגם קדושים רבים אני הסגרתי לבתי כלאים ברשיון אשר קבלתי מאת הכהנים הגדולים וכשנהרגו הסכמתי׃</span> <span class="verse"><a name="11">11</a>ובכל בתי הכנסיות יסרתי אתם פעמים רבות ואנסתים לגדף ואתהוללה בם עד מאד וארדפם עד לערים אשר חוצה לארץ׃</span> <span class="verse"><a name="12">12</a>ויהי בלכתי על זאת לדמשק ברשיון הכהנים הגדולים ובמצותם׃</span> <span class="verse"><a name="13">13</a>והנה אדני המלך בצהרים בדרך ראיתי אור צח מזהר השמש אשר משמים נגה עלי מסביב ועל ההלכים אתי׃</span> <span class="verse"><a name="14">14</a>ונפל כלנו ארצה ואשמע קול מדבר אלי בלשון עברית לאמר שאול שאול למה תרדפני קשה לך לבעט בדרבנות׃</span> <span class="verse"><a name="15">15</a>ואמר מי אתה אדני ויאמר אנכי ישוע אשר אתה רדף׃</span> <span class="verse"><a name="16">16</a>אבל קום ועמד על רגליך כי לבעבור זאת נראיתי אליך לבחר בך למשרת ולעד על אשר ראית ועל אשר אראך׃</span> <span class="verse"><a name="17">17</a>בהצילי אותך מן העם ומן הגוים אשר אשלחך עתה אליהם׃</span> <span class="verse"><a name="18">18</a>לפקח את עיניהם למען ישובו מחשך לאור ומיד השטן אל האלהים וימצאו באמונתם בי את סליחת החטאים ואת הנחלה בתוך המקדשים׃</span> <span class="verse"><a name="19">19</a>על כן המלך אגרפס לא המריתי את המראה אשר ראיתי מן השמים׃</span> <span class="verse"><a name="20">20</a>כי אם קראתי ראשונה לישבי דמשק וירושלים ובכל ארץ יהודה וגם לגוים כי ינחמו וישובו אל האלהים ויעשו מעשים ראוים לתשובה׃</span> <span class="verse"><a name="21">21</a>ובגלל הדבר הזה תפשו אתי היהודים במקדש ויבקשו להמיתני׃</span> <span class="verse"><a name="22">22</a>והאלהים היה בעזרי ועד היום הזה עמד אני ומעיד לפני קטן וגדול ואינני מדבר דבר זולתי אשר דברו הנביאים ומשה כי עתידות הנה להיות׃</span> <span class="verse"><a name="23">23</a>כי המשיח מענה הוא וכי ראשון הוא לקמים מן המתים להפיץ אור בעם ובגוים׃</span> <span class="verse"><a name="24">24</a>ויהי הוא מצטדק כזאת ויען פסטוס בקול גדול לאמר הנך משתגע פולוס רב הלמוד הביאך לידי שגעון׃</span> <span class="verse"><a name="25">25</a>ויאמר פולוס אינני משגע פסטוס האדיר כי אם דברי אמת וטעם אביע׃</span> <span class="verse"><a name="26">26</a>כי המלך יודע את אלה ועל זאת גם בבטחון אני מדבר אליו יען אשר לא אאמין כי נעלם ממנו דבר מן הדברים האלה כי לא בקרן זוית נעשתה זאת׃</span> <span class="verse"><a name="27">27</a>המלך אגרפס המאמין אתה בנביאים ידעתי כי מאמין אתה׃</span> <span class="verse"><a name="28">28</a>ויאמר אגרפס אל פולוס עוד מעט ופתיתני להיות נצרי׃</span> <span class="verse"><a name="29">29</a>ויאמר פולוס אבקשה מאלהים אשר אם במעט ואם בהרבה לא אתה לבדך כי גם כל השמעים אותי יהיו כמוני זולתי המוסרות האלה׃</span> <span class="verse"><a name="30">30</a>ויהי בדברו הדבר הזה ויקם המלך וההגמון וברניקה והישבים אתם׃</span> <span class="verse"><a name="31">31</a>ויסורו החדרה וידברו איש אל רעהו לאמר האיש הזה לא עשה דבר אשר יהיה עליו חיב מיתה או מוסרות׃</span> <span class="verse"><a name="32">32</a>ויאמר אגרפס אל פסטוס האיש הזה יוכל להפטר לולא קרא את הקיסר לדינו׃</span> </p></div</div></div></body></html>