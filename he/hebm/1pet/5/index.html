<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/1pet/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/1pet">1 Peter</a> &gt <strong>Chapter 5</strong></div><p><span class="verse"><a name="1">1</a>את הזקנים אשר בקרבכם אזהיר אנכי עמיתם הזקן ועד ענויי המשיח וגם חבר לכבוד העתיד להגלות׃</span> <span class="verse"><a name="2">2</a>רעו את עדר האלהים אשר בידכם והשגיחו עליהם לא באנס כי אם בנדבה אף לא עקב בצע כי אם בנפש חפצה׃</span> <span class="verse"><a name="3">3</a>גם לא כמתעמרים בנחלת יהוה כי אם בהיותכם מופת לצאן׃</span> <span class="verse"><a name="4">4</a>והיה בהגלות שר הרעים תשאו עטרת הכבוד אשר לא תבל׃</span> <span class="verse"><a name="5">5</a>וכן גם אתם הנערים הכנעו לפני הזקנים וחגרו כלכם שפלות רוח בהכנע איש לרעהו כי אלהים ללצים יליץ ולענוים יתן חן׃</span> <span class="verse"><a name="6">6</a>השפילו נפשכם תחת יד אלהים החזקה למען ירומם אתכם בעתו׃</span> <span class="verse"><a name="7">7</a>השליכו עליו כל יהבכם כי הוא ידאג לכם׃</span> <span class="verse"><a name="8">8</a>התעוררו שקדו כי מריבכם השטן משוטט כאריה שאג ומבקש את אשר יבלע׃</span> <span class="verse"><a name="9">9</a>ועמדתם נגדו חזקים באמונה ודעו כי ענוים כאלה באו גם על אחיכם אשר בעולם׃</span> <span class="verse"><a name="10">10</a>ואלהי כל החסד אשר קראנו לכבודו הנצחי במשיח ישוע אחרי ענותכם מעט הוא ישלים ויחזק ויגבר וייסד אתכם׃</span> <span class="verse"><a name="11">11</a>לו הכבוד והעז לעולמי עולמים אמן׃</span> <span class="verse"><a name="12">12</a>ביד סלונוס האח הנאמן לכם כאשר אחשב כתבתי אליכם בדברים מעטים להזהיר אתכם ולהעיד כי חסד האלהים הזה אשר עמדתם בו אמת הוא׃</span> <span class="verse"><a name="13">13</a>חברתכם אשר בבבל הנבחרה אתכם ומרקוס בני שאלים לשלומכם׃</span> <span class="verse"><a name="14">14</a>שאלו לשלום איש את רעהו בנשיקת אהבה שלום לכלכם אשר במשיח ישוע אמן׃</span> </p></div</div></div></body></html>