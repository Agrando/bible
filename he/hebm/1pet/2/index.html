<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/1pet/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/1pet">1 Peter</a> &gt <strong>Chapter 2</strong></div><p><span class="verse"><a name="1">1</a>ועתה הסירו מכם כל רשע וכל מרמה וחנפה וקנאה וכל לשון רע׃</span> <span class="verse"><a name="2">2</a>וכעללים אשר מקרוב נולדו התאוו לחלב השכלי והזך למען תגדלו בו׃</span> <span class="verse"><a name="3">3</a>אם אמנם טעמתם כי טוב האדון׃</span> <span class="verse"><a name="4">4</a>אשר נגשתם אליו אל אבן חיה אשר מאסו בה בני האדם והיא נבחרה ויקרה לאלהים׃</span> <span class="verse"><a name="5">5</a>ונבניתם גם אתם כאבנים חיות לבית רוחני לכהנת קדש להעלות זבחי רוח לרצון לאלהים בישוע המשיח׃</span> <span class="verse"><a name="6">6</a>וזה הוא שאמר הכתוב הנני יסד בציון אבן פנה אבן בחן ויקרה והמאמין בה לא יבוש׃</span> <span class="verse"><a name="7">7</a>לכן לכם המאמינים היקר אבל לסוררים האבן אשר מאסו הבונים היתה לראש פנה ולאבן נגף ולצור מכשל׃</span> <span class="verse"><a name="8">8</a>והם נכשלו יען לא שמעו לדבר ולזאת גם נועדו׃</span> <span class="verse"><a name="9">9</a>ואתם הנכם זרע נבחר ממלכת כהנים וגוי קדוש ועם סגלה למען תספרו תהלות הקורא אתכם מחשך אל אורו הנפלא׃</span> <span class="verse"><a name="10">10</a>אשר לפנים לא עם הייתם ועתה עם אלהים ואשר לפנים לא רחמו ועתה מרחמים׃</span> <span class="verse"><a name="11">11</a>אהובים אזהירכם כגרים ותושבים הנזרו מתאות הבשר המתגרות בנפש׃</span> <span class="verse"><a name="12">12</a>והיטיבו דרככם בגוים למען יביטו אל מעשיכם הטובים והיה תחת אשר חרפו אתכם כפעלי און יכבדו את האלהים ביום הפקדה׃</span> <span class="verse"><a name="13">13</a>והכנעו לכל פקדת אדם בגלל האדון אם למלך כראוי לראש׃</span> <span class="verse"><a name="14">14</a>אם למשלים כראוי לשלוחים מאתו לנקמת פעלי און ולתהלת עשי טוב׃</span> <span class="verse"><a name="15">15</a>כי כן הוא חפץ אלהים אשר בעשותכם הטוב תסכרו את פי אולת האנשים אשר אין בם דעת׃</span> <span class="verse"><a name="16">16</a>כחפשים ולא כאלו היתה לכם החפשה למכסה הרעה כי אם כעבדי אלהים׃</span> <span class="verse"><a name="17">17</a>נהגו כבוד בכל איש אהבו את האחים יראו את אלהים כבדו את המלך׃</span> <span class="verse"><a name="18">18</a>העבדים הכנעו לפני אדניכם בכל יראה לא לפני הטובים והענוים לבד כי אם גם לפני העקשים׃</span> <span class="verse"><a name="19">19</a>כי חסד הוא לאיש אם ישבע ממררים ויענה חנם למען דעת האלהים׃</span> <span class="verse"><a name="20">20</a>כי אם חטא תחטאו וסבלתם מכות אגרוף מה תתהללו אך אם תענו וסבלתם בעשותכם הטוב חסד הוא מלפני אלהים׃</span> <span class="verse"><a name="21">21</a>כי לזאת נקראתם כי גם המשיח ענה בעבורכם והשאיר לכם מופת ללכת בעקבותיו׃</span> <span class="verse"><a name="22">22</a>אשר חטא לא עשה ולא מרמה בפיו׃</span> <span class="verse"><a name="23">23</a>אשר שמע חרפתו ולא השיב נענה ולא גער כי אם מסר דינו לשפט צדק ואת חטאתנו הוא נשא בגויתו על העץ׃</span> <span class="verse"><a name="24">24</a>למען נחיה לצדקה מאחר שנפטרנו מן החטאים׃</span> <span class="verse"><a name="25">25</a>אשר בחברתו נרפא לכם כי הייתם כצאן אבדות ועתה שבתם אל הרעה פקיד נפשתיכם׃</span> </p></div</div></div></body></html>