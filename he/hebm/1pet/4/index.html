<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/1pet/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/1pet">1 Peter</a> &gt <strong>Chapter 4</strong></div><p><span class="verse"><a name="1">1</a>ועתה כאשר ענה המשיח בעדנו בבשר כן היו גם אתם מזינים במחשבה ההיא כי המענה בבשר חדל מחטוא׃</span> <span class="verse"><a name="2">2</a>למען אשר לא תחיו עוד לתאות בני אדם כי אם לרצון אלהים כל ימי היתכם עוד בבשר׃</span> <span class="verse"><a name="3">3</a>כי דינו עת החיים אשר עברה לעשות כחפץ הגוים בלכתנו בדרכי זמה ובתאות כסבאי יין וזללי בשר ורדפי שכר ותועבות עבדת האלילים׃</span> <span class="verse"><a name="4">4</a>ועל זאת תמהים המה ומגדפים כי לא תרוצו עמהם לשטף בזמה כמוהם׃</span> <span class="verse"><a name="5">5</a>אשר יתנו חשבון לפני העתיד לשפט החיים והמתים׃</span> <span class="verse"><a name="6">6</a>כי על כן התבשרו גם המתים למען ישפטו בבשר לפי דרך בני אדם ויחיו ברוח לפי דרך אלהים׃</span> <span class="verse"><a name="7">7</a>הן קץ הכל קרב לכן היו צנועים וערים להתפלל׃</span> <span class="verse"><a name="8">8</a>ולפני כל דבר אהבו איש את אחיו אהבה חזקה כי על רב פשעים תכסה האהבה׃</span> <span class="verse"><a name="9">9</a>היו מארחים איש את רעהו בבלי תלנות׃</span> <span class="verse"><a name="10">10</a>איש איש כמתן החסד אשר קבל תעזרו איש לרעהו כגזברים ממנים על חסדי אלהים הרבים׃</span> <span class="verse"><a name="11">11</a>איש כי ידבר יהי כאמרי אל ואיש כי יעזר תהי עזרתו מתוך החיל אשר חננו אלהים למען יכבד אלהים בכל על ידי ישוע המשיח אשר לו הכבוד והעז לעולמי עולמים אמן׃</span> <span class="verse"><a name="12">12</a>אהובים בבאכם בתוך כור עני למען נסתכם אל נא תתמהו כאלו קרה לכם דבר זר׃</span> <span class="verse"><a name="13">13</a>כי אם שמחו על אשר חלק לכם בענויי המשיח למען גם תשמחו ותעלצו בהגלות כבודו׃</span> <span class="verse"><a name="14">14</a>אם יחרפו אתכם למען שם המשיח אשריכם כי נחה עליכם רוח הכבוד רוח אלהים אצלם מנאץ הוא ואצלכם נכבד׃</span> <span class="verse"><a name="15">15</a>רק אל יענה איש מכם כרצח או כגנב או כפעל און או כנכנס בפקדת אחרים׃</span> <span class="verse"><a name="16">16</a>ואם יענה כאחד המשיחיים אל יבוש כי אם יודה לאלהים על הדבר הזה׃</span> <span class="verse"><a name="17">17</a>כי עת החל המשפט מבית אלהים ואם ממנו ראשנה מה אפוא תהיה אחרית הממרים את בשורת אלהים׃</span> <span class="verse"><a name="18">18</a>הן צדיק כמעט יושע אף כי רשע וחוטא׃</span> <span class="verse"><a name="19">19</a>לכן גם המענים כרצון אלהים יפקידו את נפשותם ביד אלהים הברא הנאמן ויוסיפו לעשות הטוב׃</span> </p></div</div></div></body></html>