<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/gen/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/gen">Genesis</a> &gt <strong>Chapter 5</strong></div><p><span class="verse"><a name="1">1</a>זה ספר תולדת אדם ביום ברא אלהים אדם בדמות אלהים עשה אתו׃</span> <span class="verse"><a name="2">2</a>זכר ונקבה בראם ויברך אתם ויקרא את שמם אדם ביום הבראם׃</span> <span class="verse"><a name="3">3</a>ויחי אדם שלשים ומאת שנה ויולד בדמותו כצלמו ויקרא את שמו שת׃</span> <span class="verse"><a name="4">4</a>ויהיו ימי אדם אחרי הולידו את שת שמנה מאת שנה ויולד בנים ובנות׃</span> <span class="verse"><a name="5">5</a>ויהיו כל ימי אדם אשר חי תשע מאות שנה ושלשים שנה וימת׃</span> <span class="verse"><a name="6">6</a>ויחי שת חמש שנים ומאת שנה ויולד את אנוש׃</span> <span class="verse"><a name="7">7</a>ויחי שת אחרי הולידו את אנוש שבע שנים ושמנה מאות שנה ויולד בנים ובנות׃</span> <span class="verse"><a name="8">8</a>ויהיו כל ימי שת שתים עשרה שנה ותשע מאות שנה וימת׃</span> <span class="verse"><a name="9">9</a>ויחי אנוש תשעים שנה ויולד את קינן׃</span> <span class="verse"><a name="10">10</a>ויחי אנוש אחרי הולידו את קינן חמש עשרה שנה ושמנה מאות שנה ויולד בנים ובנות׃</span> <span class="verse"><a name="11">11</a>ויהיו כל ימי אנוש חמש שנים ותשע מאות שנה וימת׃</span> <span class="verse"><a name="12">12</a>ויחי קינן שבעים שנה ויולד את מהללאל׃</span> <span class="verse"><a name="13">13</a>ויחי קינן אחרי הולידו את מהללאל ארבעים שנה ושמנה מאות שנה ויולד בנים ובנות׃</span> <span class="verse"><a name="14">14</a>ויהיו כל ימי קינן עשר שנים ותשע מאות שנה וימת׃</span> <span class="verse"><a name="15">15</a>ויחי מהללאל חמש שנים וששים שנה ויולד את ירד׃</span> <span class="verse"><a name="16">16</a>ויחי מהללאל אחרי הולידו את ירד שלשים שנה ושמנה מאות שנה ויולד בנים ובנות׃</span> <span class="verse"><a name="17">17</a>ויהיו כל ימי מהללאל חמש ותשעים שנה ושמנה מאות שנה וימת׃</span> <span class="verse"><a name="18">18</a>ויחי ירד שתים וששים שנה ומאת שנה ויולד את חנוך׃</span> <span class="verse"><a name="19">19</a>ויחי ירד אחרי הולידו את חנוך שמנה מאות שנה ויולד בנים ובנות׃</span> <span class="verse"><a name="20">20</a>ויהיו כל ימי ירד שתים וששים שנה ותשע מאות שנה וימת׃</span> <span class="verse"><a name="21">21</a>ויחי חנוך חמש וששים שנה ויולד את מתושלח׃</span> <span class="verse"><a name="22">22</a>ויתהלך חנוך את האלהים אחרי הולידו את מתושלח שלש מאות שנה ויולד בנים ובנות׃</span> <span class="verse"><a name="23">23</a>ויהי כל ימי חנוך חמש וששים שנה ושלש מאות שנה׃</span> <span class="verse"><a name="24">24</a>ויתהלך חנוך את האלהים ואיננו כי לקח אתו אלהים׃</span> <span class="verse"><a name="25">25</a>ויחי מתושלח שבע ושמנים שנה ומאת שנה ויולד את למך׃</span> <span class="verse"><a name="26">26</a>ויחי מתושלח אחרי הולידו את למך שתים ושמונים שנה ושבע מאות שנה ויולד בנים ובנות׃</span> <span class="verse"><a name="27">27</a>ויהיו כל ימי מתושלח תשע וששים שנה ותשע מאות שנה וימת׃</span> <span class="verse"><a name="28">28</a>ויחי למך שתים ושמנים שנה ומאת שנה ויולד בן׃</span> <span class="verse"><a name="29">29</a>ויקרא את שמו נח לאמר זה ינחמנו ממעשנו ומעצבון ידינו מן האדמה אשר אררה יהוה׃</span> <span class="verse"><a name="30">30</a>ויחי למך אחרי הולידו את נח חמש ותשעים שנה וחמש מאת שנה ויולד בנים ובנות׃</span> <span class="verse"><a name="31">31</a>ויהי כל ימי למך שבע ושבעים שנה ושבע מאות שנה וימת׃</span> <span class="verse"><a name="32">32</a>ויהי נח בן חמש מאות שנה ויולד נח את שם את חם ואת יפת׃</span> </p></div</div></div></body></html>