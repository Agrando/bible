<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/neh/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/neh">Nehemiah</a> &gt <strong>Chapter 3</strong></div><p><span class="verse"><a name="1">1</a>ויקם אלישיב הכהן הגדול ואחיו הכהנים ויבנו את שער הצאן המה קדשוהו ויעמידו דלתתיו ועד מגדל המאה קדשוהו עד מגדל חננאל׃</span> <span class="verse"><a name="2">2</a>ועל ידו בנו אנשי ירחו ועל ידו בנה זכור בן אמרי׃</span> <span class="verse"><a name="3">3</a>ואת שער הדגים בנו בני הסנאה המה קרוהו ויעמידו דלתתיו מנעוליו ובריחיו׃</span> <span class="verse"><a name="4">4</a>ועל ידם החזיק מרמות בן אוריה בן הקוץ ועל ידם החזיק משלם בן ברכיה בן משיזבאל ועל ידם החזיק צדוק בן בענא׃</span> <span class="verse"><a name="5">5</a>ועל ידם החזיקו התקועים ואדיריהם לא הביאו צורם בעבדת אדניהם׃</span> <span class="verse"><a name="6">6</a>ואת שער הישנה החזיקו יוידע בן פסח ומשלם בן בסודיה המה קרוהו ויעמידו דלתתיו ומנעליו ובריחיו׃</span> <span class="verse"><a name="7">7</a>ועל ידם החזיק מלטיה הגבעני וידון המרנתי אנשי גבעון והמצפה לכסא פחת עבר הנהר׃</span> <span class="verse"><a name="8">8</a>על ידו החזיק עזיאל בן חרהיה צורפים ועל ידו החזיק חנניה בן הרקחים ויעזבו ירושלם עד החומה הרחבה׃</span> <span class="verse"><a name="9">9</a>ועל ידם החזיק רפיה בן חור שר חצי פלך ירושלם׃</span> <span class="verse"><a name="10">10</a>ועל ידם החזיק ידיה בן חרומף ונגד ביתו ועל ידו החזיק חטוש בן חשבניה׃</span> <span class="verse"><a name="11">11</a>מדה שנית החזיק מלכיה בן חרם וחשוב בן פחת מואב ואת מגדל התנורים׃</span> <span class="verse"><a name="12">12</a>ועל ידו החזיק שלום בן הלוחש שר חצי פלך ירושלם הוא ובנותיו׃</span> <span class="verse"><a name="13">13</a>את שער הגיא החזיק חנון וישבי זנוח המה בנוהו ויעמידו דלתתיו מנעליו ובריחיו ואלף אמה בחומה עד שער השפות׃</span> <span class="verse"><a name="14">14</a>ואת שער האשפות החזיק מלכיה בן רכב שר פלך בית הכרם הוא יבננו ויעמיד דלתתיו מנעליו ובריחיו׃</span> <span class="verse"><a name="15">15</a>ואת שער העין החזיק שלון בן כל חזה שר פלך המצפה הוא יבננו ויטללנו ויעמידו דלתתיו מנעליו ובריחיו ואת חומת ברכת השלח לגן המלך ועד המעלות היורדות מעיר דויד׃</span> <span class="verse"><a name="16">16</a>אחריו החזיק נחמיה בן עזבוק שר חצי פלך בית צור עד נגד קברי דויד ועד הברכה העשויה ועד בית הגברים׃</span> <span class="verse"><a name="17">17</a>אחריו החזיקו הלוים רחום בן בני על ידו החזיק חשביה שר חצי פלך קעילה לפלכו׃</span> <span class="verse"><a name="18">18</a>אחריו החזיקו אחיהם בוי בן חנדד שר חצי פלך קעילה׃</span> <span class="verse"><a name="19">19</a>ויחזק על ידו עזר בן ישוע שר המצפה מדה שנית מנגד עלת הנשק המקצע׃</span> <span class="verse"><a name="20">20</a>אחריו החרה החזיק ברוך בן זבי מדה שנית מן המקצוע עד פתח בית אלישיב הכהן הגדול׃</span> <span class="verse"><a name="21">21</a>אחריו החזיק מרמות בן אוריה בן הקוץ מדה שנית מפתח בית אלישיב ועד תכלית בית אלישיב׃</span> <span class="verse"><a name="22">22</a>ואחריו החזיקו הכהנים אנשי הככר׃</span> <span class="verse"><a name="23">23</a>אחריו החזיק בנימן וחשוב נגד ביתם אחריו החזיק עזריה בן מעשיה בן ענניה אצל ביתו׃</span> <span class="verse"><a name="24">24</a>אחריו החזיק בנוי בן חנדד מדה שנית מבית עזריה עד המקצוע ועד הפנה׃</span> <span class="verse"><a name="25">25</a>פלל בן אוזי מנגד המקצוע והמגדל היוצא מבית המלך העליון אשר לחצר המטרה אחריו פדיה בן פרעש׃</span> <span class="verse"><a name="26">26</a>והנתינים היו ישבים בעפל עד נגד שער המים למזרח והמגדל היוצא׃</span> <span class="verse"><a name="27">27</a>אחריו החזיקו התקעים מדה שנית מנגד המגדל הגדול היוצא ועד חומת העפל׃</span> <span class="verse"><a name="28">28</a>מעל שער הסוסים החזיקו הכהנים איש לנגד ביתו׃</span> <span class="verse"><a name="29">29</a>אחריו החזיק צדוק בן אמר נגד ביתו ואחריו החזיק שמעיה בן שכניה שמר שער המזרח׃</span> <span class="verse"><a name="30">30</a>אחרי החזיק חנניה בן שלמיה וחנון בן צלף הששי מדה שני אחריו החזיק משלם בן ברכיה נגד נשכתו׃</span> <span class="verse"><a name="31">31</a>אחרי החזיק מלכיה בן הצרפי עד בית הנתינים והרכלים נגד שער המפקד ועד עלית הפנה׃</span> <span class="verse"><a name="32">32</a>ובין עלית הפנה לשער הצאן החזיקו הצרפים והרכלים׃</span> </p></div</div></div></body></html>