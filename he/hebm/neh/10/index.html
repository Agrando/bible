<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/neh/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/neh">Nehemiah</a> &gt <strong>Chapter 10</strong></div><p><span class="verse"><a name="1">1</a>ועל החתומים נחמיה התרשתא בן חכליה וצדקיה׃</span> <span class="verse"><a name="2">2</a>שריה עזריה ירמיה׃</span> <span class="verse"><a name="3">3</a>פשחור אמריה מלכיה׃</span> <span class="verse"><a name="4">4</a>חטוש שבניה מלוך׃</span> <span class="verse"><a name="5">5</a>חרם מרמות עבדיה׃</span> <span class="verse"><a name="6">6</a>דניאל גנתון ברוך׃</span> <span class="verse"><a name="7">7</a>משלם אביה מימן׃</span> <span class="verse"><a name="8">8</a>מעזיה בלגי שמעיה אלה הכהנים׃</span> <span class="verse"><a name="9">9</a>והלוים וישוע בן אזניה בנוי מבני חנדד קדמיאל׃</span> <span class="verse"><a name="10">10</a>ואחיהם שבניה הודיה קליטא פלאיה חנן׃</span> <span class="verse"><a name="11">11</a>מיכא רחוב חשביה׃</span> <span class="verse"><a name="12">12</a>זכור שרביה שבניה׃</span> <span class="verse"><a name="13">13</a>הודיה בני בנינו׃</span> <span class="verse"><a name="14">14</a>ראשי העם פרעש פחת מואב עילם זתוא בני׃</span> <span class="verse"><a name="15">15</a>בני עזגד בבי׃</span> <span class="verse"><a name="16">16</a>אדניה בגוי עדין׃</span> <span class="verse"><a name="17">17</a>אטר חזקיה עזור׃</span> <span class="verse"><a name="18">18</a>הודיה חשם בצי׃</span> <span class="verse"><a name="19">19</a>חריף ענתות נובי׃</span> <span class="verse"><a name="20">20</a>מגפיעש משלם חזיר׃</span> <span class="verse"><a name="21">21</a>משיזבאל צדוק ידוע׃</span> <span class="verse"><a name="22">22</a>פלטיה חנן עניה׃</span> <span class="verse"><a name="23">23</a>הושע חנניה חשוב׃</span> <span class="verse"><a name="24">24</a>הלוחש פלחא שובק׃</span> <span class="verse"><a name="25">25</a>רחום חשבנה מעשיה׃</span> <span class="verse"><a name="26">26</a>ואחיה חנן ענן׃</span> <span class="verse"><a name="27">27</a>מלוך חרם בענה׃</span> <span class="verse"><a name="28">28</a>ושאר העם הכהנים הלוים השוערים המשררים הנתינים וכל הנבדל מעמי הארצות אל תורת האלהים נשיהם בניהם ובנתיהם כל יודע מבין׃</span> <span class="verse"><a name="29">29</a>מחזיקים על אחיהם אדיריהם ובאים באלה ובשבועה ללכת בתורת האלהים אשר נתנה ביד משה עבד האלהים ולשמור ולעשות את כל מצות יהוה אדנינו ומשפטיו וחקיו׃</span> <span class="verse"><a name="30">30</a>ואשר לא נתן בנתינו לעמי הארץ ואת בנתיהם לא נקח לבנינו׃</span> <span class="verse"><a name="31">31</a>ועמי הארץ המביאים את המקחות וכל שבר ביום השבת למכור לא נקח מהם בשבת וביום קדש ונטש את השנה השביעית ומשא כל יד׃</span> <span class="verse"><a name="32">32</a>והעמדנו עלינו מצות לתת עלינו שלשית השקל בשנה לעבדת בית אלהינו׃</span> <span class="verse"><a name="33">33</a>ללחם המערכת ומנחת התמיד ולעולת התמיד השבתות החדשים למועדים ולקדשים ולחטאות לכפר על ישראל וכל מלאכת בית אלהינו׃</span> <span class="verse"><a name="34">34</a>והגורלות הפלנו על קרבן העצים הכהנים הלוים והעם להביא לבית אלהינו לבית אבתינו לעתים מזמנים שנה בשנה לבער על מזבח יהוה אלהינו ככתוב בתורה׃</span> <span class="verse"><a name="35">35</a>ולהביא את בכורי אדמתנו ובכורי כל פרי כל עץ שנה בשנה לבית יהוה׃</span> <span class="verse"><a name="36">36</a>ואת בכרות בנינו ובהמתינו ככתוב בתורה ואת בכורי בקרינו וצאנינו להביא לבית אלהינו לכהנים המשרתים בבית אלהינו׃</span> <span class="verse"><a name="37">37</a>ואת ראשית עריסתינו ותרומתינו ופרי כל עץ תירוש ויצהר נביא לכהנים אל לשכות בית אלהינו ומעשר אדמתנו ללוים והם הלוים המעשרים בכל ערי עבדתנו׃</span> <span class="verse"><a name="38">38</a>והיה הכהן בן אהרן עם הלוים בעשר הלוים והלוים יעלו את מעשר המעשר לבית אלהינו אל הלשכות לבית האוצר׃</span> <span class="verse"><a name="39">39</a>כי אל הלשכות יביאו בני ישראל ובני הלוי את תרומת הדגן התירוש והיצהר ושם כלי המקדש והכהנים המשרתים והשוערים והמשררים ולא נעזב את בית אלהינו׃</span> </p></div</div></div></body></html>