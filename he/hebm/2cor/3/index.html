<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/2cor/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/2cor">2 Corinthians</a> &gt <strong>Chapter 3</strong></div><p><span class="verse"><a name="1">1</a>הנחל עוד לשבח עצמנו האם נצטרך כמקצת אנשים לאגרות אליכם או מכם המזכירות אתנו לשבח׃</span> <span class="verse"><a name="2">2</a>אתם אגרתנו הכתובה בלבבנו ונודעה ונקראה לכל אדם׃</span> <span class="verse"><a name="3">3</a>כי בידוע שאתם אגרת המשיח ערוכה על ידי שרותנו כתובה לא בדיו כי אם ברוח אלהים חיים ולא על לוחות אבן כי אם על לוחות בשר הלב׃</span> <span class="verse"><a name="4">4</a>וכזה בטחוננו באלהים על ידי המשיח׃</span> <span class="verse"><a name="5">5</a>יען אשר לא נוכל אנחנו לדין דין מעצמנו כי יכלתנו מאת האלהים היא׃</span> <span class="verse"><a name="6">6</a>אשר הכשיר אתנו למשרתי ברית חדשה לא של האותיות אלא של הרוח כי האות ימית והרוח יחיה׃</span> <span class="verse"><a name="7">7</a>ואם שרות המות החרות באותיות על האבן נראה בכבוד עד שלא יכלו בני ישראל להביט אל פני משה מפני כבוד פניו העמד להבטל׃</span> <span class="verse"><a name="8">8</a>כמה יגדל כבוד שרות הרוח׃</span> <span class="verse"><a name="9">9</a>כי אם השרות אשר לחיב כבוד הוא כמה יעדף בכבוד השרות אשר לזכות׃</span> <span class="verse"><a name="10">10</a>כי אף הנכבד איננו נחשב לכבוד לעמת הכבוד הנעלה הזה׃</span> <span class="verse"><a name="11">11</a>כי אם הדבר העמד להבטל יש לו כבוד הדבר הקים על אחת כמה וכמה׃</span> <span class="verse"><a name="12">12</a>על כן בהיות לנו תקוה כזאת פתחון פינו רב הוא׃</span> <span class="verse"><a name="13">13</a>ולא כמשה אשר נתן מסוה על פניו פן יביטו בני ישראל אל סוף העמד להבטל׃</span> <span class="verse"><a name="14">14</a>אבל נטמטמו דעותיהם כי עד היום הזה בקראם הברית הישנה נשאר ולא גלה המסוה ההוא אשר לא יוסר כי אם במשיח׃</span> <span class="verse"><a name="15">15</a>אבל עד היום הזה בקראם את משה מונח מסוה על לבם׃</span> <span class="verse"><a name="16">16</a>וכשיפנו אל האדון יוסר המסוה׃</span> <span class="verse"><a name="17">17</a>והאדון הוא הרוח ובאשר רוח האדון שם החרות׃</span> <span class="verse"><a name="18">18</a>ואנחנו כלנו בפנים מגלים ראים את כבוד האדון במראה ונחלף אל עצם דמות ההיא מכבוד אל כבוד כהחלף מאת אדון הרוח׃</span> </p></div</div></div></body></html>