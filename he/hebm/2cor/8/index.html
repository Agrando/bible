<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/2cor/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/2cor">2 Corinthians</a> &gt <strong>Chapter 8</strong></div><p><span class="verse"><a name="1">1</a>והננו מודיעים אתכם אחי את חסד אלהים הנתן בקהלות מקדוניא׃</span> <span class="verse"><a name="2">2</a>כי ברב נסיון הלחץ רבתה שמחתם ושפלות רישם העדיפה להראות עשר תמתם׃</span> <span class="verse"><a name="3">3</a>כי מעיד אנכי אשר לפי כחם ויותר מכחם התנדבו׃</span> <span class="verse"><a name="4">4</a>ויבקשו ממנו ברב תחנונים להיות חברינו בגמילות חסדם לעזרת הקדשים׃</span> <span class="verse"><a name="5">5</a>ולא כאשר הוחלנו כי אם את עצמם נתנו בראשונה לאדון וגם לנו ברצון האלהים׃</span> <span class="verse"><a name="6">6</a>עד כי בקשנו מן טיטוס כאשר החל כן גם לגמור בכם את גמילות החסד הזאת׃</span> <span class="verse"><a name="7">7</a>אבל כאשר הותרתם בכל באמונה ובדבור ובדעת ובכל זריזות ובאהבתכם אתנו כן גם תותירו בחסד הזה׃</span> <span class="verse"><a name="8">8</a>ואינני אמר זאת בדרך צווי כי אם לבחן על ידי זריזות אחרים גם את אמתת אהבתכם׃</span> <span class="verse"><a name="9">9</a>כי ידעים אתם את חסד אדנינו ישוע המשיח כי בהיותו עשיר נעשה רש בעבורכם למען תעשירו על ידי רישו׃</span> <span class="verse"><a name="10">10</a>ואחוה את דעתי בדבר הזה כי זאת להועיל לכם אשר הקדמתם כבר בשנה שעברה לא לעשות בלבד כי גם לחפץ׃</span> <span class="verse"><a name="11">11</a>ועתה גם השלימו את המעשה למען כאשר התנדבתם לעשות כן גם תגמרו כפי יכלתכם׃</span> <span class="verse"><a name="12">12</a>כי בהמצא לאיש רוח נדיבה רצויה היא לפי מה שיש לו ולא לפי מה שאין לו׃</span> <span class="verse"><a name="13">13</a>כי לא למען תהיה רוחה לאחרים ולכם צוקה כי אם בשווי ימלא יתרכם בעת הזאת את מחסורם׃</span> <span class="verse"><a name="14">14</a>למען גם יתרם יהיה למלא מחסרכם כדי להשות׃</span> <span class="verse"><a name="15">15</a>ככתוב לא העדיף המרבה והממעיט לא החסיר׃</span> <span class="verse"><a name="16">16</a>ותודות לאלהים הנותן גם בלב טיטוס לשקד עליכם בשקידה כזאת׃</span> <span class="verse"><a name="17">17</a>כי שמע לבקשתנו ובשקידתו היתרה הלך אליכם מרצון נפשו׃</span> <span class="verse"><a name="18">18</a>ועמו יחדו שלחנו האח אשר יצא שבחו בבשורה בכל הקהלות׃</span> <span class="verse"><a name="19">19</a>ומלבד זאת גם נבחר הוא מאת הקהלות ללכת אתנו להביא החסד הזה הגבוי על ידינו לכבוד האדון ולאמץ לבבכם׃</span> <span class="verse"><a name="20">20</a>ונשמר בזאת שלא יוציא איש עלינו דבה רעה בשפעת המתנה הזאת הגבויה על ידינו׃</span> <span class="verse"><a name="21">21</a>כי משגיחים אנחנו על הטוב לא לפני האדון לבד כי גם לפני האדם׃</span> <span class="verse"><a name="22">22</a>ונשלח עמהם את אחינו אשר בחנו את שקידתו פעמים רבות בדברים הרבה ועתה הוא שקוד עוד יותר בגדל בטחונו עליכם׃</span> <span class="verse"><a name="23">23</a>אם לטיטוס הנה חברי הוא ועזרי בכם ואם לאחינו הנה שלוחי הקהלות הם ותפארת המשיח׃</span> <span class="verse"><a name="24">24</a>על כן הראו והוכיחו להם לפני הקהלות את אהבתכם ואת תהלתנו עליכם׃</span> </p></div</div></div></body></html>