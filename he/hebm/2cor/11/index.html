<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/2cor/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/2cor">2 Corinthians</a> &gt <strong>Chapter 11</strong></div><p><span class="verse"><a name="1">1</a>אחלי תשאו מעט אולתי ואף אמנם תשאוני׃</span> <span class="verse"><a name="2">2</a>כי מקנא אני לכם קנאת אלהים כי ארשתי אתכם לאיש אחד להעמיד אתכם בתולה טהורה לפני המשיח׃</span> <span class="verse"><a name="3">3</a>אך ירא אנכי פן כאשר השיא הנחש בערמתו את חוה כן תשטינה גם מחשבותיכם מן התמימות אשר עם המשיח׃</span> <span class="verse"><a name="4">4</a>כי אם יבא הבא והגיד לכם ישוע אחר אשר לא הגדנהו או אם תקחו רוח אחר אשר לא לקחתם אתו או בשורה אחרת אשר לא קבלתם אתה כי עתה היטב תשאהו׃</span> <span class="verse"><a name="5">5</a>אולם אחשב אשר אינני נפל במאומה מהשליחים הגדולים כל כך׃</span> <span class="verse"><a name="6">6</a>ואף אם בער אנכי בדבור אינני בער בדעת כי אם בכל נגלינו אליכם בפני כל אדם׃</span> <span class="verse"><a name="7">7</a>או החטא חטאתי בהשפילי את עצמי למען הגביהכם כי בשרתי אתכם בלא מחיר את בשורת האלהים׃</span> <span class="verse"><a name="8">8</a>קהלות אחרות שלותי בקחתי מהן שכר למען אשרתכם ובהיותי עמכם ואחסר לא הלאיתי אדם׃</span> <span class="verse"><a name="9">9</a>כי את מחסורי מלאו האחים בבאם ממקדוניא ובכל דבר נשמרתי מהיות לכם למשא וגם אשמר׃</span> <span class="verse"><a name="10">10</a>באמתו של המשיח אשר בי מעיד אני בכם כי תהלתי זאת לא תכלא ממני בגלילות אכיא׃</span> <span class="verse"><a name="11">11</a>על מה זה העל אשר אינני אהב אתכם האלהים יודע׃</span> <span class="verse"><a name="12">12</a>אבל את אשר אני עשה אוסיף לעשות לבלתי תת מקום למבקשים עלילה למען במה שיתהללו בו ימצאו דומים לנו׃</span> <span class="verse"><a name="13">13</a>כי אנשים כאלה שליחי שקר הם פעלי רמיה מתחפשים לשליחי המשיח׃</span> <span class="verse"><a name="14">14</a>ואיננו פלא הלא השטן גם הוא מתחפש למלאך האור׃</span> <span class="verse"><a name="15">15</a>לכן אין זה דבר גדול אם גם משרתיו יתחפשו למשרתי הצדק אשר אחריתם תהיה לפי מעלליהם׃</span> <span class="verse"><a name="16">16</a>ואשוב ואמר אל נא יחשבני איש לסכל ואם אין אף כסכל קבלוני למען אתהלל מעט גם אני׃</span> <span class="verse"><a name="17">17</a>את אשר אדבר לא לפי דרך האדון אנכי מדבר כי אם כמו בסכלות אעז ואתהלל׃</span> <span class="verse"><a name="18">18</a>רבים מתהללים לפי הבשר לכן אתהלל אף אני׃</span> <span class="verse"><a name="19">19</a>כי נשאים אתם ברצון את הסכלים בהיותכם חכמים׃</span> <span class="verse"><a name="20">20</a>הלא תשאו אם יעביד אתכם איש אם יבלע אם ילכד אתכם אם יתנשא אם יכה אתכם על פניכם׃</span> <span class="verse"><a name="21">21</a>לחרפתנו אנכי אמר זאת כאלו היינו רפים אבל בכל אשר ירהב איש להתהלל בסכלות אמר זאת ארהב גם אנכי׃</span> <span class="verse"><a name="22">22</a>עברים הם כן גם אנכי ישראלים הם כן גם אנכי זרע אברהם הם כן גם אנכי׃</span> <span class="verse"><a name="23">23</a>משרתי המשיח הם כמתהולל אמר אנכי יותר מהם יותר ביגיעות יותר למאד במכות יותר במוסרות ורב פעמים במצוקות מות׃</span> <span class="verse"><a name="24">24</a>חמש פעמים ספגתי בידי היהודים ארבעים חסר אחת׃</span> <span class="verse"><a name="25">25</a>שלש פעמים יסרתי בשוטים פעם אחת סקלתי ושלש פעמים נשברה לי הספינה ואהי במצולות ים לילה ויום׃</span> <span class="verse"><a name="26">26</a>במסעות רבות בסכנות נהרות בסכנות שדדים בסכנות מצד בני עמי בסכנות מצד הגוים סכנות בעיר סכנות במדבר סכנות בים סכנות בתוך אחי שקר׃</span> <span class="verse"><a name="27">27</a>בעמל ובתלאה בשקידות הרבה ברעב ובצמא בצומות הרבה בקר ובעירום׃</span> <span class="verse"><a name="28">28</a>מלבד שאר הדברים הבאים עלי יום יום והדאגה לכל הקהלות׃</span> <span class="verse"><a name="29">29</a>מי יחלש ואני לא אחלש מי יכשל ולא יבער לבי׃</span> <span class="verse"><a name="30">30</a>אם יש להתהלל אתהלל בחלשתי׃</span> <span class="verse"><a name="31">31</a>האלהים אבי ישוע המשיח אדנינו המברך לעולמי עולמים הוא ידע כי לא אשקר׃</span> <span class="verse"><a name="32">32</a>בדמשק שמר הנצב של המלך ארטס את עיר הדמשקיין ויבקש לתפשני׃</span> <span class="verse"><a name="33">33</a>ובעד החלון הורידו אתי בסל מעל החומה ואמלט מידיו׃</span> </p></div</div></div></body></html>