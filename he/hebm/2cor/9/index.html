<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/2cor/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/2cor">2 Corinthians</a> &gt <strong>Chapter 9</strong></div><p><span class="verse"><a name="1">1</a>אמנם אין צרך לכתב אליכם על דבר השרות אשר לעזרת הקדשים׃</span> <span class="verse"><a name="2">2</a>כי ידעתי את נדיבתכם אשר עליה אני מתהלל בכם לפני אנשי מקדוניא לאמר אכיא מזמנת היא משנה שעברה ותער הקנאה היוצאת מכם את רוח רבם׃</span> <span class="verse"><a name="3">3</a>אבל שלחתי את האחים פן תהיה לריק תהלתנו עליכם בדבר הזה ולמען תהיו מזמנים כאשר אמרתי׃</span> <span class="verse"><a name="4">4</a>פן בבוא אתי אנשים ממקדוניא ימצאו אתכם לא מזמנים ונבוש אנחנו ואינני אמר אתם בבטחון הזה אשר התהללנו בו׃</span> <span class="verse"><a name="5">5</a>על כן היה נכון בעיני לבקש מן האחים כי יקדמו ללכת אליכם ויכינו את ברכתכם המיועדה מלפנים למען תהיה מוכנת כעין ברכה ולא כעין כילות׃</span> <span class="verse"><a name="6">6</a>כי הנה הזרע בצמצום גם יקצר בצמצום והזרע בברכות גם יקצר בברכות׃</span> <span class="verse"><a name="7">7</a>וכל איש כאשר ידבנו לבו לא מצער ולא מאנס כי הנתן בלב שמח יאהבנו אלהים׃</span> <span class="verse"><a name="8">8</a>ואלהים יכל להשפיע עליכם כל חסד עד כי יהיה לכם בכל עת די ספוקכם בכל ותותירו בכל מעשה טוב׃</span> <span class="verse"><a name="9">9</a>ככתוב פזר נתן לאביונים צדקתו עמדת לעד׃</span> <span class="verse"><a name="10">10</a>והנתן זרע לזרע ולחם לאכל יתן וירבה את זרעכם ויפריא תנובות צדקתכם׃</span> <span class="verse"><a name="11">11</a>למען תעשירו בכל לכל התמימות הפעלת תודה לאלהים על ידינו׃</span> <span class="verse"><a name="12">12</a>כי שרות העבודה הזאת לא לבד ימלא את מחסרי הקדושים כי גם יודו רבים לאלהים בשרותכם הנאמן הזה׃</span> <span class="verse"><a name="13">13</a>ויכבדו את האלהים על משמעת הודאתכם לבשורת המשיח ועל תמת התחברותכם אליהם ואל כלם׃</span> <span class="verse"><a name="14">14</a>והם בהתחננם בעדכם נכספים לכם בעבור חסד האלהים אשר גבר עליכם׃</span> <span class="verse"><a name="15">15</a>ותודה לאלהים על מתנתו העצומה מספר׃</span> </p></div</div></div></body></html>