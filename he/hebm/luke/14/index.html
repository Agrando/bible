<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/luke/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/luke">Luke</a> &gt <strong>Chapter 14</strong></div><p><span class="verse"><a name="1">1</a>ויהי בבאו בשבת אל בית אחד מראשי הפרושים לאכל לחם והמה ארבים לו׃</span> <span class="verse"><a name="2">2</a>והנה איש אחד לפניו אשר גופו צבה ממים׃</span> <span class="verse"><a name="3">3</a>ויען ישוע ויאמר אל בעלי התורה ואל הפרושים לאמר המתר לרפא בשבת אם לא ויחרישו׃</span> <span class="verse"><a name="4">4</a>ויאחז בו וירפאהו וישלחהו׃</span> <span class="verse"><a name="5">5</a>ויען ויאמר אליהם מי מכם אשר חמרו או שורו יפול אל הבאר ולא ימהר להעלותו ביום השבת׃</span> <span class="verse"><a name="6">6</a>ולא יכלו להשיב על זאת דבר׃</span> <span class="verse"><a name="7">7</a>וישא משלו אל הקרואים בראותו איך בחרו להם להסב בראש ויאמר אליהם׃</span> <span class="verse"><a name="8">8</a>כי יקרא אתך איש אל החתנה אל תסב בראש פן יקרא שמה איש נכבד ממך׃</span> <span class="verse"><a name="9">9</a>ובא הקרא אותך ואותו ואמר אליך פנה מקום לזה ואז תקום בכלמה לקחת את המקום האחרון׃</span> <span class="verse"><a name="10">10</a>אבל כי תקרא לך והסב במקום האחרון למען יבא הקרא אתך ואמר אליך אהובי עלה למעלה מזה והיה לך כבוד לפני המסבים עמך׃</span> <span class="verse"><a name="11">11</a>כי כל המרומם את עצמו ישפל והמשפיל את עצמו ירומם׃</span> <span class="verse"><a name="12">12</a>וגם אל האיש אשר קרא אותו אמר כי תעשה סעודת צהרים או סעודת ערב אל תקרא לאהביך ולאחיך ולקרוביך ולשכניך העשירים פן יקראו לך גם המה והיה לך לשלום׃</span> <span class="verse"><a name="13">13</a>אבל כי תעשה משתה קרא לעניים ולנשברים ולפסחים ולעורים׃</span> <span class="verse"><a name="14">14</a>ואשריך באשר אין להם לשלם לך כי ישלם לך בתחית הצדיקים׃</span> <span class="verse"><a name="15">15</a>וישמע זאת אחד מן המסבים ויאמר אליו אשרי האכל לחם במלכות האלהים׃</span> <span class="verse"><a name="16">16</a>והוא אמר אליו איש אחד עשה סעודה גדולה ויקרא לרבים׃</span> <span class="verse"><a name="17">17</a>וישלח את עבדו לעת הסעודה לאמר אל הקרואים באו כי כבר מוכן הכל׃</span> <span class="verse"><a name="18">18</a>ויחלו כלם פה אחד להתנצל ויאמר אליו הראשון שדה קניתי ועלי לצאת לראתו אבקש ממך נקני׃</span> <span class="verse"><a name="19">19</a>ואחר אמר חמשת צמדי בקר קניתי ואני הלך לבחן אותם אבקש ממך נקני׃</span> <span class="verse"><a name="20">20</a>ואחר אמר אשה לקחתי ובעבור זאת לא אוכל לבוא׃</span> <span class="verse"><a name="21">21</a>ויבא העבד ויגד את הדברים האלה לאדניו ויקצף בעל הבית ויאמר לעבדו מהר צא אל רחבות העיר ואל הוצותיה והבא הנה את העניים ואת הנשברים ואת העורים ואת הפסחים׃</span> <span class="verse"><a name="22">22</a>ויאמר העבד אדני כאשר צוית כן נעשה ויש עוד מקום׃</span> <span class="verse"><a name="23">23</a>ויאמר האדון אל העבד צא אל הדרכים ואל הגדרות ופצר בהם לבוא למען ימלא ביתי׃</span> <span class="verse"><a name="24">24</a>כי אני אמר לכם אין אחד מן האנשים הקרואים ההם אשר יטעם סעודתי׃</span> <span class="verse"><a name="25">25</a>והמון עם רב הלכים אתו ויפן ויאמר אליהם׃</span> <span class="verse"><a name="26">26</a>איש כי יבוא אלי ולא ישנא את אביו ואת אמו ואת אשתו ואת בניו ואת אחיו ואת אחיתיו ואף גם את נפשו לא יוכל להיות תלמידי׃</span> <span class="verse"><a name="27">27</a>ואשר לא ישא את צלבו ובא אחרי לא יוכל להיות תלמידי׃</span> <span class="verse"><a name="28">28</a>כי מי מכם החפץ לבנות מגדל הלא ישב בראשונה ויחשב את ההוצאות אם השג תשיג ידו להשלימו׃</span> <span class="verse"><a name="29">29</a>פן ישים את היסוד ולא יוכל לכלותו והיה כל הראים יקומו להלעיג לו לאמר׃</span> <span class="verse"><a name="30">30</a>כי זה האיש החל לבנות ולא יכל לכלות׃</span> <span class="verse"><a name="31">31</a>אז מי הוא המלך הקם להתגרות מלחמה במלך אחר ולא ישב בראשונה ויתיעץ אם יוכל בעשרת אלפים לערך לקראת הבא עליו בעשרים אלף׃</span> <span class="verse"><a name="32">32</a>ואם לא ושלח אליו מלאכים בעודנו רחוק לבקש שלום׃</span> <span class="verse"><a name="33">33</a>ככה כל איש מכם אשר לא נפטר מכל רכושו לא יוכל להיות תלמידי׃</span> <span class="verse"><a name="34">34</a>טוב המלח ואם המלח היה תפל במה יתקן׃</span> <span class="verse"><a name="35">35</a>לא יצלח גם לאדמה גם לדמן החוצה ישליכהו מי אשר אזנים לו לשמע ישמע׃</span> </p></div</div></div></body></html>