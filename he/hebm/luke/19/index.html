<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/luke/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/luke">Luke</a> &gt <strong>Chapter 19</strong></div><p><span class="verse"><a name="1">1</a>ויבוא ויעבר ביריחו׃</span> <span class="verse"><a name="2">2</a>והנה איש ושמו זכי מראשי המוכסים והוא עשיר׃</span> <span class="verse"><a name="3">3</a>ויבקש לראות את ישוע מי הוא ולא יכל מפני העם כי שפל קומה היה׃</span> <span class="verse"><a name="4">4</a>ויקדם וירץ ויעל על שקמה לראותו כי שם הדרך אשר יעבר בה׃</span> <span class="verse"><a name="5">5</a>ויהי בבאו אל המקום ההוא ויבט ישוע ויראהו ויאמר אליו זכי רד מהר כי צריך אני לשבת היום בביתך׃</span> <span class="verse"><a name="6">6</a>וימהר וירד ויאספהו בשמחה׃</span> <span class="verse"><a name="7">7</a>וילונו כל הראים לאמר בא ללון בבית איש חוטא׃</span> <span class="verse"><a name="8">8</a>ויעמד זכי ויאמר אל האדון הנה אדני את מחצית נכסי אני נתן לעניים ואם עשקתי איש אשיב לו ארבעתים׃</span> <span class="verse"><a name="9">9</a>ויאמר אליו ישוע היום היתה תשועה לבית הזה באשר בן אברהם גם הוא׃</span> <span class="verse"><a name="10">10</a>כי בא בן האדם לבקש ולהושיע את האבד׃</span> <span class="verse"><a name="11">11</a>ויהי הם שמעים את זאת ויסף שאת משל על אשר קרב לירושלים והמה חשבים כי מהרה תגלה מלכות האלהים׃</span> <span class="verse"><a name="12">12</a>על כן אמר איש אחד מן האדירים הלך אל ארץ רחוקה לקחת לו ממלכה ולשוב׃</span> <span class="verse"><a name="13">13</a>ויקרא אל עשרה מעבדיו ויתן להם עשרה מנים ויאמר להם סחרו בהם עד באי׃</span> <span class="verse"><a name="14">14</a>ובני עירו שנאים אותו וישלחו מלאכים אחריו לאמר לא נחפץ בזה כי ימלך עלינו׃</span> <span class="verse"><a name="15">15</a>ויהי אחרי קחתו את הממלכה וישב ויאמר לקרא את העבדים ההם אשר נתן להם את הכסף למען ידע מה הרויח כל אחד במסחרו׃</span> <span class="verse"><a name="16">16</a>ויבא הראשון ויאמר אדני מנה שלך הביא עשרת מנים׃</span> <span class="verse"><a name="17">17</a>ויאמר אליו כן העבד הטוב תחת אשר היית נאמן במעט מזער היה שליט על עשר ערים׃</span> <span class="verse"><a name="18">18</a>ויבא השני ויאמר אדני מנה שלך עשה חמשת מנים׃</span> <span class="verse"><a name="19">19</a>ויאמר גם לזה אף אתה היה על חמש ערים׃</span> <span class="verse"><a name="20">20</a>ויבא האחר ויאמר הא לך מנה שלך אשר היה אצלי צרור בסודר׃</span> <span class="verse"><a name="21">21</a>מפני יראתי אתך כי אתה איש קשה לקח את אשר לא הנחת וקצר את אשר לא זרעת׃</span> <span class="verse"><a name="22">22</a>ויאמר אליו מפיך אשפטך העבד הרע אתה ידעת כי אני איש קשה לקח את אשר לא הנחתי וקוצר את אשר לא זרעתי׃</span> <span class="verse"><a name="23">23</a>ולמה לא נתת את כספי לשלחני ואני בבואי הייתי תובע אותו במרבית׃</span> <span class="verse"><a name="24">24</a>ויאמר אל העמדים שם שאו ממנו את המנה ותנוהו אל אשר לו עשרת המנים׃</span> <span class="verse"><a name="25">25</a>ויאמרו אליו אדנינו יש לו עשרת מנים׃</span> <span class="verse"><a name="26">26</a>הן אני אמר לכם כי כל איש שיש לו ינתן לו ואשר אין לו יקח ממנו גם את אשר לו׃</span> <span class="verse"><a name="27">27</a>אבל את איבי ההם אשר לא חפצו מלכי עליהם הביאו אתם הנה והרגו אתם לפני׃</span> <span class="verse"><a name="28">28</a>ויכל לדבר הדברים האלה ויעבר לפניהם ויעל ירושלים׃</span> <span class="verse"><a name="29">29</a>ויהי בקרבו אל בית פגי ובית היני בהר הנקרא הר הזיתים וישלח שנים מתלמידיו לאמר׃</span> <span class="verse"><a name="30">30</a>לכו אל הכפר אשר ממולנו והיה בבואכם שמה תמצאו עיר אסור אשר לא ישב עליו אדם עד עתה התירו אתו והביאו׃</span> <span class="verse"><a name="31">31</a>וכי ישאל אתכם איש למה תתירהו כה תאמרו אליו יען כי האדון צריך לו׃</span> <span class="verse"><a name="32">32</a>וילכו השלוחים וימצאו כאשר דבר אליהם׃</span> <span class="verse"><a name="33">33</a>ויתירו את העיר ויאמר אליהם בעליו למה זה אתם מתירים את העיר׃</span> <span class="verse"><a name="34">34</a>ויאמרו האדון צריך לו׃</span> <span class="verse"><a name="35">35</a>ויביאהו אל ישוע וישליכו את בגדיהם על העיר וירכיבו עליו את ישוע׃</span> <span class="verse"><a name="36">36</a>ובנסעו הציעו את בגדיהם על הדרך׃</span> <span class="verse"><a name="37">37</a>ויקרב אל מורד הר הזיתים ויחלו כל המון התלמידים לשבח את האלהים בשמחה ובקול גדול על כל הגבורות אשר ראו לאמר׃</span> <span class="verse"><a name="38">38</a>ברוך המלך הבא בשם יהוה שלום בשמים וכבוד במרומים׃</span> <span class="verse"><a name="39">39</a>ומקצת פרושים אשר בתוך העם אמרו אליו רבי גער בתלמידיך׃</span> <span class="verse"><a name="40">40</a>ויען ויאמר אני אמר לכם כי אם יחשו אלה תזעקנה האבנים׃</span> <span class="verse"><a name="41">41</a>ויהי כאשר קרב וירא את העיר ויבך עליה לאמר׃</span> <span class="verse"><a name="42">42</a>לו ידעת אף את בעוד יומך הזה את דבר שלומך ועתה נעלם מעיניך׃</span> <span class="verse"><a name="43">43</a>כי ימים באים עליך ושפכו איביך סוללה סביביך והקיפוך וצרו עליך מכל עבריך׃</span> <span class="verse"><a name="44">44</a>וסחבו אותך ואת בניך בקרבך ולא ישאירו בך אבן על אבן עקב כי לא ידעת את עת פקדתך׃</span> <span class="verse"><a name="45">45</a>ויבא אל המקדש ויחל לגרש משם את המכרים ואת הקונים בו׃</span> <span class="verse"><a name="46">46</a>ויאמר אליהם הן כתוב ביתי בית תפלה הוא ואתם עשתים אותו למערת פריצים׃</span> <span class="verse"><a name="47">47</a>ויהי מלמד יום יום במקדש והכהנים הגדולים והסופרים וגם ראשי העם מבקשים לאבדו׃</span> <span class="verse"><a name="48">48</a>ולא מצאו מה לעשות כי כל העם דבקו אחריו לשמע אתו׃</span> </p></div</div></div></body></html>