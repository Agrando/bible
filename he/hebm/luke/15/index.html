<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/luke/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/luke">Luke</a> &gt <strong>Chapter 15</strong></div><p><span class="verse"><a name="1">1</a>ויהי בקרב אליו כל המוכסים והחטאים לשמע אותו׃</span> <span class="verse"><a name="2">2</a>וילונו הפרושים והסופרים לאמר הנה זה מקבל את החטאים ואכל אתם׃</span> <span class="verse"><a name="3">3</a>וידבר אליהם את המשל הזה לאמר׃</span> <span class="verse"><a name="4">4</a>מי זה האיש מכם אשר לו מאה כבשים ואבד לו אחד מהם ולא יטוש את התשעים ותשעה במדבר והלך אחרי האבד עד כי ימצאהו׃</span> <span class="verse"><a name="5">5</a>והיה כמצאו אתו ישימנו על כתפיו בשמחה׃</span> <span class="verse"><a name="6">6</a>ובא אל ביתו וקרא לאהביו ולשכניו יחד לאמר שמחו אתי כי מצאתי את שיי האבד׃</span> <span class="verse"><a name="7">7</a>אני אמר לכם כי כן תהיה שמחה בשמים על חוטא אחד השב יותר מעל תשעים ותשעה צדיקים אשר לא יצטרכו לתשובה׃</span> <span class="verse"><a name="8">8</a>או מי האשה אשר לה עשרה דרכמונים ואבד לה דרכמון אחד ולא תדליק נר ותטאטא את הבית ותחפש היטב עד כי תמצאהו׃</span> <span class="verse"><a name="9">9</a>והיה כמצאה אותו תקרא לרעותיה ולשכנותיה לאמר שמחנה אתי כי מצאתי את הדרכמון אשר אבד לי׃</span> <span class="verse"><a name="10">10</a>כן אני אמר לכם תהיה שמחה לנפי מלאכי אלהים על חוטא אחד אשר שב מחטאו׃</span> <span class="verse"><a name="11">11</a>ויאמר איש אחד היו לו שני בנים׃</span> <span class="verse"><a name="12">12</a>ויאמר הצעיר אל אביו אבי תנה לי את חלק הרכוש אשר יפל לי ויחלק להם את הנחלה׃</span> <span class="verse"><a name="13">13</a>ויהי מקץ ימים ויאסף הבן הצעיר את הכל וילך אל ארץ רחוקה ושם פזר את רכשו וילך בדרך סובאים וזוללים׃</span> <span class="verse"><a name="14">14</a>ואחרי כלותו את הכל היה רעב חזק בארץ ההיא ויחל להיות חסר לחם׃</span> <span class="verse"><a name="15">15</a>וילך וידבק באחד מבני המדינה בארץ ההיא וישלח אותו אל שדותיו לרעות חזירים׃</span> <span class="verse"><a name="16">16</a>ויתאו למלא את בטנו בחרובים אשר יאכלו החזירים ואין נתן לו׃</span> <span class="verse"><a name="17">17</a>וישב אל לבו ויאמר מה רבו שכירי אבי ויש להם לחם לשבע ואני אבד ברעב׃</span> <span class="verse"><a name="18">18</a>אקומה נא ואלכה אל אבי ואמר אליו אבי חטאתי לשמים ולפניך׃</span> <span class="verse"><a name="19">19</a>ונקלתי מהקרא עוד בנך שימני כאשר שכיריך׃</span> <span class="verse"><a name="20">20</a>ויקם ויבא אל אביו עודנו מרחוק ואביו ראהו ויהמו מעיו וירץ ויפל על צואריו וישקהו׃</span> <span class="verse"><a name="21">21</a>ויאמר אליו הבן אבי חטאתי לשמים ולפניך ואני נקלתי מהקרא עוד בנך׃</span> <span class="verse"><a name="22">22</a>ויאמר האב אל עבדיו הוציאו את השמלה הטובה מכלן והלבישהו ותנו טבעת על ידו ונעלים ברגליו׃</span> <span class="verse"><a name="23">23</a>והביאו את עגל המרבק וטבחו אתו ונאכלה ונשמח׃</span> <span class="verse"><a name="24">24</a>כי זה בני היה מת ויחי ואובד היה וימצא ויחלו לשמח׃</span> <span class="verse"><a name="25">25</a>ובנו הגדול היה בשדה ויהי כאשר בא ויקרב אל הבית וישמע קול זמרה ומחלות׃</span> <span class="verse"><a name="26">26</a>ויקרא אל אחד הנערים וישאל מה זאת׃</span> <span class="verse"><a name="27">27</a>ויאמר אליו כי בא אחיך ויטבח אביך את עגל המרבק על אשר הושב לו שלם׃</span> <span class="verse"><a name="28">28</a>ויחר לו ולא אבה לבוא הביתה ויצא אביו וידבר על לבו׃</span> <span class="verse"><a name="29">29</a>ויען ויאמר אל אביו הנה זה שנים רבות אני עבד אתך ומימי לא עברתי את מצותך ומימי לא נתת לי גדי למען אשיש עם רעי׃</span> <span class="verse"><a name="30">30</a>ויבא בנך זה אשר בלע את נחלתך עם הזנות ותזבח לו את עגל המרבק׃</span> <span class="verse"><a name="31">31</a>ויאמר אליו בני אתה תמיד עמדי וכל אשר לי לך הוא׃</span> <span class="verse"><a name="32">32</a>אבל נכון לשוש ולשמח כי אחיך זה היה מת ויחי ואבד היה וימצא׃</span> </p></div</div></div></body></html>