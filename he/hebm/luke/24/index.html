<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/luke/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/luke">Luke</a> &gt <strong>Chapter 24</strong></div><p><span class="verse"><a name="1">1</a>ובאחד בשבת לפני עלות השחר באו אל הקבר ותביאינה את הסמים אשר הכינו ועמהן עוד אחרות׃</span> <span class="verse"><a name="2">2</a>וימצאו את האבן גלולה מן הקבר׃</span> <span class="verse"><a name="3">3</a>ותבאנה פנימה ולא מצאו את גוית האדון ישוע׃</span> <span class="verse"><a name="4">4</a>ויהי הנה נבכות על הדבר הזה והנה שני אנשים עמדו עליהן ולבושיהם מזהירים׃</span> <span class="verse"><a name="5">5</a>ויפל פחד עליהן ותקדנה אפים ארצה ויאמרו אליהן מה תבקשנה את החי אצל המתים׃</span> <span class="verse"><a name="6">6</a>איננו פה כי קם זכרנה את אשר דבר אליכן בעוד היותו בגליל לאמר׃</span> <span class="verse"><a name="7">7</a>כי צריך בן האדם להמסר לידי אנשים חטאים ולהצלב וביום השלישי קום יקום׃</span> <span class="verse"><a name="8">8</a>ותזכרנה את דבריו׃</span> <span class="verse"><a name="9">9</a>ותשבנה מן הקבר ותגדנה את כל הדברים האלה לעשתי העשר ולכל האחרים׃</span> <span class="verse"><a name="10">10</a>ומרים המגדלית ויוחנה ומרים אם יעקב והאחרות אשר עמהן הנה היו המדברות אל השליחים את הדברים האלה׃</span> <span class="verse"><a name="11">11</a>ויהיו דבריהן כדברי ריק בעיניהם ולא האמינו להן׃</span> <span class="verse"><a name="12">12</a>ופטרוס קם וירץ אל הקבר וישקף ולא ראה כי אם התכריכים מנחים שם וישב למקומו משתומם על הנהיה׃</span> <span class="verse"><a name="13">13</a>והנה שנים מהם היו הלכים בעצם היום הזה אל כפר הרחק מירושלים כששים ריס ושמו עמאוס׃</span> <span class="verse"><a name="14">14</a>והם נדברו איש אל רעהו על כל הקרות האלה׃</span> <span class="verse"><a name="15">15</a>ויהי בדברם ובהתוכחם יחד ויגש ישוע אף הוא וילך אתם׃</span> <span class="verse"><a name="16">16</a>ועיניהם נאחזו ולא יכירהו׃</span> <span class="verse"><a name="17">17</a>ויאמר אליהם מה המה הדברים האלה אשר אתם נשאים ונתנים בהם יחדו בדרך ופניכם זעפים׃</span> <span class="verse"><a name="18">18</a>ויען האחד אשר שמו קליופס ויאמר אליו האתה לבדך גר בירושלים ואינך ידע את הקרת בה בימים האלה׃</span> <span class="verse"><a name="19">19</a>ויאמר אליהם ומה המה ויגידו אליו מעשה ישוע הנצרי אשר היה איש נביא גבור בפעל ובאמר לפני האלהים ולפני כל העם׃</span> <span class="verse"><a name="20">20</a>ואת אשר כהנינו הגדולים וזקנינו הסגירהו למשפט מות ויצלבהו׃</span> <span class="verse"><a name="21">21</a>ואנחנו חכינו כי הוא העתיד לגאל את ישראל ועתה בכל זאת היום יום שלישי מאז נעשו אלה׃</span> <span class="verse"><a name="22">22</a>והנה גם נשים מקרבנו החרידנו אשר קדמו בבקר לבא לקבר׃</span> <span class="verse"><a name="23">23</a>ולא מצאו את גויתו ותבאנה ותאמרנה כי ראו גם מראה מלאכים האמרים כי הוא חי׃</span> <span class="verse"><a name="24">24</a>וילכו אנשים משלנו אל הקבר וימצאו כאשר אמרו הנשים ואותו לא ראו׃</span> <span class="verse"><a name="25">25</a>ויאמר אליהם הוי חסרי דעת וכבדי לב מהאמין בכל אשר דברו הנביאים׃</span> <span class="verse"><a name="26">26</a>הלא על המשיח היה לסבל את כל זאת ולבוא אל כבודו׃</span> <span class="verse"><a name="27">27</a>ויחל ממשה ומכל הנביאים ויבאר להם את כל הכתובים הנאמרים עליו׃</span> <span class="verse"><a name="28">28</a>ויקרבו אל הכפר אשר הם הלכים שמה וישם פניו כהלך לו לדרכו׃</span> <span class="verse"><a name="29">29</a>ויפצרו בו לאמר שבה אתנו כי עת ערב הגיע ונטה היום ויבא הביתה לשבת אתם׃</span> <span class="verse"><a name="30">30</a>ויהי כאשר הסב עמהם ויקח את הלחם ויברך ויבצע ויתן להם׃</span> <span class="verse"><a name="31">31</a>ותפקחנה עיניהם ויכירהו והוא חמק עבר מעיניהם׃</span> <span class="verse"><a name="32">32</a>ויאמרו איש אל רעהו הלא היה בער לבבנו בקרבנו בדברו אלינו בדרך ויפתח לנו את הכתובים׃</span> <span class="verse"><a name="33">33</a>ויקומו בשעה ההיא וישובו ירושלים וימצאו את עשתי העשר ואת אשר אתם נקהלים יחד׃</span> <span class="verse"><a name="34">34</a>האמרים אכן קם האדון מן המתים ונראה אל שמעון׃</span> <span class="verse"><a name="35">35</a>ויספרו גם הם את אשר נעשה להם בדרך ואיך הכירהו בבציעת הלחם׃</span> <span class="verse"><a name="36">36</a>עודם מדברים כדברים האלה והוא ישוע עמד בתוכם ויאמר אליהם שלום לכם׃</span> <span class="verse"><a name="37">37</a>והמה חתו ונבעתו ויחשבו כי רוח ראו׃</span> <span class="verse"><a name="38">38</a>ויאמר אליהם מה זה אתם נבהלים ועל מה זה מחשבות עלות בלבבכם׃</span> <span class="verse"><a name="39">39</a>ראו את ידי ואת רגלי כי אנכי הוא משוני וראו כי רוח אין לו בשר ועצמות כאשר אתם ראים שיש לי׃</span> <span class="verse"><a name="40">40</a>ואחרי אמרו את זאת הראה אתם את ידיו ואת רגליו׃</span> <span class="verse"><a name="41">41</a>והם עוד לא האמינו משמחה ותמהו ויאמר אליהם היש לכם פה דבר אכל׃</span> <span class="verse"><a name="42">42</a>ויתנו לפניו חלק דג צלוי ומעט צוף דבש׃</span> <span class="verse"><a name="43">43</a>ויקח ויאכל לעיניהם׃</span> <span class="verse"><a name="44">44</a>ויאמר אליהם אלה הם הדברים אשר דברתי אליכם בעוד היותי עמכם כי המלא ימלא כל הכתוב עלי בתורת משה ובנביאים ובתהלים׃</span> <span class="verse"><a name="45">45</a>אז פתח את לבבם להבין את הכתובים׃</span> <span class="verse"><a name="46">46</a>ויאמר אליהם כן כתוב וכן נגזר אשר יענה המשיח ויקום מן המתים ביום השלישי׃</span> <span class="verse"><a name="47">47</a>ואשר תקרא בשמו תשובה וסליחת החטאים בכל הגוים החל מירושלים׃</span> <span class="verse"><a name="48">48</a>ואתם עדים בזאת׃</span> <span class="verse"><a name="49">49</a>והנני שולח עליכם את הבטחת אבי ואתם שבו בעיר ירושלים עד כי תלבשו עז ממרום׃</span> <span class="verse"><a name="50">50</a>ויוליכם מחוץ לעיר עד בית היני וישא את ידיו ויברכם׃</span> <span class="verse"><a name="51">51</a>ויהי בברכו אתם ויפרד מאתם וינשא השמימה׃</span> <span class="verse"><a name="52">52</a>והם השתחוו לו וישובו לירושלים בשמחה גדולה׃</span> <span class="verse"><a name="53">53</a>ויהיו תמיד במקדש מהללים ומברכים את האלהים אמן׃</span> </p></div</div></div></body></html>