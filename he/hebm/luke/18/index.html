<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/luke/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/luke">Luke</a> &gt <strong>Chapter 18</strong></div><p><span class="verse"><a name="1">1</a>וגם משל דבר אליהם להתפלל תמיד ולא להתרפות׃</span> <span class="verse"><a name="2">2</a>ויאמר שופט היה בעיר אחת אשר לא ירא את האלהים ולא נשא פנים לאדם׃</span> <span class="verse"><a name="3">3</a>ואלמנה היתה בעיר ההיא ותבא אליו לאמר דינה את דיני ממריבי׃</span> <span class="verse"><a name="4">4</a>וימאן מיום אל יום ואחרי כן אמר בנפשו גם כי את האלהים אינני ירא ולאדם לא אשא פנים׃</span> <span class="verse"><a name="5">5</a>אעשה את דין האלמנה הזאת על הוגיעה אתי פן תבוא תמיד ותדכאני במלים׃</span> <span class="verse"><a name="6">6</a>ויאמר האדון שמעו את אשר אמר דין העולה׃</span> <span class="verse"><a name="7">7</a>והאלהים הלא הוא יעשה דין בחיריו הקראים אליו יומם ולילה גם כי יתמהמה להושיעם׃</span> <span class="verse"><a name="8">8</a>אני אמר לכם כי יעשה את דינם במהרה אך בן האדם בבאו הימצא אמונה בארץ׃</span> <span class="verse"><a name="9">9</a>ויוסף וישא משלו אל אנשים בטחים בנפשם כי צדיקים המה ואחרים נבזים בעיניהם ויאמר׃</span> <span class="verse"><a name="10">10</a>שני אנשים עלו אל המקדש להתפלל האחד פרוש והאחד מוכס׃</span> <span class="verse"><a name="11">11</a>ויתיצב הפרוש לבדו ויתפלל לאמר אלהים אודך כי אינני כאשר האדם הגזלים והעשקים והנאפים או גם כמכס הזה׃</span> <span class="verse"><a name="12">12</a>אני צם פעמים בשבוע אני מעשר את כל קניני׃</span> <span class="verse"><a name="13">13</a>והמוכס היה עמד מרחוק ולא אבה אף לשאת את עיניו לשמים כי אם תופף על לבו לאמר אלהים סלח לי החוטא׃</span> <span class="verse"><a name="14">14</a>אני אמר לכם כי ירד זה לביתו נצדק מזה כי כל המרים את נפשו ישפל ואשר ישפילה ירומם׃</span> <span class="verse"><a name="15">15</a>ויביאו אליו גם את הילדים למען יגע בהם ויראו התלמידים ויגערו בם׃</span> <span class="verse"><a name="16">16</a>ויקרא אתם ישוע אליו ויאמר הניחו לילדים לבוא אלי ואל תמנעום כי לאלה מלכות האלהים׃</span> <span class="verse"><a name="17">17</a>אמן אמר אני לכם כל אשר לא יקבל את מלכות האלהים כילד הוא לא יבא בה׃</span> <span class="verse"><a name="18">18</a>וישאלהו קצין אחד לאמר רבי הטוב מה לי לעשות ואירש חיי עולמים׃</span> <span class="verse"><a name="19">19</a>ויאמר אליו ישוע מדוע קראת לי טוב אין טוב בלתי אחד האלהים׃</span> <span class="verse"><a name="20">20</a>את המצות אתה יודע לא תנאף לא תרצח לא תגנב לא תענה עד שקר כבד את אביך ואת אמך׃</span> <span class="verse"><a name="21">21</a>ויאמר את כל אלה שמרתי מנעורי׃</span> <span class="verse"><a name="22">22</a>וישמע ישוע ויאמר עוד אחת חסרת מכר את כל אשר לך וחלק לעניים ויהי לך אוצר בשמים ובוא ולך אחרי׃</span> <span class="verse"><a name="23">23</a>ויהי כשמעו את זאת ויעצב מאד כי עשר גדול היה לו׃</span> <span class="verse"><a name="24">24</a>וירא ישוע כי נעצב ויאמר כמה יקשה לבעלי נכסים לבוא אל מלכות האלהים׃</span> <span class="verse"><a name="25">25</a>כי נקל לגמל עבר בתוך נקב המחט מבוא עשיר אל מלכות האלהים׃</span> <span class="verse"><a name="26">26</a>ויאמרו השמעים ומי יוכל להושע׃</span> <span class="verse"><a name="27">27</a>ויאמר מה שיפלא מבני אדם לא יפלא מאלהים׃</span> <span class="verse"><a name="28">28</a>ויאמר פטרוס הן אנחנו עזבנו את הכל ונלך אחריך׃</span> <span class="verse"><a name="29">29</a>ויאמר אליהם אמן אמר אני לכם אין איש אשר עזב את ביתו או את אבותיו או את אחיו או את אשתו או את בניו למען מלכות האלהים׃</span> <span class="verse"><a name="30">30</a>ולא יקח תחתיהם כפלים הרבה בעולם הזה ובעולם הבא חיי עולמים׃</span> <span class="verse"><a name="31">31</a>ויקח אליו את שנים העשר ויאמר להם הננו עלים ירושלימה וימלא כל הכתוב בידי הנביאים על בן האדם׃</span> <span class="verse"><a name="32">32</a>כי ימסר לגוים ויהתלו בו ויתעללו בו וירקו בפניו׃</span> <span class="verse"><a name="33">33</a>ואחרי הכותם אתו בשוטים ימיתוהו וביום השלישי קום יקום׃</span> <span class="verse"><a name="34">34</a>והם לא הבינו מאומה ויהי הדבר הזה נעלם מהם ולא ידעו את הנאמר׃</span> <span class="verse"><a name="35">35</a>ויהי בקרבו אל יריחו והנה איש עור ישב על הדרך והוא משאל׃</span> <span class="verse"><a name="36">36</a>וישמע את קול העם העבר וידרש לדעת מה זאת׃</span> <span class="verse"><a name="37">37</a>ויגידו לו כי ישוע הנצרי עובר׃</span> <span class="verse"><a name="38">38</a>ויצעק לאמר ישוע בן דוד חנני׃</span> <span class="verse"><a name="39">39</a>וההלכים בראשנה גערו בו להחשתו והוא הרבה עוד לצעק ישוע בן דוד חנני׃</span> <span class="verse"><a name="40">40</a>ויעמד ישוע ויצו להביאו אליו ויהי כאשר קרב וישאלהו לאמר׃</span> <span class="verse"><a name="41">41</a>מה חפצך כי אעשה לך ויאמר אדני כי אראה׃</span> <span class="verse"><a name="42">42</a>ויאמר אליו ראה אמונתך הושיעה לך׃</span> <span class="verse"><a name="43">43</a>ופתאם ראה וילך אחריו הלך ושבח את האלהים וכל העם בראותם זאת נתנו תודה לאלהים׃</span> </p></div</div></div></body></html>