<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/luke/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/luke">Luke</a> &gt <strong>Chapter 22</strong></div><p><span class="verse"><a name="1">1</a>ויקרב חג המצות הנקרא פסח׃</span> <span class="verse"><a name="2">2</a>והכהנים הגדולים והסופרים מבקשים איך יהרגהו כי יראו מפני העם׃</span> <span class="verse"><a name="3">3</a>והשטן נכנס ביהודה המכנה איש קריות והוא במספר שנים העשר׃</span> <span class="verse"><a name="4">4</a>וילך וידבר עם ראשי הכהנים ושרי החיל איך ימסרנו אל ידם׃</span> <span class="verse"><a name="5">5</a>וישמחו ויאתו לתת לו כסף׃</span> <span class="verse"><a name="6">6</a>ויבטח אתם ויבקש תואנה למסרו אליהם שלא לעיני ההמון׃</span> <span class="verse"><a name="7">7</a>ויבא יום המצות אשר זבוח יזבח בו הפסח׃</span> <span class="verse"><a name="8">8</a>וישלח את פטרוס ואת יוחנן לאמר לכו והכינו לנו את הפסח ונאכלה׃</span> <span class="verse"><a name="9">9</a>ויאמרו אליו באי זה מקום תחפץ כי נכין אותו׃</span> <span class="verse"><a name="10">10</a>ויאמר אליהם הנה אתם באים העירה ופגע אתכם איש נשא צפחת מים לכו אחריו אל הבית אשר יבוא שמה׃</span> <span class="verse"><a name="11">11</a>ואמרתם אל בעל הבית כה אמר לך הרב איה המלון אשר אכלה שם את הפסח עם תלמידי׃</span> <span class="verse"><a name="12">12</a>והוא יראה אתכם עליה גדולה מצעה שם תכינו׃</span> <span class="verse"><a name="13">13</a>וילכו וימצאו כאשר דבר אליהם ויכינו את הפסח׃</span> <span class="verse"><a name="14">14</a>ויהי כאשר הגיעה השעה ויסב הוא ושנים עשר השליחים אתו׃</span> <span class="verse"><a name="15">15</a>ויאמר אליהם נכסף נכספתי לאכל אתכם את הפסח הזה לפני ענותי׃</span> <span class="verse"><a name="16">16</a>כי אמר אני לכם אינני אכל אותו עוד עד כי ימלא במלכות האלהים׃</span> <span class="verse"><a name="17">17</a>ויקח את הכוס ויברך ויאמר קחו אתה וחלקו ביניכם׃</span> <span class="verse"><a name="18">18</a>כי אמר אני לכם שתה לא אשתה מעתה מתנובת הגפן עד כי תבוא מלכות האלהים׃</span> <span class="verse"><a name="19">19</a>ויקח את הלחם ויברך ויבצע ויתן להם לאמר זה גופי הנתן בעדכם זאת עשו לזכרוני׃</span> <span class="verse"><a name="20">20</a>וכן גם את הכוס אחר הסעודה לאמר זו הכוס היא הברית החדשה בדמי הנשפך בעדכם׃</span> <span class="verse"><a name="21">21</a>אך הנה יד המסר אותי אתי על השלחן׃</span> <span class="verse"><a name="22">22</a>כי הן בן האדם הלך לו כפי אשר נחרץ עליו אבל אוי לאיש ההוא אשר על ידו ימסר׃</span> <span class="verse"><a name="23">23</a>והם החלו לחקר איש את רעהו מי הוא זה מהם אשר יעשה זאת׃</span> <span class="verse"><a name="24">24</a>וגם מריבה היתה ביניהם מי יחשב להיות הגדול בהם׃</span> <span class="verse"><a name="25">25</a>ויאמר אליהם מלכי הגוים רדים בהם ושליטיהם יקראו עשי חסד׃</span> <span class="verse"><a name="26">26</a>ואתם לא כן כי הגדול בכם יהיה כצעיר והמשל יהיה כמשרת׃</span> <span class="verse"><a name="27">27</a>כי מי הוא הגדול אם המסב או המשרת הלא המסב ואני הנני בתוככם כמו המשרת׃</span> <span class="verse"><a name="28">28</a>ואתם הם העמדים עמדי עד עתה בנסיונתי׃</span> <span class="verse"><a name="29">29</a>לכן אני מנחיל אתכם כאשר הנחילני אבי את המלכות׃</span> <span class="verse"><a name="30">30</a>למען תאכלו ותשתו על שלחני במלכותי וישבתם על כסאות לשפט את שנים עשר שבטי ישראל׃</span> <span class="verse"><a name="31">31</a>ויאמר האדון שמעון שמעון הנה תבע אתכם השטן לזרותכם כחטים׃</span> <span class="verse"><a name="32">32</a>ואני התפללתי בעדך אשר לא תכלה אמונתך ואתה כאשר תשוב חזק את אחיך׃</span> <span class="verse"><a name="33">33</a>והוא אמר אליו אדני הנני נכון ללכת אתך גם לבית האסורים גם למות׃</span> <span class="verse"><a name="34">34</a>ויאמר אני אמר לך פטרוס לא יקרא תרנגל היום עד כי שלש פעמים כחשת בי לאמר לא ידעתיו׃</span> <span class="verse"><a name="35">35</a>ויאמר אליהם כאשר שלחתי אתכם בלי כיס ותרמיל ונעלים החסרתם דבר ויאמרו לא חסרנו כל דבר׃</span> <span class="verse"><a name="36">36</a>ויאמר אליהם אכן עתה אשר לו כיס ישאהו וכן גם את התרמיל ואשר אין לו הוא ימכר את בגדו ויקנה חרב׃</span> <span class="verse"><a name="37">37</a>כי אמר אני לכם אשר צריך עוד להתמלא בי הכתוב הזה ואת פשעים נמנה כי כל הכתוב עלי בא עד קצו׃</span> <span class="verse"><a name="38">38</a>ויאמרו אדנינו הנה פה שתי חרבות ויאמר אליהם די׃</span> <span class="verse"><a name="39">39</a>ויצא וילך כיום ביום על הר הזיתים וילכו אחריו גם תלמידיו׃</span> <span class="verse"><a name="40">40</a>ויבא אל המקום ויאמר אליהם התפללו לבלתי בוא לידי נסיון׃</span> <span class="verse"><a name="41">41</a>והוא נפרד מהם הרחק כקלע אבן ויכרע על ברכיו ויתפלל לאמר׃</span> <span class="verse"><a name="42">42</a>אבי אם רצונך להעביר מעלי את הכוס הזאת אך אל יהי כרצוני כי אם כרצונך׃</span> <span class="verse"><a name="43">43</a>וירא אליו מלאך מן השמים ויחזקהו׃</span> <span class="verse"><a name="44">44</a>ויבאו עליו חבלי מות ויוסף להתפלל בחזקה ותהי זעתו כנטפי דם ירדים לארץ׃</span> <span class="verse"><a name="45">45</a>ויקם מהתפלל ויבא אל התלמידים וימצאם ישנים מיגון׃</span> <span class="verse"><a name="46">46</a>]74-64[ ויאמר אליהם למה תישנו קומו והתפללו אשר לא תבאו לידי נסיונ, עודנו מדבר והנה המון ואחד משנים העשר הנקרא יהודה הלך לפניהם ויקרב אל ישוע לנשק לו׃</span> <span class="verse"><a name="47">47</a>]74-64[׃</span> <span class="verse"><a name="48">48</a>ויאמר ישוע אליו יהודה הבנשיקה אתה מוסר את בן האדם׃</span> <span class="verse"><a name="49">49</a>והאנשים אשר אתו ראים את אשר יהיה ויאמרו אליו אדנינו הנכה בחרב׃</span> <span class="verse"><a name="50">50</a>ויך אחד מהם את עבד הכהן הגדול ויקצץ את אזנו הימנית׃</span> <span class="verse"><a name="51">51</a>ויען ישוע ויאמר רב עתה הרפו ויגע באזנו וירפאהו׃</span> <span class="verse"><a name="52">52</a>ויאמר ישוע אל ראשי הכהנים ושרי המקדש והזקנים אשר באו עליו לאמר כמו על פריץ יצאתם עלי בחרבות ובמקלות׃</span> <span class="verse"><a name="53">53</a>ואהי אצלכם יום יום בהיכל ולא שלחתם בי יד ואולם זאת היא שעתכם ושלטן החשך׃</span> <span class="verse"><a name="54">54</a>ויתפשו אותו ויוליכהו ויביאהו בית הכהן הגדול ופטרוס הלך אחריו מרחוק׃</span> <span class="verse"><a name="55">55</a>ויהי כי בערו אש בתוך החצר וישבו יחדו וישב גם פטרוס בתוכם׃</span> <span class="verse"><a name="56">56</a>ותראהו השפחה יושב נגד האור ותבט בו ותאמר גם זה היה עמו׃</span> <span class="verse"><a name="57">57</a>ויכחש בו ויאמר אשה לא ידעתיו׃</span> <span class="verse"><a name="58">58</a>ואחרי מעט ראהו אדם אחר ויאמר גם אתה מהם ויאמר פטרוס לא אדם כי אינני׃</span> <span class="verse"><a name="59">59</a>ואחרי עבר כשעה אחת קים איש אחר לאמר אמנם גם זה היה עמו כי אף הוא גלילי׃</span> <span class="verse"><a name="60">60</a>ויאמר פטרוס בן אדם לא ידעתי מה אתה אמר והוא עודנו מדבר והתרנגול קרא׃</span> <span class="verse"><a name="61">61</a>ויפן האדון ויבט אל פטרוס ויזכר פטרוס את דבר האדון אשר דבר אליו כי בטרם יקרא התרנגל תכחש בי שלש פעמים׃</span> <span class="verse"><a name="62">62</a>ויצא פטרוס החוצה וימרר בבכי׃</span> <span class="verse"><a name="63">63</a>והאנשים אשר אחזו את ישוע התעללו בו ויכהו׃</span> <span class="verse"><a name="64">64</a>ויחפו את ראשו ויכהו על פניו וישאלהו לאמר הנבא מי הוא ההלם אותך׃</span> <span class="verse"><a name="65">65</a>ועוד גדופים אחרים הרבו עליו׃</span> <span class="verse"><a name="66">66</a>ובהית הבקר נקהלו זקני העם והכהנים הגדולים והסופרים ויעלהו לפני הסנהדרין שלהם ויאמרו האתה הוא המשיח אמר לנו׃</span> <span class="verse"><a name="67">67</a>ויאמר אליהם כי אגיד לכם לא תאמינו׃</span> <span class="verse"><a name="68">68</a>וגם אם אשאל לא תשיבו דבר ולא תשלחוני׃</span> <span class="verse"><a name="69">69</a>אבל מעתה יהיה בן האדם ישב לימין גבורת האלהים׃</span> <span class="verse"><a name="70">70</a>ויאמרו כלם הכי אתה הוא בן האלהים ויאמר אליהם אתם אמרתם כי אני הוא׃</span> <span class="verse"><a name="71">71</a>ויאמרו מה לנו עוד לבקש עדות הלא באזנינו שמענוה מפיו׃</span> </p></div</div></div></body></html>