<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/luke/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/luke">Luke</a> &gt <strong>Chapter 21</strong></div><p><span class="verse"><a name="1">1</a>ויבט וירא את העשירים משליכים את נדבותם לארון האוצר׃</span> <span class="verse"><a name="2">2</a>וירא גם אלמנה עניה נתנת בו שתי פרוטות׃</span> <span class="verse"><a name="3">3</a>ויאמר אמת אמר אני לכם כי האלמנה העניה הזאת נתנה יותר מכלם׃</span> <span class="verse"><a name="4">4</a>כי כל אלה התנדבו לאלהים מהעדף שלהם והיא מחסרונה את כל רכושה נתנה׃</span> <span class="verse"><a name="5">5</a>ויהי באמרם על המקדש כי מהדר הוא באבנים יפות ובמתנות ויאמר׃</span> <span class="verse"><a name="6">6</a>את אשר אתם ראים הנה ימים באים ולא תשאר אבן על אבן אשר לא תתפרק׃</span> <span class="verse"><a name="7">7</a>וישאלהו לאמר רבי מתי אפוא תהיה זאת ומה הוא האות לעת היותה׃</span> <span class="verse"><a name="8">8</a>ויאמר ראו פן תתעו כי רבים יבאו בשמי לאמר אני הוא והעת קרובה ואתם אל תלכו אחריהם׃</span> <span class="verse"><a name="9">9</a>ובשמעכם מלחמות ומהומות אל תחתו כי היו תהיה זאת לראשונה אך עוד קץ למועד׃</span> <span class="verse"><a name="10">10</a>ויסף דבר אליהם לאמר יקום גוי על גוי וממלכה על ממלכה׃</span> <span class="verse"><a name="11">11</a>והיה רעש גדול כה וכה ורעב ודבר וגם מוראים ואתות גדלות מן השמים׃</span> <span class="verse"><a name="12">12</a>ולפני כל אלה ישלחו בכם את ידיהם וירדפו וימסרו אתכם לבתי כנסיות ואל בתי כלאים ותובאו לפני מלכים ומשלים למען שמי׃</span> <span class="verse"><a name="13">13</a>והיתה זאת לכם לעדות׃</span> <span class="verse"><a name="14">14</a>על כן שיתו לבבכם לבלתי דאג במה תצטדקו׃</span> <span class="verse"><a name="15">15</a>כי אנכי נתן לכם פה וחכמה אשר לא יוכלו לעמד לפניה ולדבר נגדה כל מתקוממיכם׃</span> <span class="verse"><a name="16">16</a>וגם תמסרו על ידי יולדיכם ואחיכם וקרוביכם ורעיכם וימיתו מכם׃</span> <span class="verse"><a name="17">17</a>והייתם שנואים לכל אדם למען שמי׃</span> <span class="verse"><a name="18">18</a>אך לא יפל משערת ראשכם ארצה׃</span> <span class="verse"><a name="19">19</a>בתוחלתכם קנו לכם את נפשתיכם׃</span> <span class="verse"><a name="20">20</a>וכאשר תראו מחנות סובבים את ירושלים ידע תדעו כי קרב חרבנה׃</span> <span class="verse"><a name="21">21</a>אז ינוסו אנשי יהודה אל ההרים ואשר הם בתוכה יצאו ואשר הם בפרזות אל יבואו בה׃</span> <span class="verse"><a name="22">22</a>כי ימי נקם המה למלאת כל הכתוב׃</span> <span class="verse"><a name="23">23</a>ואוי להרות ולמיניקות בימים ההם כי תהיה צרה גדולה בארץ וקצף על העם הזה׃</span> <span class="verse"><a name="24">24</a>ונפלו לפי חרב והגלו אל כל הגוים וירושלים תרמס ברגלי גוים עד כי ימלאו עתות הגוים׃</span> <span class="verse"><a name="25">25</a>והיו אתות בשמש ובירח ובכוכבים ועל הארץ מצוקה לגוים ומבוכה מהמית הים ודכיו׃</span> <span class="verse"><a name="26">26</a>וימוגו בני האדם מאימה ומחרדת הבאות על כל הארץ כי כחות השמים יתמוטטו׃</span> <span class="verse"><a name="27">27</a>ואז יראו את בן האדם בא בענן בגבורה ובכבוד רב׃</span> <span class="verse"><a name="28">28</a>וכאשר תחל להיות זאת התעודדו ושאו ראשיכם כי קרובה גאלתכם לבוא׃</span> <span class="verse"><a name="29">29</a>וידבר אליהם משל ראו את התאנה ואת כל העצים׃</span> <span class="verse"><a name="30">30</a>כי תראו אתם מוציאים את פרחם הלא ידעתם כי קרב הקיץ׃</span> <span class="verse"><a name="31">31</a>ככה אף אתם בבא אלה לעיניכם דעו כי קרובה מלכות האלהים׃</span> <span class="verse"><a name="32">32</a>אמן אמר אני לכם לא יעבר הדור הזה עד כי יהיה הכל׃</span> <span class="verse"><a name="33">33</a>השמים והארץ יעברו ודברי לא יעברון׃</span> <span class="verse"><a name="34">34</a>רק השמרו לכם פן יכבד לבבכם בסבא ובשכרון ובדאגות המחיה ובא עליכם היום ההוא פתאם׃</span> <span class="verse"><a name="35">35</a>כי כמו פח יבוא על כל הישבים על פני כל הארץ׃</span> <span class="verse"><a name="36">36</a>לכן שקדו בכל עת והתפללו למען תעצרו כח להמלט מכל העתידות האלה ולהתיצב לפני בן האדם׃</span> <span class="verse"><a name="37">37</a>ויהי מלמד יומם במקדש ובלילה יצא בהר הנקרא הר הזיתים ללון׃</span> <span class="verse"><a name="38">38</a>וכל העם השכימו לבוא אליו במקדש לשמע אותו׃</span> </p></div</div></div></body></html>