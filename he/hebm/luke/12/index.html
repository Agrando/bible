<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/luke/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/luke">Luke</a> &gt <strong>Chapter 12</strong></div><p><span class="verse"><a name="1">1</a>ויהי עד כה ועד כה בהתאסף רבבות עם עד כי לחצו איש את רעהו ויחל לדבר אל תלמידיו בראשונה השמרו לנפשתיכם משאור הפרושים שהוא החנפה׃</span> <span class="verse"><a name="2">2</a>ואין דבר מכסה אשר לא יגלה ואין נעלם אשר לא יודע׃</span> <span class="verse"><a name="3">3</a>לכן כל אשר דברתם בחשך באור ישמע ואת אשר לחשתם לאזן בחדרים קרא יקרא על הגגות׃</span> <span class="verse"><a name="4">4</a>ואני אמר לכם ידידי אל תיראו מן הממיתים את הגוף ואחרי זאת אין לאל ידם לעשות עוד דבר׃</span> <span class="verse"><a name="5">5</a>אבל אורה אתכם את אשר תיראו יראו את אשר יש לו שלטן אחרי המיתו להשליך אל גיהנם הן אני אמר לכם אותו תיראון׃</span> <span class="verse"><a name="6">6</a>הלא חמש צפרים תמכרנה בשני אסרים ואין אחת מהן נשכחת לפני האלהים׃</span> <span class="verse"><a name="7">7</a>ואתם גם שערות ראשכם נמנות כלן לכן אל תיראו יקרתם מצפרים רבות׃</span> <span class="verse"><a name="8">8</a>ואני אמר לכם כל אשר יודה בי לפני האדם גם בן האדם יודה בו לפני מלאכי אלהים׃</span> <span class="verse"><a name="9">9</a>ואשר יכחש בי לפני האדם הוא יכחש לפני מלאכי אלהים׃</span> <span class="verse"><a name="10">10</a>וכל אשר ידבר דבר חרפה על בן האדם יסלח לו והמגדף את רוח הקדש לא יסלח לו׃</span> <span class="verse"><a name="11">11</a>וכאשר יביאו אתכם אל בתי הכנסיות ולפני הרשיות והשלטונים אל תדאגו איך או במה תצטדקו ומה תדברו׃</span> <span class="verse"><a name="12">12</a>כי רוח הקדש הוא יורה אתכם בשעה ההיא את הנכון לדבר׃</span> <span class="verse"><a name="13">13</a>ויאמר אליו אחד מן העם רבי אמר נא אל אחי ויחלק אתי את הירשה׃</span> <span class="verse"><a name="14">14</a>ויאמר אליו בן אדם מי שמני עליכם לשפט ולמחלק׃</span> <span class="verse"><a name="15">15</a>ויאמר אליהם ראו והשמרו לכם מבצע בצע כי חיי האדם אינם תלוים בהרבות נכסיו׃</span> <span class="verse"><a name="16">16</a>וישא משלו ויאמר אליהם לאמר שדה איש עשיר אחד עשה תבואה הרבה׃</span> <span class="verse"><a name="17">17</a>ויחשב בלבו לאמר מה אעשה כי אין לי מקום לכנוס בו את תבואתי׃</span> <span class="verse"><a name="18">18</a>ויאמר את זאת אעשה הרס את אסמי ובנה גדולים מהם ואכנסה שמה את כל יבולי וטובי׃</span> <span class="verse"><a name="19">19</a>ואמר לנפשי נפשי יש לך עתודות הרבה לשנים רבות הנפשי אכלי שתי ושישי׃</span> <span class="verse"><a name="20">20</a>והאלהים אמר לו אתה הכסיל בעצם הלילה הזה ידרשו ממך את נפשך ואשר הכינות לך למי יהיה׃</span> <span class="verse"><a name="21">21</a>זה חלק האצר לו אצרות ולא יעשיר באלהים׃</span> <span class="verse"><a name="22">22</a>ויאמר אל תלמידיו לכן אני אמר לכם אל תדאגו לנפשכם מה תאכלו ולגופכם מה תלבשו׃</span> <span class="verse"><a name="23">23</a>הנפש יקרה היא מן המזון והגוף יקר מן המלבוש׃</span> <span class="verse"><a name="24">24</a>התבוננו אל הערבים אשר אינם זרעים ואינם קצרים וגם אין להם מגורה ואוצר והאלהים מכלכל אותם ומה מעלים אתם מן העוף׃</span> <span class="verse"><a name="25">25</a>ומי זה מכם אשר בדאגתו יוכל להוסיף אמה אחת על קומתו׃</span> <span class="verse"><a name="26">26</a>ועתה הן מעט מזער אין ביכלתכם וליותר מה תדאגו׃</span> <span class="verse"><a name="27">27</a>התבוננו אל השושנים הצמחות ואינן טות ואינן ארגות ואני אמר לכם כי גם שלמה בכל הדרו לא היה לבוש כאחת מהנה׃</span> <span class="verse"><a name="28">28</a>ואם ככה ילביש אלהים את חציר השדה אשר היום ישנו ומחר ישלך לתוך התנור אף כי אתכם קטני האמונה׃</span> <span class="verse"><a name="29">29</a>גם אתם אל תדרשו מה תאכלו ומה תשתו ואל תהלכו בגדלות׃</span> <span class="verse"><a name="30">30</a>כי את כל אלה מבקשים גויי הארץ ואביכם הוא יודע כי צריכים אתם לאלה׃</span> <span class="verse"><a name="31">31</a>אך בקשו את מלכות האלהים ונוסף לכם כל אלה׃</span> <span class="verse"><a name="32">32</a>אל תירא העדר הקטן כי רצה אביכם לתת לכם את המלכות׃</span> <span class="verse"><a name="33">33</a>מכרו את רכושכם ותנו צדקה עשו לכם כיסים אשר לא יבלו ואוצר בשמים אשר לא יגרע לעולם אשר גנב לא יקרב אליו וסס לא יאכלהו׃</span> <span class="verse"><a name="34">34</a>כי במקום אשר אוצרכם בו שם יהיה גם לבבכם׃</span> <span class="verse"><a name="35">35</a>מתניכם יהיו חגורים והנרות דלקים׃</span> <span class="verse"><a name="36">36</a>ואתם היו דמים לאנשים המחכים לאדניהם מתי ישוב מן החתנה וכאשר יבוא ודפק יפתחו לו כרגע׃</span> <span class="verse"><a name="37">37</a>אשרי העבדים ההם אשר בבוא האדון ימצאם שקדים אמן אמר אני לכם כי יתאזר ויושיבם וילך לשרת אותם׃</span> <span class="verse"><a name="38">38</a>ואם יבוא באשמרה השנית או באשמרה השלישית וכן ימצא אשרי העבדים ההם׃</span> <span class="verse"><a name="39">39</a>וזאת דעו אשר אם ידע ידע בעל הבית באי זו שעה יבוא הגנב כי עתה שקד שקוד ולא יתן לחתר את ביתו׃</span> <span class="verse"><a name="40">40</a>לכן גם אתם היו נכונים כי בשעה אשר לא פללתם יבוא בן האדם׃</span> <span class="verse"><a name="41">41</a>ויאמר פטרוס אדנינו הלנו אתה אמר את המשל הזה אם גם לכל אדם׃</span> <span class="verse"><a name="42">42</a>ויאמר האדון מי הוא אפוא הסכן הנאמן והנבון אשר יפקידהו האדון על עבדתו לתת את ארחתם בעתו׃</span> <span class="verse"><a name="43">43</a>אשרי העבד ההוא אשר בבא אדניו ימצאהו עשה כן׃</span> <span class="verse"><a name="44">44</a>אמת אמר אני לכם כי על כל אשר יש לו יפקידהו׃</span> <span class="verse"><a name="45">45</a>והעבד ההוא אם יאמר בלבו בשש אדני לבוא והחל להכות את העבדים ואת השפחות ולאכל ולשתות ולשכר׃</span> <span class="verse"><a name="46">46</a>בוא יבוא אדני העבד ההוא ביום לא יצפה ובשעה לא ידע וישסף אותו וישים את חלקו עם הסוררים׃</span> <span class="verse"><a name="47">47</a>]84-74[ והעבד ההוא אשר ידע את רצון אדניו ולא הכין ולא עשה כרצונו יכה מכות רבות, ואשר לא ידע ועשה דברים אשר עליהם בן הכות הוא לא יכה כי אם מעט כי כל איש אשר נתן לו הרבה דרוש ידרש ממנו הרבה ואשר הפקידו בידו הרבה ישאלו מאתו יותר׃</span> <span class="verse"><a name="48">48</a>]84-74[׃</span> <span class="verse"><a name="49">49</a>להפיל אש על הארץ באתי ומה חפץ אני כי כבר בערה׃</span> <span class="verse"><a name="50">50</a>ועלי טבילה להטבל ומה יצר לי עד כי תשלם׃</span> <span class="verse"><a name="51">51</a>החשבים אתם כי באתי לתת שלום בארץ אני אמר לכם לא כי אם מחלקת׃</span> <span class="verse"><a name="52">52</a>כי מעתה חמשה בבית אחד יחלקו שלשה על שנים ושנים על שלשה׃</span> <span class="verse"><a name="53">53</a>האב יחלק על הבן והבן על האב האם על הבת והבת על האם החמות על הכלה והכלה על החמות׃</span> <span class="verse"><a name="54">54</a>ויאמר גם אל המון העם כראתכם את הענן עלה במערב ואמרתם גשם בא וכן יהיה׃</span> <span class="verse"><a name="55">55</a>ואם נשבה רוח הנגב תאמרו הנה חם בא וגם יבוא׃</span> <span class="verse"><a name="56">56</a>החנפים את פני הארץ והשמים ידעתם לבחן ואת העת הזאת איך לא תבחנו׃</span> <span class="verse"><a name="57">57</a>למה אף מנפשכם לא תשפטו את הישר׃</span> <span class="verse"><a name="58">58</a>כי כאשר תלך אל השר עם איש ריבך בעודך בדרך השתדל להנצל ממנו פן יסחב אותך אל השפט והשפט ימסרך אל השוטר והשוטר ישליכך אל בית הכלא׃</span> <span class="verse"><a name="59">59</a>ואני אמר לך לא תצא משם עד אם שלמת גם את הפרוטה האחרונה׃</span> </p></div</div></div></body></html>