<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/luke/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/luke">Luke</a> &gt <strong>Chapter 1</strong></div><p><span class="verse"><a name="1">1</a>אחרי אשר רבים הואילו לחבר ספור המעשים אשר נאמנו בשלמות בתוכנו׃</span> <span class="verse"><a name="2">2</a>כאשר מסרום לנו הראים אתם בעיניהם מתחלה ואשר היו משרתי הדבר׃</span> <span class="verse"><a name="3">3</a>חשבתי לטוב גם אני החפש כל הדברים היטב מראשיתם לכתבם אליך בסדר תאופילוס האדיר׃</span> <span class="verse"><a name="4">4</a>למען תדע קשט האמרים אשר חנכת בם׃</span> <span class="verse"><a name="5">5</a>כהן היה בימי הורדוס מלך יהודה זכריה שמו ממשמרת אביה ולו אשה מבנות אהרן ושמה אלישבע׃</span> <span class="verse"><a name="6">6</a>ושניהם היו צדיקים לפני האלהים והלכי תם בכל מצות יהוה ובחקתיו׃</span> <span class="verse"><a name="7">7</a>ולא היה להם ילד כי אלישבע עקרה ושניהם באו בימים׃</span> <span class="verse"><a name="8">8</a>ויהי היום ויכהן לפני אלהים בסדר משמרתו׃</span> <span class="verse"><a name="9">9</a>וכמשפט עבודת הכהנים יצא גורלו להקטיר קטרת ויבא אל היכל יהוה׃</span> <span class="verse"><a name="10">10</a>וכל קהל העם היו מתפללים בחוץ בעת הקטרת׃</span> <span class="verse"><a name="11">11</a>וירא אליו מלאך יהוה עמד לימין מזבח הקטרת׃</span> <span class="verse"><a name="12">12</a>ויבהל זכריה בראותו אתו ואימה נפלה עליו׃</span> <span class="verse"><a name="13">13</a>ויאמר אליו המלאך אל תירא זכריהו כי נשמעה תפלתך ואלישבע אשתך תלד לך בן וקראת שמו יוחנן׃</span> <span class="verse"><a name="14">14</a>והיה לך לשמחה וגיל ורבים ישמחו בהולדו׃</span> <span class="verse"><a name="15">15</a>כי גדול יהיה לפני יהוה ויין ושכר לא ישתה ורוח הקדש ימלא בעודנו בבטן אמו׃</span> <span class="verse"><a name="16">16</a>ורבים מבני ישראל ישיב אל יהוה אלהיהם׃</span> <span class="verse"><a name="17">17</a>והוא ילך לפניו ברוח אליהו ובגבורתו להשיב את לב אבות על בנים ואת הסוררים לתבונת הצדיקים להעמיד ליהוה עם מתקן׃</span> <span class="verse"><a name="18">18</a>ויאמר זכריה אל המלאך במה אדע זאת כי אני זקנתי ואשתי באה בימים׃</span> <span class="verse"><a name="19">19</a>ויען המלאך ויאמר אליו אני גבריאל העומד לפני האלהים ושלוח אנכי לדבר אליך ולבשרך את זאת׃</span> <span class="verse"><a name="20">20</a>והנה תאלם ולא תוכל לדבר עד היום אשר תהיה זאת תחת כי לא האמנת בדברי אשר ימלאו למועדם׃</span> <span class="verse"><a name="21">21</a>והעם היה מחכה לזכריה ויתמהו כי אחר בהיכל׃</span> <span class="verse"><a name="22">22</a>ויהי בצאתו לא יכל לדבר אליהם וידעו כי מראה ראה בהיכל וירמז להם ועודנו נאלם׃</span> <span class="verse"><a name="23">23</a>ויהי כאשר מלאו ימי עבדתו וילך לו אל ביתו׃</span> <span class="verse"><a name="24">24</a>ויהי אחרי הימים האלה ותהר אלישבע אשתו ותתחבא חמשה חדשים ותאמר׃</span> <span class="verse"><a name="25">25</a>ככה עשה לי יהוה בימי פקדו אותי לאסף את חרפתי בתוך בני אדם׃</span> <span class="verse"><a name="26">26</a>ויהי בחדש הששי וישלח המלאך גבריאל מאת האלהים גלילה אל עיר אשר שמה נצרת׃</span> <span class="verse"><a name="27">27</a>אל בתולה מארשה לאיש אשר שמו יוסף מבית דוד ושם הבתולה מרים׃</span> <span class="verse"><a name="28">28</a>ויבא המלאך אליה החדרה ויאמר שלום לך אשת חן יהוה עמך ברוכה את בנשים׃</span> <span class="verse"><a name="29">29</a>והיא בראותה נבהלה לדברו ותאמר בלבה מה היא הברכה הזאת׃</span> <span class="verse"><a name="30">30</a>ויאמר לה המלאך אל תיראי מרים כי מצאת חן לפני האלהים׃</span> <span class="verse"><a name="31">31</a>והנך הרה וילדת בן וקראת את שמו ישוע׃</span> <span class="verse"><a name="32">32</a>והוא גדול יהיה ובן עליון יקרא ויהוה אלהים יתן לו את כסא דוד אביו׃</span> <span class="verse"><a name="33">33</a>ועל בית יעקב ימלך לעולם ועד ולמלכותו אין קץ׃</span> <span class="verse"><a name="34">34</a>ותאמר מרים אל המלאך איך תהיה זאת ואני אינני ידעת איש׃</span> <span class="verse"><a name="35">35</a>ויען המלאך ויאמר אליה רוח הקדש תבוא עליך וגבורת עליון תצל עליך על כן גם לקדוש הילוד יקרא בן אלהים׃</span> <span class="verse"><a name="36">36</a>והנה אלישבע קרובתך אשר קראו לה עקרה גם היא הרתה בן בזקנתה וזה לה החדש הששי׃</span> <span class="verse"><a name="37">37</a>כי לא יפלא מאלהים כל דבר׃</span> <span class="verse"><a name="38">38</a>ותאמר מרים הנני שפחת יהוה יהי לי כדברך ויצא מאתה המלאך׃</span> <span class="verse"><a name="39">39</a>ותקם מרים בימים ההם ותמהר ללכת ההרה אל עיר יהודה׃</span> <span class="verse"><a name="40">40</a>ותבא בית זכריה ותברך את אלישבע׃</span> <span class="verse"><a name="41">41</a>ויהי כשמע אלישבע את ברכת מרים וירקד הילד במעיה ותמלא אלישבע רוח הקדש׃</span> <span class="verse"><a name="42">42</a>ותקרא בקול גדול ותאמר ברוכה את בנשים וברוך פרי בטנך׃</span> <span class="verse"><a name="43">43</a>ומאין לי זאת אשר אם אדני באה אלי׃</span> <span class="verse"><a name="44">44</a>כי קול ברכתך בא באזני והנה רקד בשמחה הילד במעי׃</span> <span class="verse"><a name="45">45</a>ואשרי המאמינה כי המלא תמלא אשר דבר לה מאת יהוה׃</span> <span class="verse"><a name="46">46</a>ותאמר מרים רוממה נפשי את יהוה׃</span> <span class="verse"><a name="47">47</a>ותגל רוחי באלהי ישעי׃</span> <span class="verse"><a name="48">48</a>]94-84[ אשר ראה בעני אמתו כי הנה מעתה כל הדרות יאשרוני כי גדלות עשה לי שדי וקדוש שמו׃</span> <span class="verse"><a name="49">49</a>]94-84[׃</span> <span class="verse"><a name="50">50</a>וחסדו לדור דורים על יראיו׃</span> <span class="verse"><a name="51">51</a>גבורות עשה בזרעו פזר גאים במזמות לבבם׃</span> <span class="verse"><a name="52">52</a>הרס נדיבים מכסאותו וירם שפלים׃</span> <span class="verse"><a name="53">53</a>רעבים מלא טוב ועשירים שלח ריקם׃</span> <span class="verse"><a name="54">54</a>תמך בישראל עבדו לזכר את רחמיו׃</span> <span class="verse"><a name="55">55</a>כאשר דבר אל אבותינו לאברהם ולזרעו עד עולם׃</span> <span class="verse"><a name="56">56</a>ותשב מרים עמה כשלשה חדשים ותשב לביתה׃</span> <span class="verse"><a name="57">57</a>וימלאו ימי אלישבע ללדת ותלד בן׃</span> <span class="verse"><a name="58">58</a>וישמעו שכניה וקרוביה כי הגדיל יהוה את חסדו עמה וישמחו אתה׃</span> <span class="verse"><a name="59">59</a>ויהי ביום השמיני ויבאו למול את הילד ויקראו אתו זכריה על שם אביו׃</span> <span class="verse"><a name="60">60</a>ותען אמו ותאמר לא כי יוחנן יקרא׃</span> <span class="verse"><a name="61">61</a>ויאמרו אליה אין איש במשפחתך אשר נקרא בשם הזה׃</span> <span class="verse"><a name="62">62</a>וירמזו אל אביו לדעת מה השם אשר יחפץ להקרא לו׃</span> <span class="verse"><a name="63">63</a>וישאל לוח ויכתב עליו לאמר יוחנן שמו ויתמהו כלם׃</span> <span class="verse"><a name="64">64</a>ויפתח פיו ולשונו פתאם וידבר ויברך את האלהים׃</span> <span class="verse"><a name="65">65</a>ותפל אימה על כל שכניהם ויספר כל הדברים האלה בכל הרי יהודה׃</span> <span class="verse"><a name="66">66</a>וישימו כל השמעים אל לבם לאמר מה אפוא יהיה הילד הזה ויד יהוה היתה עמו׃</span> <span class="verse"><a name="67">67</a>וימלא זכריה אביו רוח הקדש וינבא לאמר׃</span> <span class="verse"><a name="68">68</a>ברוך יהוה אלהי ישראל כי פקד את עמו וישלח לו פדות׃</span> <span class="verse"><a name="69">69</a>וירם לנו קרן ישועה בבית דוד עבדו׃</span> <span class="verse"><a name="70">70</a>כאשר דבר בפי נביאיו הקדושים אשר מעולם׃</span> <span class="verse"><a name="71">71</a>ישועה מאיבינו ומיד כל שנאינו׃</span> <span class="verse"><a name="72">72</a>לעשות חסד עם אבותינו ולזכר את ברית קדשו׃</span> <span class="verse"><a name="73">73</a>את השבועה אשר נשבע לאברהם אבינו׃</span> <span class="verse"><a name="74">74</a>להצילנו מיד איבינו ולתתנו לעבדו בלי פחד׃</span> <span class="verse"><a name="75">75</a>בתמים ובצדקה לפניו כל ימי חיינו׃</span> <span class="verse"><a name="76">76</a>ואתה הילד נביא עליון תקרא כי לפני יהוה תלך לפנות את דרכיו׃</span> <span class="verse"><a name="77">77</a>לתת דעת הישועה לעמו בסליחת חטאתיהם׃</span> <span class="verse"><a name="78">78</a>ברחמי חסד אלהינו אשר בהם פקדנו הנגה ממרום׃</span> <span class="verse"><a name="79">79</a>להאיר לישבי חשך וצלמות ולהכין את רגלינו אל דרך השלום׃</span> <span class="verse"><a name="80">80</a>ויגדל הילד ויחזק ברוח ויהי במדברות עד יום הראתו אל ישראל׃</span> </p></div</div></div></body></html>