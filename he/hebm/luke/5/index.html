<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/luke/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/luke">Luke</a> &gt <strong>Chapter 5</strong></div><p><span class="verse"><a name="1">1</a>ויהי כאשר נדחק המון העם לשמע את דבר האלהים והוא עמד על יד ים גניסר׃</span> <span class="verse"><a name="2">2</a>וירא שתי אניות עמדות על יד הים והדיגים יצאו מהן וידיחו את המכמרות׃</span> <span class="verse"><a name="3">3</a>וירד אל אחת מן האניות אשר היא לשמעון ויבקש ממנו להוליכו מעט מן היבשה אל הים וישב וילמד את העם מתוך האניה׃</span> <span class="verse"><a name="4">4</a>ויכל לדבר ויאמר אל שמעון הוליכה אל עמק הים והורידו את מכמרותיכם לצוד׃</span> <span class="verse"><a name="5">5</a>ויען שמעון ויאמר אליו מורה כל הלילה יגענו ולא לכדנו מאומה אך על פי דברך אוריד את המכמרת׃</span> <span class="verse"><a name="6">6</a>ויעשו כן וילכדו דגים הרבה מאד ותקרע מכמרתם׃</span> <span class="verse"><a name="7">7</a>ויניפו יד אל חבריהם אשר באמיה השנית לבוא אליהם ולעזרם ויבאו וימלאו את שתי האניות עד כי שקעו׃</span> <span class="verse"><a name="8">8</a>ויהי כראות שמעון פטרוס את זאת ויפל לברכי ישוע ויאמר אדני צא נא מעמי כי איש חוטא אנכי׃</span> <span class="verse"><a name="9">9</a>כי שמה החזיקה אותו ואת כל אשר אתו על ציד הדגים אשר צדו׃</span> <span class="verse"><a name="10">10</a>וכן גם את יעקב ואת יוחנן בני זבדי אשר התחברו עם שמעון ויאמר ישוע אל שמעון אל תירא מעתה צוד תצוד אנשים׃</span> <span class="verse"><a name="11">11</a>ויוליכו את האניות אל היבשה ויעזבו את הכל וילכו אחריו׃</span> <span class="verse"><a name="12">12</a>ויהי בהיותו באחת הערים והנה איש מלא צרעת וירא את ישוע ויפל על פניו ויתחנן אליו לאמר אדני אם תחפץ תוכל לטהרני׃</span> <span class="verse"><a name="13">13</a>וישלח את ידו ויגע בו ויאמר חפץ אנכי טהר ופתאם סרה ממנו הצרעת׃</span> <span class="verse"><a name="14">14</a>ויעד בו לבלתי ספר לאיש כי אם לך והראה אל הכהן והקרב קרבן על טהרתך כאשר צוה משה לעדות להם׃</span> <span class="verse"><a name="15">15</a>ושמעו הולך הלוך וגדל ויקבצו עם רב לשמוע ולהרפא בידו מתחלואיהם׃</span> <span class="verse"><a name="16">16</a>והוא סר אל המדברות ויתפלל׃</span> <span class="verse"><a name="17">17</a>ויהי באחד הימים והוא מלמד וישבו שם פרושים ומורי התורה אשר באו מכל כפרי הגליל ומיהודה וירושלים וגבורת יהוה היתה בו לרפוא׃</span> <span class="verse"><a name="18">18</a>והנה אנשים נושאים איש במטה והוא נכה אברים ויבקשו להביאו הביתה ולשום לפניו׃</span> <span class="verse"><a name="19">19</a>ולא מצאו דרך להכניסו מרב העם ויעלו הגגה ויורידהו ואת ערשו בין הרעפים לתוך הבית לפני ישוע׃</span> <span class="verse"><a name="20">20</a>וירא את אמונתם ויאמר אליו בן אדם נסלחו לך חטאתיך׃</span> <span class="verse"><a name="21">21</a>ויחלו הסופרים והפרושים לחשב מחשבות לאמר מי הוא זה המדבר גדופים מי יוכל לסלח חטאים מבלעדי האלהים לבדו׃</span> <span class="verse"><a name="22">22</a>וידע ישוע את מחשבותם ויען ויאמר אליהם מה אתם חשבים בלבבכם׃</span> <span class="verse"><a name="23">23</a>מה הוא הנקל האמר נסלחו לך חטאתיך אם אמר קום והתהלך׃</span> <span class="verse"><a name="24">24</a>אך למען תדעון כי בן האדם יש לו השלטן בארץ לסלח חטאים ויאמר אל נכה האברים אמר אני אליך קום ושא את ערשך ולך לך אל ביתך׃</span> <span class="verse"><a name="25">25</a>וימהר ויקם לעיניהם וישא את משכבו וילך לו אל ביתו מהלל את האלהים וישא את משכבו וילך לו אל ביתו מהלל את האלהים׃</span> <span class="verse"><a name="26">26</a>ושמה החזיקה את כלם ויברכו את האלהים וימלאו יראה ויאמרו כי נפלאות ראינו היום׃</span> <span class="verse"><a name="27">27</a>ויהי אחרי כן ויצא וירא מוכס ושמו לוי יושב בבית המכס ויאמר אליו לכה אחרי׃</span> <span class="verse"><a name="28">28</a>ויעזב את הכל ויקם וילך אחריו׃</span> <span class="verse"><a name="29">29</a>ויעש לו לוי משתה גדול בביתו ועם רב של מוכסים ואנשים אחרים היו מסבים עמהם׃</span> <span class="verse"><a name="30">30</a>]13-03[ וילונו הסופרים אשר בהם והפרושים על תלמידיו ויאמרו למה אתם אכלים אליהם הבריאים אינם צריכים לרפא כי אם החלים׃</span> <span class="verse"><a name="31">31</a>]13-03[׃</span> <span class="verse"><a name="32">32</a>לא באתי לקרוא הצדיקים כי אם החטאים לתשובה׃</span> <span class="verse"><a name="33">33</a>ויאמרו אליו הן תלמידי יוחנן צמים הרבה ואמרים תחנות וגם תלמידי הפרושים עשים כן ותלמידיך אכלים ושתים׃</span> <span class="verse"><a name="34">34</a>ויאמר אליהם התוכלו אנס בני החפה לצום והחתן עוד עמהם׃</span> <span class="verse"><a name="35">35</a>ואולם ימים באים ולקח מאתם החתן אז יצומו בימים ההמה׃</span> <span class="verse"><a name="36">36</a>וידבר אליהם גם אם המשל הזה אין איש מעלה מטלית של בגד חדש על בגד בלוי כי אז גם החדש יקרע וגם לא תשוה מטלית החדש לבלוי׃</span> <span class="verse"><a name="37">37</a>ואין איש נתן יין חדש בנאדות בלים כי אז היין החדש יבקע את הנאדות והוא ישפך והנאדות יאבדו׃</span> <span class="verse"><a name="38">38</a>אך יתן היין החדש בנאדות חדשים ושניהם יחדו ישמרו׃</span> <span class="verse"><a name="39">39</a>ואשר שתה יין ישן איננו חפץ עוד ביין חדש כי יאמר הישן הוא נעים ממנו׃</span> </p></div</div></div></body></html>