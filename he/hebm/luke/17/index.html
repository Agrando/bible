<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/luke/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/luke">Luke</a> &gt <strong>Chapter 17</strong></div><p><span class="verse"><a name="1">1</a>ויאמר אל תלמידיו אי אפשר שלא יבאו המכשלים אבל אוי לאיש אשר על ידו יבאו׃</span> <span class="verse"><a name="2">2</a>נוח לו שיתלה פלח רכב על צוארו וישלך אל הים מאשר יכשיל את אחד מהקטנים wאלה׃</span> <span class="verse"><a name="3">3</a>השמרו לנפשותיכם אם יחטא לך אחיך הוכח לו ואם ינחם סלח לו׃</span> <span class="verse"><a name="4">4</a>ואם יחטא לך שבע פעמים ביום ושב אליך שבע פעמים ביום ואמר נחמתי וסלחת לו׃</span> <span class="verse"><a name="5">5</a>ויאמרו השליחים אל האדון הוסף לנו אמונה׃</span> <span class="verse"><a name="6">6</a>ויאמר האדון לו היתה לכם אמונה כגרגר החרדל אז תאמרו אל התות הזה העקר והנטע בתוך הים וישמע לכם׃</span> <span class="verse"><a name="7">7</a>מי הוא זה מכם ולו עבד חרש או רעה אשר בבאו מן השדה יאמר אליו מהר גשה הנה והסב׃</span> <span class="verse"><a name="8">8</a>הלא יאמר אליו הכן לי ארוחת הערב וחגר מתניך ושרתני עד אם כליתי לאכל ולשתות ואחר תאכל ותשתה גם אתה׃</span> <span class="verse"><a name="9">9</a>הגם יתן תודה לעבד על עשתו את אשר צוהו אמרתי לא יתן׃</span> <span class="verse"><a name="10">10</a>ככה גם אתם אחרי עשותכם את כל אשר צויתם אמרו עבדים אין מועיל בם אנחנו כי רק את המטל עלינו לעשות עשינו׃</span> <span class="verse"><a name="11">11</a>ויהי בנסעו ירושלים והוא עבר בתוך שמרון והגליל׃</span> <span class="verse"><a name="12">12</a>ויבא אל כפר אחד ויפגעהו עשרה אנשים מצרעים והם עמדים מרחוק׃</span> <span class="verse"><a name="13">13</a>וישאו את קולם לאמר ישוע מורה חננו׃</span> <span class="verse"><a name="14">14</a>וירא אותם ויאמר אליהם לכו והראו אל הכהנים ויהי בלכתם ויטהרו׃</span> <span class="verse"><a name="15">15</a>ואחד מהם בראתו כי נרפא וישב וישבח את האלהים בקול גדול׃</span> <span class="verse"><a name="16">16</a>ויפל על פניו לרגליו ויודה לו והוא היה שמרוני׃</span> <span class="verse"><a name="17">17</a>ויען ישוע ויאמר הלא העשרה טהרו והתשעה איה הם׃</span> <span class="verse"><a name="18">18</a>האם לא נמצא אשר שב לתת כבוד לאלהים זולתי הנכרי הזה׃</span> <span class="verse"><a name="19">19</a>ויאמר אליו קום ולך אמונתך הושיעה לך׃</span> <span class="verse"><a name="20">20</a>וישאלהו הפרושים מתי תבוא מלכות האלהים ויען אתם לאמר מלכות האלהים לא תבוא במראה עינים׃</span> <span class="verse"><a name="21">21</a>ולא יאמרו הנה פה או הנה שם כי מלכות האלהים הנה בקרבכם היא׃</span> <span class="verse"><a name="22">22</a>ויאמר אל התלמידים ימים באים והתאויתם לראות יום אחד מימי בן האדם ולא תראו׃</span> <span class="verse"><a name="23">23</a>ואם יאמרו אליכם הנה שם הנה פה אל תלכו ואל תרוצו אחריהם׃</span> <span class="verse"><a name="24">24</a>כי כברק אשר יברק מקצה השמים ויאיר עד קצה השמים כן יהיה בן האדם ביומו׃</span> <span class="verse"><a name="25">25</a>אך בראשונה צריך הוא לסבל הרבה ולהמאס מן הדור הזה׃</span> <span class="verse"><a name="26">26</a>וכאשר היה נח כן יהיה בימי בן האדם׃</span> <span class="verse"><a name="27">27</a>אכלו ושתו נשאו נשים והשיאו נשים לאנשים עד היום אשר בא נח אל התבה ויבא המבול וישחת את כלם׃</span> <span class="verse"><a name="28">28</a>וכאשר היה בימי לוט אכל ושתה קנה ומכר נטע ובנה׃</span> <span class="verse"><a name="29">29</a>ויהי ביום אשר יצא לוט מסדום וימטר אש וגפרית מן השמים וישחת את כלם׃</span> <span class="verse"><a name="30">30</a>ככה יהיה ביום אשר יגלה בן האדם׃</span> <span class="verse"><a name="31">31</a>ביום ההוא איש אשר יהיה על הגג וכליו בבית אל ירד לשאת אתם ואיש אשר בשדה אל ישב הביתה׃</span> <span class="verse"><a name="32">32</a>זכרו את אשת לוט׃</span> <span class="verse"><a name="33">33</a>המבקש למלט את נפשו יאבדנה ואשר יאבד אתה יהיה׃</span> <span class="verse"><a name="34">34</a>אני אמר לכם בלילה ההוא שנים יהיו במטה אחת האחד יאסף והאחר יעזב׃</span> <span class="verse"><a name="35">35</a>שתים תהיינה טחנות יחד האחת תאסף והאחרת תעזב׃</span> <span class="verse"><a name="36">36</a>שנים יהיו בשדה ונאסף האחד והאחר יעזב׃</span> <span class="verse"><a name="37">37</a>ויענו ויאמרו אליו איה זאת אדנינו ויאמר אליהם באשר הפגר שם יקבצו הנשרים׃</span> </p></div</div></div></body></html>