<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/titus/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/titus">Titus</a> &gt <strong>Chapter 2</strong></div><p><span class="verse"><a name="1">1</a>ואתה דבר את הנאה ללקח הבריא׃</span> <span class="verse"><a name="2">2</a>שיהיו הזקנים משלים ברוחם ומכבדים וצנועים ובריאים באמונה ובאהבה ובסבלנות׃</span> <span class="verse"><a name="3">3</a>וכן הזקנות תהי הנהגתן כאשר נאוה לקדש לא תהיינה מלשינות ולא נכבשות לסבוא יין כי אם מלמדות טוב׃</span> <span class="verse"><a name="4">4</a>ומישרות את הצעירות לאהב את בעליהן ולאהב את בניהן׃</span> <span class="verse"><a name="5">5</a>ולהיות צנועות וטהרות צופיות הליכות ביתן וטבות ונכנעות לבעליהן למען לא יחלל דבר האלהים׃</span> <span class="verse"><a name="6">6</a>ככה תזהיר גם את הבחורים שיהיו צנועים׃</span> <span class="verse"><a name="7">7</a>ובכל דבר היה אתה למופת במעשים טובים בהוראה צרופה ונהדרה׃</span> <span class="verse"><a name="8">8</a>ובדבר בריא ומום אין בו למען יבוש המתקומם ולא ימצא לדבר עליכם רע׃</span> <span class="verse"><a name="9">9</a>העבדים יכנעו לאדניהם ויתרצו להם בכל דבר ולא ימרו את דבריהם׃</span> <span class="verse"><a name="10">10</a>ולא ימעלו מעל כי אם יראו כל אמונה טובה למען יפארו בכל את לקח אלהינו מושיענו׃</span> <span class="verse"><a name="11">11</a>כי הופיע חסד אלהים להושיע את כל בני האדם׃</span> <span class="verse"><a name="12">12</a>וליסר אתנו אשר נתעב הרשע ותאות העולם ונחיה בעולם הזה בצניעות ובצדק ובחסידות׃</span> <span class="verse"><a name="13">13</a>ונחכה לתקוה המאשרת ולהופעת כבוד אלהינו הגדול ומושיענו ישוע המשיח׃</span> <span class="verse"><a name="14">14</a>אשר נתן את נפשו בעדנו לגאלנו מכל עול ולטהר לו עם סגלה הזריז במעשים טובים׃</span> <span class="verse"><a name="15">15</a>את אלה תדבר ותזהיר ותוכיח בכל חזקה ואיש אל יבוז לך׃</span> </p></div</div></div></body></html>