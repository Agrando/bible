<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/rev/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/rev">Revelation</a> &gt <strong>Chapter 19</strong></div><p><span class="verse"><a name="1">1</a>אחרי כן שמעתי קול גדול כקול המון רב בשמים האמרים הללויה הישועה והכבוד והעז ליהוה אלהינו׃</span> <span class="verse"><a name="2">2</a>כי אמת וישר משפטיו כי שפט את הזונה הגדולה אשר השחיתה את הארץ בתזנתה וידרש מידה טאת דם עבדיו׃</span> <span class="verse"><a name="3">3</a>וישנו ויאמרו הללויה ועשנה יעלה לעולמי עולמים׃</span> <span class="verse"><a name="4">4</a>ועשרים וארבעה הזקנים וארבע החיות נפלו על פניהם וישתחוו לאלהים הישב על הכסא ויאמרו אמן הללויה׃</span> <span class="verse"><a name="5">5</a>וקול יוצא מן הכסא ויאמר הללו את אלהינו כל עבדיו ויראיו הקטנים עם הגדולים׃</span> <span class="verse"><a name="6">6</a>ואשמע כקול המון רב וכקול מים רבים וכקול רעמים חזקים ויאמרו הללויה כי מלך אלהינו יהוה צבאות׃</span> <span class="verse"><a name="7">7</a>נשמחה ונגילה ונתנה לו הכבוד כי באה חתנת השה ואשתו התקדשה׃</span> <span class="verse"><a name="8">8</a>וינתן לה ללבש בוץ טהור וצח כי הבוץ הוא צדקות הקדשים׃</span> <span class="verse"><a name="9">9</a>ויאמר אלי כתב אשרי הקרואים אל משתה חתנת השה ויאמר אלי אלה הדברים אמת הם דברי אלהים׃</span> <span class="verse"><a name="10">10</a>ואפל לפני רגליו להשתחות לו ויאמר אלי ראה אל תעשה זאת עבד כמוך אנכי וחבר לך ולאחיך אשר להם עדות ישוע השתחוה לאלהים כי עדות ישוע היא רוח הנבואה׃</span> <span class="verse"><a name="11">11</a>וארא את השמים נפתחים והנה סוס לבן והרכב עליו נקרא נאמן ואמתי ובצדק הוא שפט ולחם׃</span> <span class="verse"><a name="12">12</a>ועיניו כלבת אש ועטרות הרבה על ראשו ויש לו שם כתוב אשר לא ידע איש כי אם הוא לבדו׃</span> <span class="verse"><a name="13">13</a>והוא לבוש בלבוש מאדם בדם ושמו נקרא דבר האלהים׃</span> <span class="verse"><a name="14">14</a>וצבאות השמים יצאים אחריו על סוסים לבנים מלבשים בגדי בוץ לבן וטהור׃</span> <span class="verse"><a name="15">15</a>ומפיו יצאת חרב חדה להכות בה את הגוים והוא ירעם בשבט ברזל והוא דרך פורת יין חמת אף אלהי הצבאות׃</span> <span class="verse"><a name="16">16</a>ועל בגדו ועל ירכו כתוב שם מלך המלכים ואדני האדנים׃</span> <span class="verse"><a name="17">17</a>וארא מלאך אחד עמד בשמש ויצעק בקול גדול ויאמר אל צפור כל כנף אשר תעוף במרום הרקיע באו והאספו על זבח האלהים הגדול׃</span> <span class="verse"><a name="18">18</a>ואכלתם בשר מלכים ובשר שרי אלפים ובשר גבורים ובשר סוסים ורכביהם ובשר כל בני חורים ועבדים הקטנים עם הגדולים׃</span> <span class="verse"><a name="19">19</a>וארא את החיה ומלכי הארץ ואגפיהם נקהלים לעשות מלחמה עם הרכב על הסוס ובצבאו׃</span> <span class="verse"><a name="20">20</a>ותתפש החיה ונביא השקר אתה אשר עשה האותות לפניה אשר הדיח בהן את נשאי תו החיה והמשתחוים לצלמה וחיים השלכו שניהם באגם האש הבער בגפרית׃</span> <span class="verse"><a name="21">21</a>והנשארית נהרגו בחרב היוצאת מפי הרכב על הסוס וכל העוף שבעו מבשרם׃</span> </p></div</div></div></body></html>