<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/hebm/rev/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/hebm">Modern Hebrew Bible</a> &gt; <a href="/he/hebm/rev">Revelation</a> &gt <strong>Chapter 3</strong></div><p><span class="verse"><a name="1">1</a>ואל מלאך קהל סרדיס כתב כה אמר אשר לו שבע רוחות האלהים ושבעת הכוכבים ידעתי את מעשיך כי לך שם כאלו אתה חי והנך מת׃</span> <span class="verse"><a name="2">2</a>שקד וחזק את השארית הקרובה למות כי לא מצאתי מעשיך שלמים לפני האלהים׃</span> <span class="verse"><a name="3">3</a>זכור את אשר קבלת ושמעת ושמרה זאת ושובה ואם לא תשקד הנני בא עליך כגנב ולא תדע באי זו שעה אבא עליך׃</span> <span class="verse"><a name="4">4</a>יש לך גם בסרדיס שמות מעטים אשר לא גאלו את מלבושיהם ויתהלכו אתי לבשי לבנים כי ראוים הם לזאת׃</span> <span class="verse"><a name="5">5</a>המנצח ילבש בגדים לבנים ולא אמחה את שמו מספר החיים ואודה שמו לפני אבי ולפני מלאכיו׃</span> <span class="verse"><a name="6">6</a>מי אשר אזן לו ישמע את אשר הרוח אמר לקהלות׃</span> <span class="verse"><a name="7">7</a>ואל מלאך קהל פילדלפיא כתב כה אמר הקדוש האמתי אשר בידו מפתח דוד הפתח ואין סגר והסגר ואין פתח׃</span> <span class="verse"><a name="8">8</a>ידעתי את מעשיך הנה נתתי לפניך פתח נפתח אשר לא יוכל איש לסגרו כי גבורת מעט לך ותשמר את דברי ולא כחשת בשמי׃</span> <span class="verse"><a name="9">9</a>הנני נתן אנשים מכנסית השטן האמרים יהודים אנחנו ואינם כי כזבים המה הנני עשה אשר יבאו להשתחות לפני רגליך וידעו כי אני אהבתיך׃</span> <span class="verse"><a name="10">10</a>יען שמרת דבר סבלנותי אשמרך גם אנכי משעת הנסיון העתידה לבוא על תבל כלה לנסות את ישבי הארץ׃</span> <span class="verse"><a name="11">11</a>הנני בא מהרה החזק באשר לך למען לא יקח איש את נזרך׃</span> <span class="verse"><a name="12">12</a>המנצח אתננו לעמוד בהיכל אלהי ולא יצא עוד החוצה וכתבתי עליו את שם אלהי ואת שם עיר אלהי ירושלים החדשה הירדת משמים מעם אלהי ואת שמי החדש׃</span> <span class="verse"><a name="13">13</a>מי אשר אזן לו ישמע את אשר הרוח אמר לקהלות׃</span> <span class="verse"><a name="14">14</a>ואל מלאך קהל לודקיא כתב כה אמר האמן העד הנאמן והאמתי ראשית בריאת האלהים׃</span> <span class="verse"><a name="15">15</a>ידעתי את מעשיך כי לא קר ולא חם אתה מי יתן והיית קר או חם׃</span> <span class="verse"><a name="16">16</a>כי עתה פושר אתה ולא קר ולא חם על כן אקיאך מפי׃</span> <span class="verse"><a name="17">17</a>כי אמרת אך עשרתי מצאתי און לי ולא חסרתי כל ולא ידעת כי אמלל אתה ודוי ועני ועור וערם׃</span> <span class="verse"><a name="18">18</a>אני איעצך לפנות מאתי זהב צרוף באש למען תעשיר ובגדים לבנים למען תתכסה בהם ולא תראה בשת ערותות ולמשח עיניך קלורית למען תראה׃</span> <span class="verse"><a name="19">19</a>]12-02[ אני את כל אשר אהב אוכיחם ואיסרם לכן תשקד ותשוב, הנני עמד לפתח ודפק והיה כי ישמע איש לקולי ופתח הפתח אבוא אליו לסעוד עמו והוא עמדי׃</span> <span class="verse"><a name="20">20</a>]12-02[׃</span> <span class="verse"><a name="21">21</a>המנצח אתננו לשבת אתי על כסאי כאשר נצחתי גם אנכי ואשב את אבי על כסאו׃</span> <span class="verse"><a name="22">22</a>מי אשר אזן לו ישמע את אשר הרוח אמר לקהלות׃</span> </p></div</div></div></body></html>