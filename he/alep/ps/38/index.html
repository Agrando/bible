<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 38</strong></div><p><span class="verse"><a name="1">1</a>א    מזמור לדוד להזכיר br</span> <span class="verse"><a name="2">2</a>ב    יהוה--אל-בקצפך תוכיחני    ובחמתך תיסרני br</span> <span class="verse"><a name="3">3</a>ג    כי-חציך נחתו בי    ותנחת עלי ידך br</span> <span class="verse"><a name="4">4</a>ד    אין-מתם בבשרי מפני זעמך    אין-שלום בעצמי מפני חטאתי br</span> <span class="verse"><a name="5">5</a>ה    כי עונתי עברו ראשי    כמשא כבד יכבדו ממני br</span> <span class="verse"><a name="6">6</a>ו    הבאישו נמקו חבורתי    מפני אולתי br</span> <span class="verse"><a name="7">7</a>ז    נעויתי שחתי עד-מאד    כל-היום קדר הלכתי br</span> <span class="verse"><a name="8">8</a>ח    כי-כסלי מלאו נקלה    ואין מתם בבשרי br</span> <span class="verse"><a name="9">9</a>ט    נפוגותי ונדכיתי עד-מאד    שאגתי מנהמת לבי br</span> <span class="verse"><a name="10">10</a>י    אדני נגדך כל-תאותי    ואנחתי ממך לא-נסתרה br</span> <span class="verse"><a name="11">11</a>יא    לבי סחרחר עזבני כחי    ואור-עיני גם-הם אין אתי br</span> <span class="verse"><a name="12">12</a>יב    אהבי ורעי--מנגד נגעי יעמדו    וקרובי מרחק עמדו br</span> <span class="verse"><a name="13">13</a>יג    וינקשו מבקשי נפשי ודרשי רעתי דברו הוות    ומרמות כל-היום יהגו br</span> <span class="verse"><a name="14">14</a>יד    ואני כחרש לא אשמע    וכאלם לא יפתח-פיו br</span> <span class="verse"><a name="15">15</a>טו    ואהי--כאיש אשר לא-שמע    ואין בפיו תוכחות br</span> <span class="verse"><a name="16">16</a>טז    כי-לך יהוה הוחלתי    אתה תענה אדני אלהי br</span> <span class="verse"><a name="17">17</a>יז    כי-אמרתי פן-ישמחו-לי    במוט רגלי עלי הגדילו br</span> <span class="verse"><a name="18">18</a>יח    כי-אני לצלע נכון    ומכאובי נגדי תמיד br</span> <span class="verse"><a name="19">19</a>יט    כי-עוני אגיד    אדאג מחטאתי br</span> <span class="verse"><a name="20">20</a>כ    ואיבי חיים עצמו    ורבו שנאי שקר br</span> <span class="verse"><a name="21">21</a>כא    ומשלמי רעה תחת טובה--    ישטנוני תחת רדופי- (רדפי-) טוב br</span> <span class="verse"><a name="22">22</a>כב    אל-תעזבני יהוה    אלהי אל-תרחק ממני br [ (Psalms 38:23)  כג    חושה לעזרתי    אדני תשועתי  ]</span> </p></div</div></div></body></html>