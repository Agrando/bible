<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 95</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/95"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 95</strong></div><p><span class="verse"><a name="1">1</a>א    לכו נרננה ליהוה    נריעה לצור ישענו br</span> <span class="verse"><a name="2">2</a>ב    נקדמה פניו בתודה    בזמרות נריע לו br</span> <span class="verse"><a name="3">3</a>ג    כי אל גדול יהוה    ומלך גדול על-כל-אלהים br</span> <span class="verse"><a name="4">4</a>ד    אשר בידו מחקרי-ארץ    ותועפת הרים לו br</span> <span class="verse"><a name="5">5</a>ה    אשר-לו הים והוא עשהו    ויבשת ידיו יצרו br</span> <span class="verse"><a name="6">6</a>ו    באו נשתחוה ונכרעה    נברכה לפני-יהוה עשנו br</span> <span class="verse"><a name="7">7</a>ז    כי הוא אלהינו--    ואנחנו עם מרעיתו וצאן ידו br היום    אם-בקלו תשמעו br</span> <span class="verse"><a name="8">8</a>ח    אל-תקשו לבבכם כמריבה    כיום מסה במדבר br</span> <span class="verse"><a name="9">9</a>ט    אשר נסוני אבותיכם    בחנוני גם-ראו פעלי br</span> <span class="verse"><a name="10">10</a>י    ארבעים שנה אקוט בדור--    ואמר עם תעי לבב הם br והם    לא-ידעו דרכי br</span> <span class="verse"><a name="11">11</a>יא    אשר-נשבעתי באפי    אם-יבאון אל-מנוחתי</span> </p></div</div></div></body></html>