<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 135</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/135"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 135</strong></div><p><span class="verse"><a name="1">1</a>א    הללו-יה br הללו את-שם יהוה    הללו עבדי יהוה br</span> <span class="verse"><a name="2">2</a>ב    שעמדים בבית יהוה--    בחצרות בית אלהינו br</span> <span class="verse"><a name="3">3</a>ג    הללו-יה כי-טוב יהוה    זמרו לשמו כי נעים br</span> <span class="verse"><a name="4">4</a>ד    כי-יעקב בחר לו יה    ישראל לסגלתו br</span> <span class="verse"><a name="5">5</a>ה    כי אני ידעתי כי-גדול יהוה    ואדנינו מכל-אלהים br</span> <span class="verse"><a name="6">6</a>ו    כל אשר-חפץ יהוה    עשה br בשמים ובארץ--    בימים וכל-תהמות br</span> <span class="verse"><a name="7">7</a>ז    מעלה נשאים    מקצה הארץ br ברקים למטר עשה    מוצא-רוח מאוצרותיו br</span> <span class="verse"><a name="8">8</a>ח    שהכה בכורי מצרים--    מאדם עד-בהמה br</span> <span class="verse"><a name="9">9</a>ט    שלח אותת ומפתים--בתוככי מצרים    בפרעה ובכל-עבדיו br</span> <span class="verse"><a name="10">10</a>י    שהכה גוים רבים    והרג מלכים עצומים br</span> <span class="verse"><a name="11">11</a>יא    לסיחון מלך האמרי ולעוג מלך הבשן    ולכל ממלכות כנען br</span> <span class="verse"><a name="12">12</a>יב    ונתן ארצם נחלה--    נחלה לישראל עמו br</span> <span class="verse"><a name="13">13</a>יג    יהוה שמך לעולם    יהוה זכרך לדר-ודר br</span> <span class="verse"><a name="14">14</a>יד    כי-ידין יהוה עמו    ועל-עבדיו יתנחם br</span> <span class="verse"><a name="15">15</a>טו    עצבי הגוים כסף וזהב    מעשה ידי אדם br</span> <span class="verse"><a name="16">16</a>טז    פה-להם ולא ידברו    עינים להם ולא יראו br</span> <span class="verse"><a name="17">17</a>יז    אזנים להם ולא יאזינו    אף אין-יש-רוח בפיהם br</span> <span class="verse"><a name="18">18</a>יח    כמוהם יהיו עשיהם--    כל אשר-בטח בהם br</span> <span class="verse"><a name="19">19</a>יט    בית ישראל ברכו את-יהוה    בית אהרן ברכו את-יהוה br</span> <span class="verse"><a name="20">20</a>כ    בית הלוי ברכו את-יהוה    יראי יהוה ברכו את-יהוה br</span> <span class="verse"><a name="21">21</a>כא    ברוך יהוה מציון--    שכן ירושלם br הללו-יה</span> </p></div</div></div></body></html>