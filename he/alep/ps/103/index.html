<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 103</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/103"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 103</strong></div><p><span class="verse"><a name="1">1</a>א    לדוד  ברכי נפשי את-יהוה    וכל-קרבי את-שם קדשו br</span> <span class="verse"><a name="2">2</a>ב    ברכי נפשי את-יהוה    ואל-תשכחי כל-גמוליו br</span> <span class="verse"><a name="3">3</a>ג    הסלח לכל-עונכי    הרפא לכל-תחלואיכי br</span> <span class="verse"><a name="4">4</a>ד    הגואל משחת חייכי    המעטרכי חסד ורחמים br</span> <span class="verse"><a name="5">5</a>ה    המשביע בטוב עדיך    תתחדש כנשר נעוריכי br</span> <span class="verse"><a name="6">6</a>ו    עשה צדקות יהוה    ומשפטים לכל-עשוקים br</span> <span class="verse"><a name="7">7</a>ז    יודיע דרכיו למשה    לבני ישראל עלילותיו br</span> <span class="verse"><a name="8">8</a>ח    רחום וחנון יהוה    ארך אפים ורב-חסד br</span> <span class="verse"><a name="9">9</a>ט    לא-לנצח יריב    ולא לעולם יטור br</span> <span class="verse"><a name="10">10</a>י    לא כחטאינו עשה לנו    ולא כעונתינו גמל עלינו br</span> <span class="verse"><a name="11">11</a>יא    כי כגבה שמים על-הארץ--    גבר חסדו על-יראיו br</span> <span class="verse"><a name="12">12</a>יב    כרחק מזרח ממערב--    הרחיק ממנו את-פשעינו br</span> <span class="verse"><a name="13">13</a>יג    כרחם אב על-בנים--    רחם יהוה על-יראיו br</span> <span class="verse"><a name="14">14</a>יד    כי-הוא ידע יצרנו    זכור כי-עפר אנחנו br</span> <span class="verse"><a name="15">15</a>טו    אנוש כחציר ימיו    כציץ השדה כן יציץ br</span> <span class="verse"><a name="16">16</a>טז    כי רוח עברה-בו ואיננו    ולא-יכירנו עוד מקומו br</span> <span class="verse"><a name="17">17</a>יז    וחסד יהוה מעולם ועד-עולם--    על-יראיו br וצדקתו    לבני בנים br</span> <span class="verse"><a name="18">18</a>יח    לשמרי בריתו    ולזכרי פקדיו לעשותם br</span> <span class="verse"><a name="19">19</a>יט    יהוה--בשמים הכין כסאו    ומלכותו בכל משלה br</span> <span class="verse"><a name="20">20</a>כ    ברכו יהוה    מלאכיו br גברי כח עשי דברו    לשמע בקול דברו br</span> <span class="verse"><a name="21">21</a>כא    ברכו יהוה כל-צבאיו--    משרתיו עשי רצונו br</span> <span class="verse"><a name="22">22</a>כב    ברכו יהוה כל-מעשיו--    בכל-מקמות ממשלתו br ברכי נפשי    את-יהוה</span> </p></div</div></div></body></html>