<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 83</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/83"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 83</strong></div><p><span class="verse"><a name="1">1</a>א    שיר מזמור לאסף br</span> <span class="verse"><a name="2">2</a>ב    אלהים אל-דמי-לך    אל-תחרש ואל-תשקט אל br</span> <span class="verse"><a name="3">3</a>ג    כי-הנה אויביך יהמיון    ומשנאיך נשאו ראש br</span> <span class="verse"><a name="4">4</a>ד    על-עמך יערימו סוד    ויתיעצו על-צפוניך br</span> <span class="verse"><a name="5">5</a>ה    אמרו--לכו ונכחידם מגוי    ולא-יזכר שם-ישראל עוד br</span> <span class="verse"><a name="6">6</a>ו    כי נועצו לב יחדו    עליך ברית יכרתו br</span> <span class="verse"><a name="7">7</a>ז    אהלי אדום וישמעאלים    מואב והגרים br</span> <span class="verse"><a name="8">8</a>ח    גבל ועמון ועמלק    פלשת עם-ישבי צור br</span> <span class="verse"><a name="9">9</a>ט    גם-אשור נלוה עמם    היו זרוע לבני-לוט סלה br</span> <span class="verse"><a name="10">10</a>י    עשה-להם כמדין    כסיסרא כיבין בנחל קישון br</span> <span class="verse"><a name="11">11</a>יא    נשמדו בעין-דאר    היו דמן לאדמה br</span> <span class="verse"><a name="12">12</a>יב    שיתמו נדיבימו כערב וכזאב    וכזבח וכצלמנע כל-נסיכימו br</span> <span class="verse"><a name="13">13</a>יג    אשר אמרו נירשה לנו--    את נאות אלהים br</span> <span class="verse"><a name="14">14</a>יד    אלהי שיתמו כגלגל    כקש לפני-רוח br</span> <span class="verse"><a name="15">15</a>טו    כאש תבער-יער    וכלהבה תלהט הרים br</span> <span class="verse"><a name="16">16</a>טז    כן תרדפם בסערך    ובסופתך תבהלם br</span> <span class="verse"><a name="17">17</a>יז    מלא פניהם קלון    ויבקשו שמך יהוה br</span> <span class="verse"><a name="18">18</a>יח    יבשו ויבהלו עדי-עד    ויחפרו ויאבדו br [ (Psalms 83:19)  יט    וידעו--    כי-אתה שמך יהוה לבדך br עליון    על-כל-הארץ  ]</span> </p></div</div></div></body></html>