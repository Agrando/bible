<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 50</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/50"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 50</strong></div><p><span class="verse"><a name="1">1</a>א    מזמור לאסף br אל אלהים יהוה--    דבר ויקרא-ארץ br ממזרח-שמש    עד-מבאו br</span> <span class="verse"><a name="2">2</a>ב    מציון מכלל-יפי--    אלהים הופיע br</span> <span class="verse"><a name="3">3</a>ג    יבא אלהינו    ואל-יחרש br אש-לפניו תאכל    וסביביו נשערה מאד br</span> <span class="verse"><a name="4">4</a>ד    יקרא אל-השמים מעל    ואל-הארץ לדין עמו br</span> <span class="verse"><a name="5">5</a>ה    אספו-לי חסידי--    כרתי בריתי עלי-זבח br</span> <span class="verse"><a name="6">6</a>ו    ויגידו שמים צדקו    כי-אלהים שפט הוא סלה br</span> <span class="verse"><a name="7">7</a>ז    שמעה עמי ואדברה--    ישראל ואעידה בך br אלהים אלהיך    אנכי br</span> <span class="verse"><a name="8">8</a>ח    לא על-זבחיך אוכיחך    ועולתיך לנגדי תמיד br</span> <span class="verse"><a name="9">9</a>ט    לא-אקח מביתך פר    ממכלאתיך עתודים br</span> <span class="verse"><a name="10">10</a>י    כי-לי כל-חיתו-יער    בהמות בהררי-אלף br</span> <span class="verse"><a name="11">11</a>יא    ידעתי כל-עוף הרים    וזיז שדי עמדי br</span> <span class="verse"><a name="12">12</a>יב    אם-ארעב לא-אמר לך    כי-לי תבל ומלאה br</span> <span class="verse"><a name="13">13</a>יג    האוכל בשר אבירים    ודם עתודים אשתה br</span> <span class="verse"><a name="14">14</a>יד    זבח לאלהים תודה    ושלם לעליון נדריך br</span> <span class="verse"><a name="15">15</a>טו    וקראני ביום צרה    אחלצך ותכבדני br</span> <span class="verse"><a name="16">16</a>טז    ולרשע אמר אלהים מה-לך לספר חקי    ותשא בריתי עלי-פיך br</span> <span class="verse"><a name="17">17</a>יז    ואתה שנאת מוסר    ותשלך דברי אחריך br</span> <span class="verse"><a name="18">18</a>יח    אם-ראית גנב ותרץ עמו    ועם מנאפים חלקך br</span> <span class="verse"><a name="19">19</a>יט    פיך שלחת ברעה    ולשונך תצמיד מרמה br</span> <span class="verse"><a name="20">20</a>כ    תשב באחיך תדבר    בבן-אמך תתן-דפי br</span> <span class="verse"><a name="21">21</a>כא    אלה עשית והחרשתי--    דמית היות-אהיה כמוך br אוכיחך ואערכה    לעיניך br</span> <span class="verse"><a name="22">22</a>כב    בינו-נא זאת שכחי אלוה    פן-אטרף ואין מציל br</span> <span class="verse"><a name="23">23</a>כג    זבח תודה יכבדנני    ושם דרך--אראנו בישע אלהים</span> </p></div</div></div></body></html>