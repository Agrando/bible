<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 18</strong></div><p><span class="verse"><a name="1">1</a>א    למנצח לעבד יהוה--לדוד br אשר דבר ליהוה    את-דברי השירה הזאת-- br ביום הציל-יהוה אותו מכף כל-איביו    ומיד שאול br</span> <span class="verse"><a name="2">2</a>ב    ויאמר--    ארחמך יהוה חזקי br</span> <span class="verse"><a name="3">3</a>ג    יהוה סלעי ומצודתי--    ומפלטי br אלי צורי אחסה-בו    מגני וקרן-ישעי משגבי br</span> <span class="verse"><a name="4">4</a>ד    מהלל אקרא יהוה    ומן-איבי אושע br</span> <span class="verse"><a name="5">5</a>ה    אפפוני חבלי-מות    ונחלי בליעל יבעתוני br</span> <span class="verse"><a name="6">6</a>ו    חבלי שאול סבבוני    קדמוני מוקשי מות br</span> <span class="verse"><a name="7">7</a>ז    בצר-לי אקרא יהוה--    ואל-אלהי אשוע br ישמע מהיכלו קולי    ושועתי לפניו תבוא באזניו br</span> <span class="verse"><a name="8">8</a>ח    ותגעש ותרעש הארץ--    ומוסדי הרים ירגזו br ויתגעשו    כי-חרה לו br</span> <span class="verse"><a name="9">9</a>ט    עלה עשן באפו--    ואש-מפיו תאכל br גחלים    בערו ממנו br</span> <span class="verse"><a name="10">10</a>י    ויט שמים וירד    וערפל תחת רגליו br</span> <span class="verse"><a name="11">11</a>יא    וירכב על-כרוב ויעף    וידא על-כנפי-רוח br</span> <span class="verse"><a name="12">12</a>יב    ישת חשך סתרו--    סביבותיו סכתו br חשכת-מים    עבי שחקים br</span> <span class="verse"><a name="13">13</a>יג    מנגה נגדו    עביו עברו--ברד וגחלי-אש br</span> <span class="verse"><a name="14">14</a>יד    וירעם בשמים יהוה--ועליון יתן קלו    ברד וגחלי-אש br</span> <span class="verse"><a name="15">15</a>טו    וישלח חציו ויפיצם    וברקים רב ויהמם br</span> <span class="verse"><a name="16">16</a>טז    ויראו אפיקי מים    ויגלו מוסדות תבל br מגערתך יהוה--    מנשמת רוח אפך br</span> <span class="verse"><a name="17">17</a>יז    ישלח ממרום יקחני    ימשני ממים רבים br</span> <span class="verse"><a name="18">18</a>יח    יצילני מאיבי עז    ומשנאי כי-אמצו ממני br</span> <span class="verse"><a name="19">19</a>יט    יקדמוני ביום-אידי    ויהי-יהוה למשען לי br</span> <span class="verse"><a name="20">20</a>כ    ויוציאני למרחב    יחלצני כי חפץ בי br</span> <span class="verse"><a name="21">21</a>כא    יגמלני יהוה כצדקי    כבר ידי ישיב לי br</span> <span class="verse"><a name="22">22</a>כב    כי-שמרתי דרכי יהוה    ולא-רשעתי מאלהי br</span> <span class="verse"><a name="23">23</a>כג    כי כל-משפטיו לנגדי    וחקתיו לא-אסיר מני br</span> <span class="verse"><a name="24">24</a>כד    ואהי תמים עמו    ואשתמר מעוני br</span> <span class="verse"><a name="25">25</a>כה    וישב-יהוה לי כצדקי    כבר ידי לנגד עיניו br</span> <span class="verse"><a name="26">26</a>כו    עם-חסיד תתחסד    עם-גבר תמים תתמם br</span> <span class="verse"><a name="27">27</a>כז    עם-נבר תתברר    ועם-עקש תתפתל br</span> <span class="verse"><a name="28">28</a>כח    כי-אתה עם-עני תושיע    ועינים רמות תשפיל br</span> <span class="verse"><a name="29">29</a>כט    כי-אתה תאיר נרי    יהוה אלהי יגיה חשכי br</span> <span class="verse"><a name="30">30</a>ל    כי-בך ארץ גדוד    ובאלהי אדלג-שור br</span> <span class="verse"><a name="31">31</a>לא    האל    תמים דרכו br אמרת-יהוה צרופה    מגן הוא לכל החסים בו br</span> <span class="verse"><a name="32">32</a>לב    כי מי אלוה מבלעדי יהוה    ומי צור זולתי אלהינו br</span> <span class="verse"><a name="33">33</a>לג    האל המאזרני חיל    ויתן תמים דרכי br</span> <span class="verse"><a name="34">34</a>לד    משוה רגלי כאילות    ועל במתי יעמידני br</span> <span class="verse"><a name="35">35</a>לה    מלמד ידי למלחמה    ונחתה קשת-נחושה זרועתי br</span> <span class="verse"><a name="36">36</a>לו    ותתן-לי מגן ישעך    וימינך תסעדני וענותך תרבני br</span> <span class="verse"><a name="37">37</a>לז    תרחיב צעדי תחתי    ולא מעדו קרסלי br</span> <span class="verse"><a name="38">38</a>לח    ארדוף אויבי ואשיגם    ולא-אשוב עד-כלותם br</span> <span class="verse"><a name="39">39</a>לט    אמחצם ולא-יכלו קום    יפלו תחת רגלי br</span> <span class="verse"><a name="40">40</a>מ    ותאזרני חיל למלחמה    תכריע קמי תחתי br</span> <span class="verse"><a name="41">41</a>מא    ואיבי נתתה לי ערף    ומשנאי אצמיתם br</span> <span class="verse"><a name="42">42</a>מב    ישועו ואין-מושיע    על-יהוה ולא ענם br</span> <span class="verse"><a name="43">43</a>מג    ואשחקם כעפר על-פני-רוח    כטיט חוצות אריקם br</span> <span class="verse"><a name="44">44</a>מד    תפלטני מריבי-עם    תשימני לראש גוים עם לא-ידעתי יעבדוני br</span> <span class="verse"><a name="45">45</a>מה    לשמע אזן ישמעו לי    בני-נכר יכחשו-לי br</span> <span class="verse"><a name="46">46</a>מו    בני-נכר יבלו    ויחרגו ממסגרותיהם br</span> <span class="verse"><a name="47">47</a>מז    חי-יהוה וברוך צורי    וירום אלוהי ישעי br</span> <span class="verse"><a name="48">48</a>מח    האל--הנותן נקמות לי    וידבר עמים תחתי br</span> <span class="verse"><a name="49">49</a>מט    מפלטי מאיבי    אף מן-קמי תרוממני מאיש חמס תצילני br</span> <span class="verse"><a name="50">50</a>נ    על-כן אודך בגוים יהוה    ולשמך אזמרה br [ (Psalms 18:51)  נא    מגדל    ישועות מלכו br ועשה חסד למשיחו--לדוד ולזרעו    עד-עולם  ]</span> </p></div</div></div></body></html>