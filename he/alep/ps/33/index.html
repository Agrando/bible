<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 33</strong></div><p><span class="verse"><a name="1">1</a>א    רננו צדיקים ביהוה    לישרים נאוה תהלה br</span> <span class="verse"><a name="2">2</a>ב    הודו ליהוה בכנור    בנבל עשור זמרו-לו br</span> <span class="verse"><a name="3">3</a>ג    שירו-לו שיר חדש    היטיבו נגן בתרועה br</span> <span class="verse"><a name="4">4</a>ד    כי-ישר דבר-יהוה    וכל-מעשהו באמונה br</span> <span class="verse"><a name="5">5</a>ה    אהב צדקה ומשפט    חסד יהוה מלאה הארץ br</span> <span class="verse"><a name="6">6</a>ו    בדבר יהוה שמים נעשו    וברוח פיו כל-צבאם br</span> <span class="verse"><a name="7">7</a>ז    כנס כנד מי הים    נתן באוצרות תהומות br</span> <span class="verse"><a name="8">8</a>ח    ייראו מיהוה כל-הארץ    ממנו יגורו כל-ישבי תבל br</span> <span class="verse"><a name="9">9</a>ט    כי הוא אמר ויהי    הוא-צוה ויעמד br</span> <span class="verse"><a name="10">10</a>י    יהוה הפיר עצת-גוים    הניא מחשבות עמים br</span> <span class="verse"><a name="11">11</a>יא    עצת יהוה לעולם תעמד    מחשבות לבו לדר ודר br</span> <span class="verse"><a name="12">12</a>יב    אשרי הגוי אשר-יהוה אלהיו    העם בחר לנחלה לו br</span> <span class="verse"><a name="13">13</a>יג    משמים הביט יהוה    ראה את-כל-בני האדם br</span> <span class="verse"><a name="14">14</a>יד    ממכון-שבתו השגיח--    אל כל-ישבי הארץ br</span> <span class="verse"><a name="15">15</a>טו    היצר יחד לבם    המבין אל-כל-מעשיהם br</span> <span class="verse"><a name="16">16</a>טז    אין-המלך נושע ברב-חיל    גבור לא-ינצל ברב-כח br</span> <span class="verse"><a name="17">17</a>יז    שקר הסוס לתשועה    וברב חילו לא ימלט br</span> <span class="verse"><a name="18">18</a>יח    הנה עין יהוה אל-יראיו    למיחלים לחסדו br</span> <span class="verse"><a name="19">19</a>יט    להציל ממות נפשם    ולחיותם ברעב br</span> <span class="verse"><a name="20">20</a>כ    נפשנו חכתה ליהוה    עזרנו ומגננו הוא br</span> <span class="verse"><a name="21">21</a>כא    כי-בו ישמח לבנו    כי בשם קדשו בטחנו br</span> <span class="verse"><a name="22">22</a>כב    יהי-חסדך יהוה עלינו    כאשר יחלנו לך</span> </p></div</div></div></body></html>