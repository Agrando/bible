<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 96</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/96"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 96</strong></div><p><span class="verse"><a name="1">1</a>א    שירו ליהוה שיר חדש    שירו ליהוה כל-הארץ br</span> <span class="verse"><a name="2">2</a>ב    שירו ליהוה ברכו שמו    בשרו מיום-ליום ישועתו br</span> <span class="verse"><a name="3">3</a>ג    ספרו בגוים כבודו    בכל-העמים נפלאותיו br</span> <span class="verse"><a name="4">4</a>ד    כי גדול יהוה ומהלל מאד    נורא הוא על-כל-אלהים br</span> <span class="verse"><a name="5">5</a>ה    כי כל-אלהי העמים אלילים    ויהוה שמים עשה br</span> <span class="verse"><a name="6">6</a>ו    הוד-והדר לפניו    עז ותפארת במקדשו br</span> <span class="verse"><a name="7">7</a>ז    הבו ליהוה משפחות עמים    הבו ליהוה כבוד ועז br</span> <span class="verse"><a name="8">8</a>ח    הבו ליהוה כבוד שמו    שאו-מנחה ובאו לחצרותיו br</span> <span class="verse"><a name="9">9</a>ט    השתחוו ליהוה בהדרת-קדש    חילו מפניו כל-הארץ br</span> <span class="verse"><a name="10">10</a>י    אמרו בגוים יהוה מלך--    אף-תכון תבל בל-תמוט br ידין עמים    במישרים br</span> <span class="verse"><a name="11">11</a>יא    ישמחו השמים ותגל הארץ    ירעם הים ומלאו br</span> <span class="verse"><a name="12">12</a>יב    יעלז שדי וכל-אשר-בו    אז ירננו כל-עצי-יער br</span> <span class="verse"><a name="13">13</a>יג    לפני יהוה כי בא--    כי בא לשפט הארץ br ישפט-תבל בצדק    ועמים באמונתו</span> </p></div</div></div></body></html>