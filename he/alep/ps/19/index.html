<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 19</strong></div><p><span class="verse"><a name="1">1</a>א    למנצח מזמור לדוד br</span> <span class="verse"><a name="2">2</a>ב    השמים מספרים כבוד-אל    ומעשה ידיו מגיד הרקיע br</span> <span class="verse"><a name="3">3</a>ג    יום ליום יביע אמר    ולילה ללילה יחוה-דעת br</span> <span class="verse"><a name="4">4</a>ד    אין-אמר ואין דברים    בלי נשמע קולם br</span> <span class="verse"><a name="5">5</a>ה    בכל-הארץ יצא קום    ובקצה תבל מליהם br לשמש    שם-אהל בהם br</span> <span class="verse"><a name="6">6</a>ו    והוא--כחתן יצא מחפתו    ישיש כגבור לרוץ ארח br</span> <span class="verse"><a name="7">7</a>ז    מקצה השמים מוצאו--ותקופתו על-קצותם    ואין נסתר מחמתו br</span> <span class="verse"><a name="8">8</a>ח    תורת יהוה תמימה משיבת נפש    עדות יהוה נאמנה מחכימת פתי br</span> <span class="verse"><a name="9">9</a>ט    פקודי יהוה ישרים משמחי-לב    מצות יהוה ברה מאירת עינים br</span> <span class="verse"><a name="10">10</a>י    יראת יהוה טהורה--עומדת לעד    משפטי-יהוה אמת צדקו יחדו br</span> <span class="verse"><a name="11">11</a>יא    הנחמדים--מזהב ומפז רב    ומתוקים מדבש ונפת צופים br</span> <span class="verse"><a name="12">12</a>יב    גם-עבדך נזהר בהם    בשמרם עקב רב br</span> <span class="verse"><a name="13">13</a>יג    שגיאות מי-יבין    מנסתרות נקני br</span> <span class="verse"><a name="14">14</a>יד    גם מזדים חשך עבדך--    אל-ימשלו-בי אז איתם br ונקיתי    מפשע רב br [ (Psalms 19:15)  טו    יהיו לרצון אמרי-פי והגיון לבי    לפניך br יהוה    צורי וגאלי  ]</span> </p></div</div></div></body></html>