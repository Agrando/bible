<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 66</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/66"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 66</strong></div><p><span class="verse"><a name="1">1</a>א    למנצח שיר מזמור    הריעו לאלהים כל-הארץ br</span> <span class="verse"><a name="2">2</a>ב    זמרו כבוד-שמו    שימו כבוד תהלתו br</span> <span class="verse"><a name="3">3</a>ג    אמרו לאלהים מה-נורא מעשיך    ברב עזך יכחשו לך איביך br</span> <span class="verse"><a name="4">4</a>ד    כל-הארץ ישתחוו לך--ויזמרו-לך    יזמרו שמך סלה br</span> <span class="verse"><a name="5">5</a>ה    לכו וראו מפעלות אלהים    נורא עלילה על-בני אדם br</span> <span class="verse"><a name="6">6</a>ו    הפך ים ליבשה--בנהר יעברו ברגל    שם נשמחה-בו br</span> <span class="verse"><a name="7">7</a>ז    משל בגבורתו עולם--    עיניו בגוים תצפינה br הסוררים    אל-ירימו (ירומו) למו סלה br</span> <span class="verse"><a name="8">8</a>ח    ברכו עמים אלהינו    והשמיעו קול תהלתו br</span> <span class="verse"><a name="9">9</a>ט    השם נפשנו בחיים    ולא-נתן למוט רגלנו br</span> <span class="verse"><a name="10">10</a>י    כי-בחנתנו אלהים    צרפתנו כצרף-כסף br</span> <span class="verse"><a name="11">11</a>יא    הבאתנו במצודה    שמת מועקה במתנינו br</span> <span class="verse"><a name="12">12</a>יב    הרכבת אנוש לראשנו    באנו-באש ובמים ותוציאנו לרויה br</span> <span class="verse"><a name="13">13</a>יג    אבוא ביתך בעולות    אשלם לך נדרי br</span> <span class="verse"><a name="14">14</a>יד    אשר-פצו שפתי    ודבר-פי בצר-לי br</span> <span class="verse"><a name="15">15</a>טו    עלות מיחים אעלה-לך    עם-קטרת אילים br אעשה בקר עם-עתודים    סלה br</span> <span class="verse"><a name="16">16</a>טז    לכו-שמעו ואספרה כל-יראי אלהים    אשר עשה לנפשי br</span> <span class="verse"><a name="17">17</a>יז    אליו פי-קראתי    ורומם תחת לשוני br</span> <span class="verse"><a name="18">18</a>יח    און אם-ראיתי בלבי--    לא ישמע אדני br</span> <span class="verse"><a name="19">19</a>יט    אכן שמע אלהים    הקשיב בקול תפלתי br</span> <span class="verse"><a name="20">20</a>כ    ברוך אלהים--    אשר לא-הסיר תפלתי וחסדו מאתי</span> </p></div</div></div></body></html>