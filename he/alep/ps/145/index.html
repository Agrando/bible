<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 145</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/145"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 145</strong></div><p><span class="verse"><a name="1">1</a>א    תהלה לדוד br ארוממך אלוהי המלך    ואברכה שמך לעולם ועד br</span> <span class="verse"><a name="2">2</a>ב    בכל-יום אברכך    ואהללה שמך לעולם ועד br</span> <span class="verse"><a name="3">3</a>ג    גדול יהוה ומהלל מאד    ולגדלתו אין חקר br</span> <span class="verse"><a name="4">4</a>ד    דור לדור ישבח מעשיך    וגבורתיך יגידו br</span> <span class="verse"><a name="5">5</a>ה    הדר כבוד הודך--    ודברי נפלאתיך אשיחה br</span> <span class="verse"><a name="6">6</a>ו    ועזוז נוראתיך יאמרו    וגדלותיך (וגדלתך) אספרנה br</span> <span class="verse"><a name="7">7</a>ז    זכר רב-טובך יביעו    וצדקתך ירננו br</span> <span class="verse"><a name="8">8</a>ח    חנון ורחום יהוה    ארך אפים וגדל-חסד br</span> <span class="verse"><a name="9">9</a>ט    טוב-יהוה לכל    ורחמיו על-כל-מעשיו br</span> <span class="verse"><a name="10">10</a>י    יודוך יהוה כל-מעשיך    וחסידיך יברכוכה br</span> <span class="verse"><a name="11">11</a>יא    כבוד מלכותך יאמרו    וגבורתך ידברו br</span> <span class="verse"><a name="12">12</a>יב    להודיע לבני האדם--גבורתיו    וכבוד הדר מלכותו br</span> <span class="verse"><a name="13">13</a>יג    מלכותך מלכות כל-עלמים    וממשלתך בכל-דור ודר br</span> <span class="verse"><a name="14">14</a>יד    סומך יהוה לכל-הנפלים    וזוקף לכל-הכפופים br</span> <span class="verse"><a name="15">15</a>טו    עיני-כל אליך ישברו    ואתה נותן-להם את-אכלם בעתו br</span> <span class="verse"><a name="16">16</a>טז    פותח את-ידך    ומשביע לכל-חי רצון br</span> <span class="verse"><a name="17">17</a>יז    צדיק יהוה בכל-דרכיו    וחסיד בכל-מעשיו br</span> <span class="verse"><a name="18">18</a>יח    קרוב יהוה לכל-קראיו--    לכל אשר יקראהו באמת br</span> <span class="verse"><a name="19">19</a>יט    רצון-יראיו יעשה    ואת-שועתם ישמע ויושיעם br</span> <span class="verse"><a name="20">20</a>כ    שומר יהוה את-כל-אהביו    ואת כל-הרשעים ישמיד br</span> <span class="verse"><a name="21">21</a>כא    תהלת יהוה ידבר-פי    ויברך כל-בשר שם קדשו--לעולם ועד</span> </p></div</div></div></body></html>