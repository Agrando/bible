<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 86</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/86"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 86</strong></div><p><span class="verse"><a name="1">1</a>א    תפלה לדוד br הטה-יהוה אזנך ענני--    כי-עני ואביון אני br</span> <span class="verse"><a name="2">2</a>ב    שמרה נפשי    כי-חסיד אני br הושע עבדך אתה אלהי--    הבוטח אליך br</span> <span class="verse"><a name="3">3</a>ג    חנני אדני    כי אליך אקרא כל-היום br</span> <span class="verse"><a name="4">4</a>ד    שמח נפש עבדך    כי אליך אדני נפשי אשא br</span> <span class="verse"><a name="5">5</a>ה    כי-אתה אדני טוב וסלח    ורב-חסד לכל-קראיך br</span> <span class="verse"><a name="6">6</a>ו    האזינה יהוה תפלתי    והקשיבה בקול תחנונותי br</span> <span class="verse"><a name="7">7</a>ז    ביום צרתי אקראך    כי תענני br</span> <span class="verse"><a name="8">8</a>ח    אין-כמוך באלהים אדני    ואין כמעשיך br</span> <span class="verse"><a name="9">9</a>ט    כל-גוים אשר עשית--יבואו וישתחוו לפניך אדני    ויכבדו לשמך br</span> <span class="verse"><a name="10">10</a>י    כי-גדול אתה ועשה נפלאות    אתה אלהים לבדך br</span> <span class="verse"><a name="11">11</a>יא    הורני יהוה דרכך--    אהלך באמתך br יחד לבבי    ליראה שמך br</span> <span class="verse"><a name="12">12</a>יב    אודך אדני אלהי--בכל-לבבי    ואכבדה שמך לעולם br</span> <span class="verse"><a name="13">13</a>יג    כי-חסדך גדול עלי    והצלת נפשי משאול תחתיה br</span> <span class="verse"><a name="14">14</a>יד    אלהים זדים קמו-עלי    ועדת עריצים בקשו נפשי br ולא שמוך    לנגדם br</span> <span class="verse"><a name="15">15</a>טו    ואתה אדני אל-רחום וחנון    ארך אפים ורב-חסד ואמת br</span> <span class="verse"><a name="16">16</a>טז    פנה אלי וחנני    תנה-עזך לעבדך והושיעה לבן-אמתך br</span> <span class="verse"><a name="17">17</a>יז    עשה-עמי אות    לטובה br ויראו שנאי ויבשו--    כי-אתה יהוה עזרתני ונחמתני</span> </p></div</div></div></body></html>