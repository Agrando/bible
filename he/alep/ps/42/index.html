<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 42</strong></div><p><span class="verse"><a name="1">1</a>א    למנצח משכיל לבני-קרח br</span> <span class="verse"><a name="2">2</a>ב    כאיל תערג על-אפיקי-מים--    כן נפשי תערג אליך אלהים br</span> <span class="verse"><a name="3">3</a>ג    צמאה נפשי לאלהים--    לאל חי br מתי אבוא    ואראה פני אלהים br</span> <span class="verse"><a name="4">4</a>ד    היתה-לי דמעתי לחם    יומם ולילה br באמר אלי כל-היום    איה אלהיך br</span> <span class="verse"><a name="5">5</a>ה    אלה אזכרה    ואשפכה עלי נפשי-- br כי אעבר בסך    אדדם עד-בית אלהים br בקול-רנה ותודה    המון חוגג br</span> <span class="verse"><a name="6">6</a>ו    מה-תשתוחחי נפשי--    ותהמי עלי br הוחלי לאלהים כי-עוד אודנו--    ישועות פניו br</span> <span class="verse"><a name="7">7</a>ז    אלהי--    עלי נפשי תשתוחח br על-כן--אזכרך מארץ ירדן    וחרמונים מהר מצער br</span> <span class="verse"><a name="8">8</a>ח    תהום-אל-תהום קורא    לקול צנוריך br כל-משבריך וגליך    עלי עברו br</span> <span class="verse"><a name="9">9</a>ט    יומם יצוה יהוה חסדו    ובלילה שירה עמי-- br תפלה    לאל חיי br</span> <span class="verse"><a name="10">10</a>י    אומרה לאל סלעי--    למה שכחתני br למה-קדר אלך--    בלחץ אויב br</span> <span class="verse"><a name="11">11</a>יא    ברצח בעצמותי--    חרפוני צוררי br באמרם אלי כל-היום    איה אלהיך br [ (Psalms 42:12)  יב    מה-תשתוחחי נפשי--    ומה-תהמי עלי br הוחילי לאלהים כי-עוד אודנו--    ישועת פני ואלהי  ]</span> </p></div</div></div></body></html>