<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 139</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/139"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 139</strong></div><p><span class="verse"><a name="1">1</a>א    למנצח לדוד מזמור br יהוה חקרתני    ותדע br</span> <span class="verse"><a name="2">2</a>ב    אתה ידעת שבתי וקומי    בנתה לרעי מרחוק br</span> <span class="verse"><a name="3">3</a>ג    ארחי ורבעי זרית    וכל-דרכי הסכנתה br</span> <span class="verse"><a name="4">4</a>ד    כי אין מלה בלשוני    הן יהוה ידעת כלה br</span> <span class="verse"><a name="5">5</a>ה    אחור וקדם צרתני    ותשת עלי כפכה br</span> <span class="verse"><a name="6">6</a>ו    פלאיה (פליאה) דעת ממני    נשגבה לא-אוכל לה br</span> <span class="verse"><a name="7">7</a>ז    אנה אלך מרוחך    ואנה מפניך אברח br</span> <span class="verse"><a name="8">8</a>ח    אם אסק שמים שם אתה    ואציעה שאול הנך br</span> <span class="verse"><a name="9">9</a>ט    אשא כנפי-שחר    אשכנה באחרית ים br</span> <span class="verse"><a name="10">10</a>י    גם-שם ידך תנחני    ותאחזני ימינך br</span> <span class="verse"><a name="11">11</a>יא    ואמר אך-חשך ישופני    ולילה אור בעדני br</span> <span class="verse"><a name="12">12</a>יב    גם-חשך    לא-יחשיך ממך br ולילה כיום יאיר--    כחשיכה כאורה br</span> <span class="verse"><a name="13">13</a>יג    כי-אתה קנית כליתי    תסכני בבטן אמי br</span> <span class="verse"><a name="14">14</a>יד    אודך--    על כי נוראות נפליתי br נפלאים מעשיך    ונפשי ידעת מאד br</span> <span class="verse"><a name="15">15</a>טו    לא-נכחד עצמי    ממך br אשר-עשיתי בסתר    רקמתי בתחתיות ארץ br</span> <span class="verse"><a name="16">16</a>טז    גלמי ראו עיניך    ועל-ספרך כלם יכתבו br ימים יצרו    ולא (ולו) אחד בהם br</span> <span class="verse"><a name="17">17</a>יז    ולי--מה-יקרו רעיך אל    מה עצמו ראשיהם br</span> <span class="verse"><a name="18">18</a>יח    אספרם מחול ירבון    הקיצתי ועודי עמך br</span> <span class="verse"><a name="19">19</a>יט    אם-תקטל אלוה רשע    ואנשי דמים סורו מני br</span> <span class="verse"><a name="20">20</a>כ    אשר ימרוך למזמה    נשוא לשוא עריך br</span> <span class="verse"><a name="21">21</a>כא    הלוא-משנאיך יהוה אשנא    ובתקוממיך אתקוטט br</span> <span class="verse"><a name="22">22</a>כב    תכלית שנאה שנאתים    לאויבים היו לי br</span> <span class="verse"><a name="23">23</a>כג    חקרני אל ודע לבבי    בחנני ודע שרעפי br</span> <span class="verse"><a name="24">24</a>כד    וראה אם-דרך-עצב בי    ונחני בדרך עולם</span> </p></div</div></div></body></html>