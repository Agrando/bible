<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 72</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/72"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 72</strong></div><p><span class="verse"><a name="1">1</a>א    לשלמה    אלהים--משפטיך למלך תן וצדקתך לבן-מלך br</span> <span class="verse"><a name="2">2</a>ב    ידין עמך בצדק    וענייך במשפט br</span> <span class="verse"><a name="3">3</a>ג    ישאו הרים שלום לעם    וגבעות בצדקה br</span> <span class="verse"><a name="4">4</a>ד    ישפט עניי-עם--יושיע לבני אביון    וידכא עושק br</span> <span class="verse"><a name="5">5</a>ה    ייראוך עם-שמש    ולפני ירח דור דורים br</span> <span class="verse"><a name="6">6</a>ו    ירד כמטר על-גז    כרביבים זרזיף ארץ br</span> <span class="verse"><a name="7">7</a>ז    יפרח-בימיו צדיק    ורב שלום עד-בלי ירח br</span> <span class="verse"><a name="8">8</a>ח    וירד מים עד-ים    ומנהר עד-אפסי-ארץ br</span> <span class="verse"><a name="9">9</a>ט    לפניו יכרעו ציים    ואיביו עפר ילחכו br</span> <span class="verse"><a name="10">10</a>י    מלכי תרשיש ואיים    מנחה ישיבו br מלכי שבא וסבא    אשכר יקריבו br</span> <span class="verse"><a name="11">11</a>יא    וישתחוו-לו כל-מלכים    כל-גוים יעבדוהו br</span> <span class="verse"><a name="12">12</a>יב    כי-יציל אביון משוע    ועני ואין-עזר לו br</span> <span class="verse"><a name="13">13</a>יג    יחס על-דל ואביון    ונפשות אביונים יושיע br</span> <span class="verse"><a name="14">14</a>יד    מתוך ומחמס יגאל נפשם    וייקר דמם בעיניו br</span> <span class="verse"><a name="15">15</a>טו    ויחי--    ויתן-לו מזהב שבא br ויתפלל בעדו תמיד    כל-היום יברכנהו br</span> <span class="verse"><a name="16">16</a>טז    יהי פסת-בר בארץ--    בראש הרים br ירעש כלבנון פריו    ויציצו מעיר כעשב הארץ br</span> <span class="verse"><a name="17">17</a>יז    יהי שמו לעולם--    לפני-שמש ינין (ינון) שמו br ויתברכו בו    כל-גוים יאשרוהו br</span> <span class="verse"><a name="18">18</a>יח    ברוך יהוה אלהים--אלהי ישראל    עשה נפלאות לבדו br</span> <span class="verse"><a name="19">19</a>יט    וברוך שם כבודו--    לעולם br וימלא כבודו את-כל הארץ--    אמן ואמן br</span> <span class="verse"><a name="20">20</a>כ    כלו תפלות--    דוד בן-ישי</span> </p></div</div></div></body></html>