<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 81</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/81"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 81</strong></div><p><span class="verse"><a name="1">1</a>א    למנצח על-הגתית לאסף br</span> <span class="verse"><a name="2">2</a>ב    הרנינו לאלהים עוזנו    הריעו לאלהי יעקב br</span> <span class="verse"><a name="3">3</a>ג    שאו-זמרה ותנו-תף    כנור נעים עם-נבל br</span> <span class="verse"><a name="4">4</a>ד    תקעו בחדש שופר    בכסה ליום חגנו br</span> <span class="verse"><a name="5">5</a>ה    כי חק לישראל הוא    משפט לאלהי יעקב br</span> <span class="verse"><a name="6">6</a>ו    עדות ביהוסף שמו--    בצאתו על-ארץ מצרים br שפת לא-ידעתי    אשמע br</span> <span class="verse"><a name="7">7</a>ז    הסירותי מסבל שכמו    כפיו מדוד תעברנה br</span> <span class="verse"><a name="8">8</a>ח    בצרה קראת    ואחלצך br אענך בסתר רעם    אבחנך על-מי מריבה סלה br</span> <span class="verse"><a name="9">9</a>ט    שמע עמי ואעידה בך    ישראל אם-תשמע-לי br</span> <span class="verse"><a name="10">10</a>י    לא-יהיה בך אל זר    ולא תשתחוה לאל נכר br</span> <span class="verse"><a name="11">11</a>יא    אנכי יהוה אלהיך--    המעלך מארץ מצרים br הרחב-פיך    ואמלאהו br</span> <span class="verse"><a name="12">12</a>יב    ולא-שמע עמי לקולי    וישראל לא-אבה לי br</span> <span class="verse"><a name="13">13</a>יג    ואשלחהו בשרירות לבם    ילכו במועצותיהם br</span> <span class="verse"><a name="14">14</a>יד    לו--עמי שמע לי    ישראל בדרכי יהלכו br</span> <span class="verse"><a name="15">15</a>טו    כמעט אויביהם אכניע    ועל צריהם אשיב ידי br</span> <span class="verse"><a name="16">16</a>טז    משנאי יהוה יכחשו-לו    ויהי עתם לעולם br [ (Psalms 81:17)  יז    ויאכילהו מחלב חטה    ומצור דבש אשביעך  ]</span> </p></div</div></div></body></html>