<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 51</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/51"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 51</strong></div><p><span class="verse"><a name="1">1</a>א    למנצח מזמור לדוד br</span> <span class="verse"><a name="2">2</a>ב    בבוא-אליו נתן הנביא--    כאשר-בא אל-בת-שבע br</span> <span class="verse"><a name="3">3</a>ג    חנני אלהים כחסדך    כרב רחמיך מחה פשעי br</span> <span class="verse"><a name="4">4</a>ד    הרבה (הרב) כבסני מעוני    ומחטאתי טהרני br</span> <span class="verse"><a name="5">5</a>ה    כי-פשעי אני אדע    וחטאתי נגדי תמיד br</span> <span class="verse"><a name="6">6</a>ו    לך לבדך חטאתי    והרע בעיניך עשיתי br למען תצדק בדברך--    תזכה בשפטך br</span> <span class="verse"><a name="7">7</a>ז    הן-בעוון חוללתי    ובחטא יחמתני אמי br</span> <span class="verse"><a name="8">8</a>ח    הן-אמת חפצת בטחות    ובסתם חכמה תודיעני br</span> <span class="verse"><a name="9">9</a>ט    תחטאני באזוב ואטהר    תכבסני ומשלג אלבין br</span> <span class="verse"><a name="10">10</a>י    תשמיעני ששון ושמחה    תגלנה עצמות דכית br</span> <span class="verse"><a name="11">11</a>יא    הסתר פניך מחטאי    וכל-עונתי מחה br</span> <span class="verse"><a name="12">12</a>יב    לב טהור ברא-לי אלהים    ורוח נכון חדש בקרבי br</span> <span class="verse"><a name="13">13</a>יג    אל-תשליכני מלפניך    ורוח קדשך אל-תקח ממני br</span> <span class="verse"><a name="14">14</a>יד    השיבה לי ששון ישעך    ורוח נדיבה תסמכני br</span> <span class="verse"><a name="15">15</a>טו    אלמדה פשעים דרכיך    וחטאים אליך ישובו br</span> <span class="verse"><a name="16">16</a>טז    הצילני מדמים אלהים--    אלהי תשועתי br תרנן לשוני    צדקתך br</span> <span class="verse"><a name="17">17</a>יז    אדני שפתי תפתח    ופי יגיד תהלתך br</span> <span class="verse"><a name="18">18</a>יח    כי לא-תחפץ זבח ואתנה    עולה לא תרצה br</span> <span class="verse"><a name="19">19</a>יט    זבחי אלהים    רוח נשברה br לב-נשבר ונדכה--    אלהים לא תבזה br [ (Psalms 51:20)  כ    היטיבה ברצונך את-ציון    תבנה חומות ירושלם br ] [ (Psalms 51:21)  כא    אז תחפץ זבחי-צדק    עולה וכליל br אז יעלו על-מזבחך    פרים  ]</span> </p></div</div></div></body></html>