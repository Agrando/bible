<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 63</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/63"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 63</strong></div><p><span class="verse"><a name="1">1</a>א    מזמור לדוד    בהיותו במדבר יהודה br</span> <span class="verse"><a name="2">2</a>ב    אלהים אלי אתה--    אשחרך br צמאה לך נפשי--    כמה לך בשרי br בארץ-ציה ועיף    בלי-מים br</span> <span class="verse"><a name="3">3</a>ג    כן בקדש חזיתך--    לראות עזך וכבודך br</span> <span class="verse"><a name="4">4</a>ד    כי-טוב חסדך מחיים    שפתי ישבחונך br</span> <span class="verse"><a name="5">5</a>ה    כן אברכך בחיי    בשמך אשא כפי br</span> <span class="verse"><a name="6">6</a>ו    כמו חלב ודשן תשבע נפשי    ושפתי רננות יהלל-פי br</span> <span class="verse"><a name="7">7</a>ז    אם-זכרתיך על-יצועי--    באשמרות אהגה-בך br</span> <span class="verse"><a name="8">8</a>ח    כי-היית עזרתה לי    ובצל כנפיך ארנן br</span> <span class="verse"><a name="9">9</a>ט    דבקה נפשי אחריך    בי תמכה ימינך br</span> <span class="verse"><a name="10">10</a>י    והמה--לשואה יבקשו נפשי    יבאו בתחתיות הארץ br</span> <span class="verse"><a name="11">11</a>יא    יגירהו על-ידי-חרב    מנת שעלים יהיו br [ (Psalms 63:12)  יב    והמלך    ישמח באלהים br יתהלל כל-הנשבע בו    כי יסכר פי דוברי-שקר  ]</span> </p></div</div></div></body></html>