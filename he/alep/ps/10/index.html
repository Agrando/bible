<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 10</strong></div><p><span class="verse"><a name="1">1</a>א    למה יהוה תעמד ברחוק    תעלים לעתות בצרה br</span> <span class="verse"><a name="2">2</a>ב    בגאות רשע ידלק עני    יתפשו במזמות זו חשבו br</span> <span class="verse"><a name="3">3</a>ג    כי-הלל רשע על-תאות נפשו    ובצע ברך נאץ יהוה br</span> <span class="verse"><a name="4">4</a>ד    רשע--כגבה אפו בל-ידרש    אין אלהים כל-מזמותיו br</span> <span class="verse"><a name="5">5</a>ה    יחילו דרכו בכל-עת--מרום משפטיך מנגדו    כל-צורריו יפיח בהם br</span> <span class="verse"><a name="6">6</a>ו    אמר בלבו בל-אמוט    לדר ודר אשר לא-ברע br</span> <span class="verse"><a name="7">7</a>ז    אלה פיהו מלא--ומרמות ותך    תחת לשונו עמל ואון br</span> <span class="verse"><a name="8">8</a>ח    ישב במארב חצרים--במסתרים יהרג נקי    עיניו לחלכה יצפנו br</span> <span class="verse"><a name="9">9</a>ט    יארב במסתר כאריה בסכה--    יארב לחטוף עני br יחטף עני    במשכו ברשתו br</span> <span class="verse"><a name="10">10</a>י    ודכה (ידכה) ישח    ונפל בעצומיו חלכאים (חל כאים) br</span> <span class="verse"><a name="11">11</a>יא    אמר בלבו שכח אל    הסתיר פניו בל-ראה לנצח br</span> <span class="verse"><a name="12">12</a>יב    קומה יהוה--אל נשא ידך    אל-תשכח עניים (ענוים) br</span> <span class="verse"><a name="13">13</a>יג    על-מה נאץ רשע אלהים    אמר בלבו לא תדרש br</span> <span class="verse"><a name="14">14</a>יד    ראתה כי-אתה עמל וכעס תביט--    לתת בידך br עליך יעזב חלכה    יתום אתה היית עוזר br</span> <span class="verse"><a name="15">15</a>טו    שבר זרוע רשע    ורע תדרוש-רשעו בל-תמצא br</span> <span class="verse"><a name="16">16</a>טז    יהוה מלך עולם ועד    אבדו גוים מארצו br</span> <span class="verse"><a name="17">17</a>יז    תאות ענוים שמעת יהוה    תכין לבם תקשיב אזנך br</span> <span class="verse"><a name="18">18</a>יח    לשפט יתום ודך    בל-יוסיף עוד--לערץ אנוש מן-הארץ</span> </p></div</div></div></body></html>