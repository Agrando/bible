<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 7</strong></div><p><span class="verse"><a name="1">1</a>א    שגיון לדוד    אשר-שר ליהוה--על-דברי-כוש בן-ימיני br</span> <span class="verse"><a name="2">2</a>ב    יהוה אלהי בך חסיתי    הושיעני מכל-רדפי והצילני br</span> <span class="verse"><a name="3">3</a>ג    פן-יטרף כאריה נפשי    פרק ואין מציל br</span> <span class="verse"><a name="4">4</a>ד    יהוה אלהי אם-עשיתי זאת    אם-יש-עול בכפי br</span> <span class="verse"><a name="5">5</a>ה    אם-גמלתי שולמי רע    ואחלצה צוררי ריקם br</span> <span class="verse"><a name="6">6</a>ו    ירדף אויב נפשי וישג--וירמס לארץ חיי    וכבודי לעפר ישכן סלה br</span> <span class="verse"><a name="7">7</a>ז    קומה יהוה באפך--הנשא בעברות צוררי    ועורה אלי משפט צוית br</span> <span class="verse"><a name="8">8</a>ח    ועדת לאמים תסובבך    ועליה למרום שובה br</span> <span class="verse"><a name="9">9</a>ט    יהוה ידין עמים    שפטני יהוה כצדקי וכתמי עלי br</span> <span class="verse"><a name="10">10</a>י    יגמר נא רע רשעים--    ותכונן צדיק br ובחן לבות וכליות--    אלהים צדיק br</span> <span class="verse"><a name="11">11</a>יא    מגני על-אלהים    מושיע ישרי-לב br</span> <span class="verse"><a name="12">12</a>יב    אלהים שופט צדיק    ואל זעם בכל-יום br</span> <span class="verse"><a name="13">13</a>יג    אם-לא ישוב חרבו ילטוש    קשתו דרך ויכוננה br</span> <span class="verse"><a name="14">14</a>יד    ולו הכין כלי מות    חציו לדלקים יפעל br</span> <span class="verse"><a name="15">15</a>טו    הנה יחבל-און    והרה עמל וילד שקר br</span> <span class="verse"><a name="16">16</a>טז    בור כרה ויחפרהו    ויפל בשחת יפעל br</span> <span class="verse"><a name="17">17</a>יז    ישוב עמלו בראשו    ועל קדקדו חמסו ירד br [ (Psalms 7:18)  יח    אודה יהוה כצדקו    ואזמרה שם-יהוה עליון  ]</span> </p></div</div></div></body></html>