<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 107</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/107"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 107</strong></div><p><span class="verse"><a name="1">1</a>א    הדו ליהוה כי-טוב    כי לעולם חסדו br</span> <span class="verse"><a name="2">2</a>ב    יאמרו גאולי יהוה--    אשר גאלם מיד-צר br</span> <span class="verse"><a name="3">3</a>ג    ומארצות קבצם    ממזרח וממערב מצפון ומים br</span> <span class="verse"><a name="4">4</a>ד    תעו במדבר בישימון דרך    עיר מושב לא מצאו br</span> <span class="verse"><a name="5">5</a>ה    רעבים גם-צמאים--    נפשם בהם תתעטף br</span> <span class="verse"><a name="6">6</a>ו    ויצעקו אל-יהוה בצר להם    ממצוקותיהם יצילם br</span> <span class="verse"><a name="7">7</a>ז    וידריכם בדרך ישרה--    ללכת אל-עיר מושב br</span> <span class="verse"><a name="8">8</a>ח    יודו ליהוה חסדו    ונפלאותיו לבני אדם br</span> <span class="verse"><a name="9">9</a>ט    כי-השביע נפש שקקה    ונפש רעבה מלא-טוב br</span> <span class="verse"><a name="10">10</a>י    ישבי חשך וצלמות    אסירי עני וברזל br</span> <span class="verse"><a name="11">11</a>יא    כי-המרו אמרי-אל    ועצת עליון נאצו br</span> <span class="verse"><a name="12">12</a>יב    ויכנע בעמל לבם    כשלו ואין עזר br</span> <span class="verse"><a name="13">13</a>יג    ויזעקו אל-יהוה בצר להם    ממצקותיהם יושיעם br</span> <span class="verse"><a name="14">14</a>יד    יוציאם מחשך וצלמות    ומוסרותיהם ינתק br</span> <span class="verse"><a name="15">15</a>טו    יודו ליהוה חסדו    ונפלאותיו לבני אדם br</span> <span class="verse"><a name="16">16</a>טז    כי-שבר דלתות נחשת    ובריחי ברזל גדע br</span> <span class="verse"><a name="17">17</a>יז    אולים מדרך פשעם    ומעונתיהם יתענו br</span> <span class="verse"><a name="18">18</a>יח    כל-אכל תתעב נפשם    ויגיעו עד-שערי מות br</span> <span class="verse"><a name="19">19</a>יט    ויזעקו אל-יהוה בצר להם    ממצקותיהם יושיעם br</span> <span class="verse"><a name="20">20</a>כ    ישלח דברו וירפאם    וימלט משחיתותם br</span> <span class="verse"><a name="21">21</a>כא    יודו ליהוה חסדו    ונפלאותיו לבני אדם br</span> <span class="verse"><a name="22">22</a>כב    ויזבחו זבחי תודה    ויספרו מעשיו ברנה br</span> <span class="verse"><a name="23">23</a>כג ]    יורדי הים באניות    עשי מלאכה במים רבים br</span> <span class="verse"><a name="24">24</a>כד ]    המה ראו מעשי יהוה    ונפלאותיו במצולה br</span> <span class="verse"><a name="25">25</a>כה ]    ויאמר--ויעמד רוח סערה    ותרומם גליו br</span> <span class="verse"><a name="26">26</a>כו ]    יעלו שמים ירדו תהומות    נפשם ברעה תתמוגג br</span> <span class="verse"><a name="27">27</a>כז ]    יחוגו וינועו כשכור    וכל-חכמתם תתבלע br</span> <span class="verse"><a name="28">28</a>כח ]    ויצעקו אל-יהוה בצר להם    וממצוקתיהם יוציאם br</span> <span class="verse"><a name="29">29</a>כט    יקם סערה לדממה    ויחשו גליהם br</span> <span class="verse"><a name="30">30</a>ל    וישמחו כי-ישתקו    וינחם אל-מחוז חפצם br</span> <span class="verse"><a name="31">31</a>לא    יודו ליהוה חסדו    ונפלאותיו לבני אדם br</span> <span class="verse"><a name="32">32</a>לב    וירוממוהו בקהל-עם    ובמושב זקנים יהללוהו br</span> <span class="verse"><a name="33">33</a>לג    ישם נהרות למדבר    ומצאי מים לצמאון br</span> <span class="verse"><a name="34">34</a>לד    ארץ פרי למלחה    מרעת יושבי בה br</span> <span class="verse"><a name="35">35</a>לה    ישם מדבר לאגם-מים    וארץ ציה למצאי מים br</span> <span class="verse"><a name="36">36</a>לו    ויושב שם רעבים    ויכוננו עיר מושב br</span> <span class="verse"><a name="37">37</a>לז    ויזרעו שדות ויטעו כרמים    ויעשו פרי תבואה br</span> <span class="verse"><a name="38">38</a>לח    ויברכם וירבו מאד    ובהמתם לא ימעיט br</span> <span class="verse"><a name="39">39</a>לט    וימעטו וישחו--    מעצר רעה ויגון br</span> <span class="verse"><a name="40">40</a>מ  ]    שפך בוז על-נדיבים    ויתעם בתהו לא-דרך br</span> <span class="verse"><a name="41">41</a>מא    וישגב אביון מעוני    וישם כצאן משפחות br</span> <span class="verse"><a name="42">42</a>מב    יראו ישרים וישמחו    וכל-עולה קפצה פיה br</span> <span class="verse"><a name="43">43</a>מג    מי-חכם וישמר-אלה    ויתבוננו חסדי יהוה</span> </p></div</div></div></body></html>