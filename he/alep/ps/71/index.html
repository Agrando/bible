<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 71</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/71"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 71</strong></div><p><span class="verse"><a name="1">1</a>א    בך-יהוה חסיתי    אל-אבושה לעולם br</span> <span class="verse"><a name="2">2</a>ב    בצדקתך תצילני ותפלטני    הטה-אלי אזנך והושיעני br</span> <span class="verse"><a name="3">3</a>ג    היה לי לצור מעון לבוא--    תמיד צוית להושיעני br כי-סלעי ומצודתי    אתה br</span> <span class="verse"><a name="4">4</a>ד    אלהי--פלטני מיד רשע    מכף מעול וחומץ br</span> <span class="verse"><a name="5">5</a>ה    כי-אתה תקותי    אדני יהוה מבטחי מנעורי br</span> <span class="verse"><a name="6">6</a>ו    עליך נסמכתי מבטן--ממעי אמי אתה גוזי    בך תהלתי תמיד br</span> <span class="verse"><a name="7">7</a>ז    כמופת הייתי לרבים    ואתה מחסי-עז br</span> <span class="verse"><a name="8">8</a>ח    ימלא פי תהלתך    כל-היום תפארתך br</span> <span class="verse"><a name="9">9</a>ט    אל-תשליכני לעת זקנה    ככלות כחי אל-תעזבני br</span> <span class="verse"><a name="10">10</a>י    כי-אמרו אויבי לי    ושמרי נפשי נועצו יחדו br</span> <span class="verse"><a name="11">11</a>יא    לאמר אלהים עזבו    רדפו ותפשוהו כי-אין מציל br</span> <span class="verse"><a name="12">12</a>יב    אלהים אל-תרחק ממני    אלהי לעזרתי חישה (חושה) br</span> <span class="verse"><a name="13">13</a>יג    יבשו יכלו שטני נפשי    יעטו חרפה וכלמה--מבקשי רעתי br</span> <span class="verse"><a name="14">14</a>יד    ואני תמיד איחל    והוספתי על-כל-תהלתך br</span> <span class="verse"><a name="15">15</a>טו    פי יספר צדקתך--כל-היום תשועתך    כי לא ידעתי ספרות br</span> <span class="verse"><a name="16">16</a>טז    אבוא--בגברות אדני יהוה    אזכיר צדקתך לבדך br</span> <span class="verse"><a name="17">17</a>יז    אלהים למדתני מנעורי    ועד-הנה אגיד נפלאותיך br</span> <span class="verse"><a name="18">18</a>יח    וגם עד-זקנה ושיבה--    אלהים אל-תעזבני br עד-אגיד זרועך לדור    לכל-יבוא גבורתך br</span> <span class="verse"><a name="19">19</a>יט    וצדקתך אלהים    עד-מרום br אשר-עשית גדלות    אלהים מי כמוך br</span> <span class="verse"><a name="20">20</a>כ    אשר הראיתנו (הראיתני) צרות רבות--    ורעות br תשוב תחינו (תחיני)    ומתהמות הארץ תשוב תעלני br</span> <span class="verse"><a name="21">21</a>כא    תרב גדלתי    ותסב תנחמני br</span> <span class="verse"><a name="22">22</a>כב    גם-אני אודך בכלי-נבל--    אמתך אלהי br אזמרה לך בכנור--    קדוש ישראל br</span> <span class="verse"><a name="23">23</a>כג    תרננה שפתי כי אזמרה-לך    ונפשי אשר פדית br</span> <span class="verse"><a name="24">24</a>כד    גם-לשוני--    כל-היום תהגה צדקתך br כי-בשו כי-חפרו    מבקשי רעתי</span> </p></div</div></div></body></html>