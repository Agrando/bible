<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 62</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/62"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 62</strong></div><p><span class="verse"><a name="1">1</a>א    למנצח על-ידותון--    מזמור לדוד br</span> <span class="verse"><a name="2">2</a>ב    אך אל-אלהים דומיה נפשי    ממנו ישועתי br</span> <span class="verse"><a name="3">3</a>ג    אך-הוא צורי וישועתי    משגבי לא-אמוט רבה br</span> <span class="verse"><a name="4">4</a>ד    עד-אנה תהותתו על-איש--    תרצחו כלכם br כקיר נטוי    גדר הדחויה br</span> <span class="verse"><a name="5">5</a>ה    אך משאתו יעצו להדיח--    ירצו כזב br בפיו יברכו    ובקרבם יקללו-סלה br</span> <span class="verse"><a name="6">6</a>ו    אך לאלהים דומי נפשי    כי-ממנו תקותי br</span> <span class="verse"><a name="7">7</a>ז    אך-הוא צורי וישועתי    משגבי לא אמוט br</span> <span class="verse"><a name="8">8</a>ח    על-אלהים ישעי וכבודי    צור-עזי מחסי באלהים br</span> <span class="verse"><a name="9">9</a>ט    בטחו בו בכל-עת עם--    שפכו-לפניו לבבכם br אלהים מחסה-לנו    סלה br</span> <span class="verse"><a name="10">10</a>י    אך הבל בני-אדם--    כזב בני-איש br במאזנים לעלות    המה מהבל יחד br</span> <span class="verse"><a name="11">11</a>יא    אל-תבטחו בעשק    ובגזל אל-תהבלו br חיל כי-ינוב--    אל-תשיתו לב br</span> <span class="verse"><a name="12">12</a>יב    אחת דבר אלהים--שתים-זו שמעתי    כי עז לאלהים br [ (Psalms 62:13)  יג    ולך-אדני חסד    כי-אתה תשלם לאיש כמעשהו  ]</span> </p></div</div></div></body></html>