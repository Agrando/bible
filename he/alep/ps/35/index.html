<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 35</strong></div><p><span class="verse"><a name="1">1</a>א    לדוד  ריבה יהוה את-יריבי    לחם את-לחמי br</span> <span class="verse"><a name="2">2</a>ב    החזק מגן וצנה    וקומה בעזרתי br</span> <span class="verse"><a name="3">3</a>ג    והרק חנית וסגר לקראת רדפי    אמר לנפשי ישעתך אני br</span> <span class="verse"><a name="4">4</a>ד    יבשו ויכלמו מבקשי נפשי    יסגו אחור ויחפרו--חשבי רעתי br</span> <span class="verse"><a name="5">5</a>ה    יהיו כמץ לפני-רוח    ומלאך יהוה דוחה br</span> <span class="verse"><a name="6">6</a>ו    יהי-דרכם חשך וחלקלקת    ומלאך יהוה רדפם br</span> <span class="verse"><a name="7">7</a>ז    כי-חנם טמנו-לי שחת רשתם    חנם חפרו לנפשי br</span> <span class="verse"><a name="8">8</a>ח    תבואהו שואה    לא-ידע br ורשתו אשר-טמן תלכדו    בשואה יפל-בה br</span> <span class="verse"><a name="9">9</a>ט    ונפשי תגיל ביהוה    תשיש בישועתו br</span> <span class="verse"><a name="10">10</a>י    כל עצמותי תאמרנה--    יהוה מי כמוך br מציל עני מחזק ממנו    ועני ואביון מגזלו br</span> <span class="verse"><a name="11">11</a>יא    יקומון עדי חמס    אשר לא-ידעתי ישאלוני br</span> <span class="verse"><a name="12">12</a>יב    ישלמוני רעה תחת טובה    שכול לנפשי br</span> <span class="verse"><a name="13">13</a>יג    ואני בחלותם לבושי שק--    עניתי בצום נפשי br ותפלתי    על-חיקי תשוב br</span> <span class="verse"><a name="14">14</a>יד    כרע-כאח לי התהלכתי    כאבל-אם קדר שחותי br</span> <span class="verse"><a name="15">15</a>טו    ובצלעי    שמחו ונאספו br נאספו עלי נכים    ולא ידעתי br קרעו    ולא-דמו br</span> <span class="verse"><a name="16">16</a>טז    בחנפי לעגי מעוג--    חרק עלי שנימו br</span> <span class="verse"><a name="17">17</a>יז    אדני    כמה תראה br השיבה נפשי משאיהם    מכפירים יחידתי br</span> <span class="verse"><a name="18">18</a>יח    אודך בקהל רב    בעם עצום אהללך br</span> <span class="verse"><a name="19">19</a>יט    אל-ישמחו-לי איבי שקר    שנאי חנם יקרצו-עין br</span> <span class="verse"><a name="20">20</a>כ    כי לא שלום ידברו    ועל רגעי-ארץ--דברי מרמות יחשבון br</span> <span class="verse"><a name="21">21</a>כא    וירחיבו עלי פיהם    אמרו האח האח ראתה עיננו br</span> <span class="verse"><a name="22">22</a>כב    ראיתה יהוה אל-תחרש    אדני אל-תרחק ממני br</span> <span class="verse"><a name="23">23</a>כג    העירה והקיצה למשפטי    אלהי ואדני לריבי br</span> <span class="verse"><a name="24">24</a>כד    שפטני כצדקך יהוה אלהי    ואל-ישמחו-לי br</span> <span class="verse"><a name="25">25</a>כה    אל-יאמרו בלבם האח נפשנו    אל-יאמרו בלענוהו br</span> <span class="verse"><a name="26">26</a>כו    יבשו ויחפרו יחדו--    שמחי רעתי br ילבשו-בשת וכלמה--    המגדילים עלי br</span> <span class="verse"><a name="27">27</a>כז    ירנו וישמחו    חפצי צדקי br ויאמרו תמיד יגדל יהוה    החפץ שלום עבדו br</span> <span class="verse"><a name="28">28</a>כח    ולשוני תהגה צדקך    כל-היום תהלתך</span> </p></div</div></div></body></html>