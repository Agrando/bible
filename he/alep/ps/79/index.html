<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 79</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/79"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 79</strong></div><p><span class="verse"><a name="1">1</a>א    מזמור לאסף br אלהים באו גוים בנחלתך--    טמאו את היכל קדשך br שמו את-ירושלם    לעיים br</span> <span class="verse"><a name="2">2</a>ב    נתנו את-נבלת עבדיך--    מאכל לעוף השמים br בשר חסידיך    לחיתו-ארץ br</span> <span class="verse"><a name="3">3</a>ג    שפכו דמם כמים--סביבות ירושלם    ואין קובר br</span> <span class="verse"><a name="4">4</a>ד    היינו חרפה לשכנינו    לעג וקלס לסביבותינו br</span> <span class="verse"><a name="5">5</a>ה    עד-מה יהוה תאנף לנצח    תבער כמו-אש קנאתך br</span> <span class="verse"><a name="6">6</a>ו    שפך חמתך--    אל הגוים אשר לא-ידעוך br ועל ממלכות--    אשר בשמך לא קראו br</span> <span class="verse"><a name="7">7</a>ז    כי אכל את-יעקב    ואת-נוהו השמו br</span> <span class="verse"><a name="8">8</a>ח    אל-תזכר-לנו    עונת ראשנים br מהר יקדמונו רחמיך--    כי דלונו מאד br</span> <span class="verse"><a name="9">9</a>ט    עזרנו אלהי ישענו--    על-דבר כבוד-שמך br והצילנו וכפר על-חטאתינו    למען שמך br</span> <span class="verse"><a name="10">10</a>י    למה יאמרו הגוים--    איה אלהיהם br יודע בגיים (בגוים) לעינינו    נקמת דם-עבדיך השפוך br</span> <span class="verse"><a name="11">11</a>יא    תבוא לפניך אנקת אסיר    כגדל זרועך--הותר בני תמותה br</span> <span class="verse"><a name="12">12</a>יב    והשב לשכנינו שבעתים    אל-חיקם br חרפתם אשר חרפוך    אדני br</span> <span class="verse"><a name="13">13</a>יג    ואנחנו עמך וצאן מרעיתך--    נודה לך לעולם br לדר ודר--    נספר תהלתך</span> </p></div</div></div></body></html>