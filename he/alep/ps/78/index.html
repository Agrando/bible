<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 78</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/78"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 78</strong></div><p><span class="verse"><a name="1">1</a>א    משכיל לאסף br האזינה עמי תורתי    הטו אזנכם לאמרי-פי br</span> <span class="verse"><a name="2">2</a>ב    אפתחה במשל פי    אביעה חידות מני-קדם br</span> <span class="verse"><a name="3">3</a>ג    אשר שמענו ונדעם    ואבותינו ספרו-לנו br</span> <span class="verse"><a name="4">4</a>ד    לא נכחד מבניהם--    לדור אחרון מספרים תהלות יהוה br ועזוזו ונפלאתיו    אשר עשה br</span> <span class="verse"><a name="5">5</a>ה    ויקם עדות ביעקב    ותורה שם בישראל br אשר צוה את-אבותינו--    להודיעם לבניהם br</span> <span class="verse"><a name="6">6</a>ו    למען ידעו דור אחרון--בנים יולדו    יקמו ויספרו לבניהם br</span> <span class="verse"><a name="7">7</a>ז    וישימו באלהים כסלם    ולא ישכחו מעללי-אל ומצותיו ינצרו br</span> <span class="verse"><a name="8">8</a>ח    ולא יהיו כאבותם--    דור סורר ומרה br דור לא-הכין לבו    ולא-נאמנה את-אל רוחו br</span> <span class="verse"><a name="9">9</a>ט    בני-אפרים נושקי רומי-קשת    הפכו ביום קרב br</span> <span class="verse"><a name="10">10</a>י    לא שמרו ברית אלהים    ובתורתו מאנו ללכת br</span> <span class="verse"><a name="11">11</a>יא    וישכחו עלילותיו    ונפלאותיו אשר הראם br</span> <span class="verse"><a name="12">12</a>יב    נגד אבותם עשה פלא    בארץ מצרים שדה-צען br</span> <span class="verse"><a name="13">13</a>יג    בקע ים ויעבירם    ויצב-מים כמו-נד br</span> <span class="verse"><a name="14">14</a>יד    וינחם בענן יומם    וכל-הלילה באור אש br</span> <span class="verse"><a name="15">15</a>טו    יבקע צרים במדבר    וישק כתהמות רבה br</span> <span class="verse"><a name="16">16</a>טז    ויוצא נוזלים מסלע    ויורד כנהרות מים br</span> <span class="verse"><a name="17">17</a>יז    ויוסיפו עוד לחטא-לו--    למרות עליון בציה br</span> <span class="verse"><a name="18">18</a>יח    וינסו-אל בלבבם--    לשאל-אכל לנפשם br</span> <span class="verse"><a name="19">19</a>יט    וידברו באלהים    אמרו היוכל אל--לערך שלחן במדבר br</span> <span class="verse"><a name="20">20</a>כ    הן הכה-צור ויזובו מים--    ונחלים ישטפו br הגם-לחם יוכל תת    אם-יכין שאר לעמו br</span> <span class="verse"><a name="21">21</a>כא    לכן שמע יהוה--    ויתעבר br ואש נשקה ביעקב    וגם-אף עלה בישראל br</span> <span class="verse"><a name="22">22</a>כב    כי לא האמינו באלהים    ולא בטחו בישועתו br</span> <span class="verse"><a name="23">23</a>כג    ויצו שחקים ממעל    ודלתי שמים פתח br</span> <span class="verse"><a name="24">24</a>כד    וימטר עליהם מן לאכל    ודגן-שמים נתן למו br</span> <span class="verse"><a name="25">25</a>כה    לחם אבירים אכל איש    צידה שלח להם לשבע br</span> <span class="verse"><a name="26">26</a>כו    יסע קדים בשמים    וינהג בעזו תימן br</span> <span class="verse"><a name="27">27</a>כז    וימטר עליהם כעפר שאר    וכחול ימים עוף כנף br</span> <span class="verse"><a name="28">28</a>כח    ויפל בקרב מחנהו    סביב למשכנתיו br</span> <span class="verse"><a name="29">29</a>כט    ויאכלו וישבעו מאד    ותאותם יבא להם br</span> <span class="verse"><a name="30">30</a>ל    לא-זרו מתאותם    עוד אכלם בפיהם br</span> <span class="verse"><a name="31">31</a>לא    ואף אלהים עלה בהם    ויהרג במשמניהם br ובחורי ישראל    הכריע br</span> <span class="verse"><a name="32">32</a>לב    בכל-זאת חטאו-עוד    ולא-האמינו בנפלאותיו br</span> <span class="verse"><a name="33">33</a>לג    ויכל-בהבל ימיהם    ושנותם בבהלה br</span> <span class="verse"><a name="34">34</a>לד    אם-הרגם ודרשוהו    ושבו ושחרו-אל br</span> <span class="verse"><a name="35">35</a>לה    ויזכרו כי-אלהים צורם    ואל עליון גאלם br</span> <span class="verse"><a name="36">36</a>לו    ויפתוהו בפיהם    ובלשונם יכזבו-לו br</span> <span class="verse"><a name="37">37</a>לז    ולבם לא-נכון עמו    ולא נאמנו בבריתו br</span> <span class="verse"><a name="38">38</a>לח    והוא רחום יכפר עון--    ולא-ישחית br והרבה להשיב אפו    ולא-יעיר כל-חמתו br</span> <span class="verse"><a name="39">39</a>לט    ויזכר כי-בשר המה    רוח הולך ולא ישוב br</span> <span class="verse"><a name="40">40</a>מ    כמה ימרוהו במדבר    יעציבוהו בישימון br</span> <span class="verse"><a name="41">41</a>מא    וישובו וינסו אל    וקדוש ישראל התוו br</span> <span class="verse"><a name="42">42</a>מב    לא-זכרו את-ידו    יום אשר-פדם מני-צר br</span> <span class="verse"><a name="43">43</a>מג    אשר-שם במצרים אתותיו    ומופתיו בשדה-צען br</span> <span class="verse"><a name="44">44</a>מד    ויהפך לדם יאריהם    ונזליהם בל-ישתיון br</span> <span class="verse"><a name="45">45</a>מה    ישלח בהם ערב ויאכלם    וצפרדע ותשחיתם br</span> <span class="verse"><a name="46">46</a>מו    ויתן לחסיל יבולם    ויגיעם לארבה br</span> <span class="verse"><a name="47">47</a>מז    יהרג בברד גפנם    ושקמותם בחנמל br</span> <span class="verse"><a name="48">48</a>מח    ויסגר לברד בעירם    ומקניהם לרשפים br</span> <span class="verse"><a name="49">49</a>מט    ישלח-בם חרון אפו--עברה וזעם וצרה    משלחת מלאכי רעים br</span> <span class="verse"><a name="50">50</a>נ    יפלס נתיב לאפו    לא-חשך ממות נפשם וחיתם לדבר הסגיר br</span> <span class="verse"><a name="51">51</a>נא    ויך כל-בכור במצרים    ראשית אונים באהלי-חם br</span> <span class="verse"><a name="52">52</a>נב    ויסע כצאן עמו    וינהגם כעדר במדבר br</span> <span class="verse"><a name="53">53</a>נג    וינחם לבטח ולא פחדו    ואת-אויביהם כסה הים br</span> <span class="verse"><a name="54">54</a>נד    ויביאם אל-גבול קדשו    הר-זה קנתה ימינו br</span> <span class="verse"><a name="55">55</a>נה    ויגרש מפניהם גוים--    ויפילם בחבל נחלה br וישכן באהליהם    שבטי ישראל br</span> <span class="verse"><a name="56">56</a>נו    וינסו וימרו את-אלהים עליון    ועדותיו לא שמרו br</span> <span class="verse"><a name="57">57</a>נז    ויסגו ויבגדו כאבותם    נהפכו כקשת רמיה br</span> <span class="verse"><a name="58">58</a>נח    ויכעיסוהו בבמותם    ובפסיליהם יקניאוהו br</span> <span class="verse"><a name="59">59</a>נט    שמע אלהים ויתעבר    וימאס מאד בישראל br</span> <span class="verse"><a name="60">60</a>ס    ויטש משכן שלו    אהל שכן באדם br</span> <span class="verse"><a name="61">61</a>סא    ויתן לשבי עזו    ותפארתו ביד-צר br</span> <span class="verse"><a name="62">62</a>סב    ויסגר לחרב עמו    ובנחלתו התעבר br</span> <span class="verse"><a name="63">63</a>סג    בחוריו אכלה-אש    ובתולתיו לא הוללו br</span> <span class="verse"><a name="64">64</a>סד    כהניו בחרב נפלו    ואלמנתיו לא תבכינה br</span> <span class="verse"><a name="65">65</a>סה    ויקץ כישן אדני    כגבור מתרונן מיין br</span> <span class="verse"><a name="66">66</a>סו    ויך-צריו אחור    חרפת עולם נתן למו br</span> <span class="verse"><a name="67">67</a>סז    וימאס באהל יוסף    ובשבט אפרים לא בחר br</span> <span class="verse"><a name="68">68</a>סח    ויבחר את-שבט יהודה    את-הר ציון אשר אהב br</span> <span class="verse"><a name="69">69</a>סט    ויבן כמו-רמים מקדשו    כארץ יסדה לעולם br</span> <span class="verse"><a name="70">70</a>ע    ויבחר בדוד עבדו    ויקחהו ממכלאת צאן br</span> <span class="verse"><a name="71">71</a>עא    מאחר עלות הביאו    לרעות ביעקב עמו ובישראל נחלתו br</span> <span class="verse"><a name="72">72</a>עב    וירעם כתם לבבו    ובתבונות כפיו ינחם</span> </p></div</div></div></body></html>