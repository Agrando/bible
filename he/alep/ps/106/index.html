<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 106</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/106"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 106</strong></div><p><span class="verse"><a name="1">1</a>א    הללו-יה br הודו ליהוה כי-טוב--    כי לעולם חסדו br</span> <span class="verse"><a name="2">2</a>ב    מי--ימלל גבורות יהוה    ישמיע כל-תהלתו br</span> <span class="verse"><a name="3">3</a>ג    אשרי שמרי משפט    עשה צדקה בכל-עת br</span> <span class="verse"><a name="4">4</a>ד    זכרני יהוה ברצון עמך    פקדני בישועתך br</span> <span class="verse"><a name="5">5</a>ה    לראות בטובת בחיריך--    לשמח בשמחת גויך br להתהלל    עם-נחלתך br</span> <span class="verse"><a name="6">6</a>ו    חטאנו עם-אבותינו    העוינו הרשענו br</span> <span class="verse"><a name="7">7</a>ז    אבותינו במצרים    לא-השכילו נפלאותיך-- br לא זכרו    את-רב חסדיך br וימרו על-ים    בים-סוף br</span> <span class="verse"><a name="8">8</a>ח    ויושיעם למען שמו--    להודיע את-גבורתו br</span> <span class="verse"><a name="9">9</a>ט    ויגער בים-סוף ויחרב    ויוליכם בתהמות כמדבר br</span> <span class="verse"><a name="10">10</a>י    ויושיעם מיד שונא    ויגאלם מיד אויב br</span> <span class="verse"><a name="11">11</a>יא    ויכסו-מים צריהם    אחד מהם לא נותר br</span> <span class="verse"><a name="12">12</a>יב    ויאמינו בדבריו    ישירו תהלתו br</span> <span class="verse"><a name="13">13</a>יג    מהרו שכחו מעשיו    לא-חכו לעצתו br</span> <span class="verse"><a name="14">14</a>יד    ויתאוו תאוה במדבר    וינסו-אל בישימון br</span> <span class="verse"><a name="15">15</a>טו    ויתן להם שאלתם    וישלח רזון בנפשם br</span> <span class="verse"><a name="16">16</a>טז    ויקנאו למשה במחנה    לאהרן קדוש יהוה br</span> <span class="verse"><a name="17">17</a>יז    תפתח-ארץ ותבלע דתן    ותכס על-עדת אבירם br</span> <span class="verse"><a name="18">18</a>יח    ותבער-אש בעדתם    להבה תלהט רשעים br</span> <span class="verse"><a name="19">19</a>יט    יעשו-עגל בחרב    וישתחוו למסכה br</span> <span class="verse"><a name="20">20</a>כ    וימירו את-כבודם    בתבנית שור אכל עשב br</span> <span class="verse"><a name="21">21</a>כא    שכחו אל מושיעם--    עשה גדלות במצרים br</span> <span class="verse"><a name="22">22</a>כב    נפלאות בארץ חם    נוראות על-ים-סוף br</span> <span class="verse"><a name="23">23</a>כג    ויאמר    להשמידם br לולי משה בחירו--    עמד בפרץ לפניו br להשיב חמתו    מהשחית br</span> <span class="verse"><a name="24">24</a>כד    וימאסו בארץ חמדה    לא-האמינו לדברו br</span> <span class="verse"><a name="25">25</a>כה    וירגנו באהליהם    לא שמעו בקול יהוה br</span> <span class="verse"><a name="26">26</a>כו    וישא ידו להם--    להפיל אותם במדבר br</span> <span class="verse"><a name="27">27</a>כז    ולהפיל זרעם בגוים    ולזרותם בארצות br</span> <span class="verse"><a name="28">28</a>כח    ויצמדו לבעל פעור    ויאכלו זבחי מתים br</span> <span class="verse"><a name="29">29</a>כט    ויכעיסו במעלליהם    ותפרץ-בם מגפה br</span> <span class="verse"><a name="30">30</a>ל    ויעמד פינחס ויפלל    ותעצר המגפה br</span> <span class="verse"><a name="31">31</a>לא    ותחשב לו לצדקה    לדר ודר עד-עולם br</span> <span class="verse"><a name="32">32</a>לב    ויקציפו על-מי מריבה    וירע למשה בעבורם br</span> <span class="verse"><a name="33">33</a>לג    כי-המרו את-רוחו    ויבטא בשפתיו br</span> <span class="verse"><a name="34">34</a>לד    לא-השמידו את-העמים--    אשר אמר יהוה להם br</span> <span class="verse"><a name="35">35</a>לה    ויתערבו בגוים    וילמדו מעשיהם br</span> <span class="verse"><a name="36">36</a>לו    ויעבדו את-עצביהם    ויהיו להם למוקש br</span> <span class="verse"><a name="37">37</a>לז    ויזבחו את-בניהם ואת-בנותיהם--    לשדים br</span> <span class="verse"><a name="38">38</a>לח    וישפכו דם נקי דם-בניהם ובנותיהם--    אשר זבחו לעצבי כנען br ותחנף הארץ    בדמים br</span> <span class="verse"><a name="39">39</a>לט    ויטמאו במעשיהם    ויזנו במעלליהם br</span> <span class="verse"><a name="40">40</a>מ    ויחר-אף יהוה בעמו    ויתעב את-נחלתו br</span> <span class="verse"><a name="41">41</a>מא    ויתנם ביד-גוים    וימשלו בהם שנאיהם br</span> <span class="verse"><a name="42">42</a>מב    וילחצום אויביהם    ויכנעו תחת ידם br</span> <span class="verse"><a name="43">43</a>מג    פעמים רבות    יצילם br והמה ימרו בעצתם    וימכו בעונם br</span> <span class="verse"><a name="44">44</a>מד    וירא בצר להם--    בשמעו את-רנתם br</span> <span class="verse"><a name="45">45</a>מה    ויזכר להם בריתו    וינחם כרב חסדו br</span> <span class="verse"><a name="46">46</a>מו    ויתן אותם לרחמים--    לפני כל-שוביהם br</span> <span class="verse"><a name="47">47</a>מז    הושיענו יהוה אלהינו    וקבצנו מן-הגוים br להדות לשם קדשך    להשתבח בתהלתך br</span> <span class="verse"><a name="48">48</a>מח    ברוך יהוה אלהי ישראל    מן-העולם ועד העולם-- br ואמר כל-העם    אמן br הללו-יה</span> </p></div</div></div></body></html>