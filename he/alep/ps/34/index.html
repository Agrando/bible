<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 34</strong></div><p><span class="verse"><a name="1">1</a>א    לדוד--    בשנותו את-טעמו לפני אבימלך ויגרשהו וילך br</span> <span class="verse"><a name="2">2</a>ב    אברכה את-יהוה בכל-עת    תמיד תהלתו בפי br</span> <span class="verse"><a name="3">3</a>ג    ביהוה תתהלל נפשי    ישמעו ענוים וישמחו br</span> <span class="verse"><a name="4">4</a>ד    גדלו ליהוה אתי    ונרוממה שמו יחדו br</span> <span class="verse"><a name="5">5</a>ה    דרשתי את-יהוה וענני    ומכל-מגורותי הצילני br</span> <span class="verse"><a name="6">6</a>ו    הביטו אליו ונהרו    ופניהם אל-יחפרו br</span> <span class="verse"><a name="7">7</a>ז    זה עני קרא ויהוה שמע    ומכל-צרותיו הושיעו br</span> <span class="verse"><a name="8">8</a>ח    חנה מלאך-יהוה סביב ליראיו    ויחלצם br</span> <span class="verse"><a name="9">9</a>ט    טעמו וראו כי-טוב יהוה    אשרי הגבר יחסה-בו br</span> <span class="verse"><a name="10">10</a>י    יראו את-יהוה קדשיו    כי-אין מחסור ליראיו br</span> <span class="verse"><a name="11">11</a>יא    כפירים רשו ורעבו    ודרשי יהוה לא-יחסרו כל-טוב br</span> <span class="verse"><a name="12">12</a>יב    לכו-בנים שמעו-לי    יראת יהוה אלמדכם br</span> <span class="verse"><a name="13">13</a>יג    מי-האיש החפץ חיים    אהב ימים לראות טוב br</span> <span class="verse"><a name="14">14</a>יד    נצר לשונך מרע    ושפתיך מדבר מרמה br</span> <span class="verse"><a name="15">15</a>טו    סור מרע ועשה-טוב    בקש שלום ורדפהו br</span> <span class="verse"><a name="16">16</a>טז    עיני יהוה אל-צדיקים    ואזניו אל-שועתם br</span> <span class="verse"><a name="17">17</a>יז    פני יהוה בעשי רע    להכרית מארץ זכרם br</span> <span class="verse"><a name="18">18</a>יח    צעקו ויהוה שמע    ומכל-צרותם הצילם br</span> <span class="verse"><a name="19">19</a>יט    קרוב יהוה לנשברי-לב    ואת-דכאי-רוח יושיע br</span> <span class="verse"><a name="20">20</a>כ    רבות רעות צדיק    ומכלם יצילנו יהוה br</span> <span class="verse"><a name="21">21</a>כא    שמר כל-עצמותיו    אחת מהנה לא נשברה br</span> <span class="verse"><a name="22">22</a>כב    תמותת רשע רעה    ושנאי צדיק יאשמו br [ (Psalms 34:23)  כג    פדה יהוה נפש עבדיו    ולא יאשמו כל-החסים בו  ]</span> </p></div</div></div></body></html>