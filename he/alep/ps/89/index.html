<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 89</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/89"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 89</strong></div><p><span class="verse"><a name="1">1</a>א    משכיל לאיתן האזרחי br</span> <span class="verse"><a name="2">2</a>ב    חסדי יהוה עולם אשירה    לדר ודר אודיע אמונתך בפי br</span> <span class="verse"><a name="3">3</a>ג    כי-אמרתי--עולם חסד יבנה    שמים תכן אמונתך בהם br</span> <span class="verse"><a name="4">4</a>ד    כרתי ברית לבחירי    נשבעתי לדוד עבדי br</span> <span class="verse"><a name="5">5</a>ה    עד-עולם אכין זרעך    ובניתי לדר-ודור כסאך סלה br</span> <span class="verse"><a name="6">6</a>ו    ויודו שמים פלאך יהוה    אף-אמונתך בקהל קדשים br</span> <span class="verse"><a name="7">7</a>ז    כי מי בשחק יערך ליהוה    ידמה ליהוה בבני אלים br</span> <span class="verse"><a name="8">8</a>ח    אל נערץ בסוד-קדשים רבה    ונורא על-כל-סביביו br</span> <span class="verse"><a name="9">9</a>ט    יהוה אלהי צבאות--מי-כמוך חסין יה    ואמונתך סביבותיך br</span> <span class="verse"><a name="10">10</a>י    אתה מושל בגאות הים    בשוא גליו אתה תשבחם br</span> <span class="verse"><a name="11">11</a>יא    אתה דכאת כחלל רהב    בזרוע עזך פזרת אויביך br</span> <span class="verse"><a name="12">12</a>יב    לך שמים אף-לך ארץ    תבל ומלאה אתה יסדתם br</span> <span class="verse"><a name="13">13</a>יג    צפון וימין אתה בראתם    תבור וחרמון בשמך ירננו br</span> <span class="verse"><a name="14">14</a>יד    לך זרוע עם-גבורה    תעז ידך תרום ימינך br</span> <span class="verse"><a name="15">15</a>טו    צדק ומשפט מכון כסאך    חסד ואמת יקדמו פניך br</span> <span class="verse"><a name="16">16</a>טז    אשרי העם ידעי תרועה    יהוה באור-פניך יהלכון br</span> <span class="verse"><a name="17">17</a>יז    בשמך יגילון כל-היום    ובצדקתך ירומו br</span> <span class="verse"><a name="18">18</a>יח    כי-תפארת עזמו אתה    וברצונך תרים (תרום) קרנינו br</span> <span class="verse"><a name="19">19</a>יט    כי ליהוה מגננו    ולקדוש ישראל מלכנו br</span> <span class="verse"><a name="20">20</a>כ    אז דברת בחזון לחסידיך--    ותאמר שויתי עזר על-גבור br הרימותי בחור    מעם br</span> <span class="verse"><a name="21">21</a>כא    מצאתי דוד עבדי    בשמן קדשי משחתיו br</span> <span class="verse"><a name="22">22</a>כב    אשר ידי תכון עמו    אף-זרועי תאמצנו br</span> <span class="verse"><a name="23">23</a>כג    לא-ישיא אויב בו    ובן-עולה לא יעננו br</span> <span class="verse"><a name="24">24</a>כד    וכתותי מפניו צריו    ומשנאיו אגוף br</span> <span class="verse"><a name="25">25</a>כה    ואמונתי וחסדי עמו    ובשמי תרום קרנו br</span> <span class="verse"><a name="26">26</a>כו    ושמתי בים ידו    ובנהרות ימינו br</span> <span class="verse"><a name="27">27</a>כז    הוא יקראני אבי אתה    אלי וצור ישועתי br</span> <span class="verse"><a name="28">28</a>כח    אף-אני בכור אתנהו    עליון למלכי-ארץ br</span> <span class="verse"><a name="29">29</a>כט    לעולם אשמור- (אשמר-) לו חסדי    ובריתי נאמנת לו br</span> <span class="verse"><a name="30">30</a>ל    ושמתי לעד זרעו    וכסאו כימי שמים br</span> <span class="verse"><a name="31">31</a>לא    אם-יעזבו בניו תורתי    ובמשפטי לא ילכון br</span> <span class="verse"><a name="32">32</a>לב    אם-חקתי יחללו    ומצותי לא ישמרו br</span> <span class="verse"><a name="33">33</a>לג    ופקדתי בשבט פשעם    ובנגעים עונם br</span> <span class="verse"><a name="34">34</a>לד    וחסדי לא-אפיר מעמו    ולא-אשקר באמונתי br</span> <span class="verse"><a name="35">35</a>לה    לא-אחלל בריתי    ומוצא שפתי לא אשנה br</span> <span class="verse"><a name="36">36</a>לו    אחת נשבעתי בקדשי    אם-לדוד אכזב br</span> <span class="verse"><a name="37">37</a>לז    זרעו לעולם יהיה    וכסאו כשמש נגדי br</span> <span class="verse"><a name="38">38</a>לח    כירח יכון עולם    ועד בשחק נאמן סלה br</span> <span class="verse"><a name="39">39</a>לט    ואתה זנחת ותמאס    התעברת עם-משיחך br</span> <span class="verse"><a name="40">40</a>מ    נארתה ברית עבדך    חללת לארץ נזרו br</span> <span class="verse"><a name="41">41</a>מא    פרצת כל-גדרתיו    שמת מבצריו מחתה br</span> <span class="verse"><a name="42">42</a>מב    שסהו כל-עברי דרך    היה חרפה לשכניו br</span> <span class="verse"><a name="43">43</a>מג    הרימות ימין צריו    השמחת כל-אויביו br</span> <span class="verse"><a name="44">44</a>מד    אף-תשיב צור חרבו    ולא הקימתו במלחמה br</span> <span class="verse"><a name="45">45</a>מה    השבת מטהרו    וכסאו לארץ מגרתה br</span> <span class="verse"><a name="46">46</a>מו    הקצרת ימי עלומיו    העטית עליו בושה סלה br</span> <span class="verse"><a name="47">47</a>מז    עד-מה יהוה תסתר לנצח    תבער כמו-אש חמתך br</span> <span class="verse"><a name="48">48</a>מח    זכר-אני מה-חלד    על-מה-שוא בראת כל-בני-אדם br</span> <span class="verse"><a name="49">49</a>מט    מי גבר יחיה ולא יראה-מות    ימלט נפשו מיד-שאול סלה br</span> <span class="verse"><a name="50">50</a>נ    איה חסדיך הראשנים אדני    נשבעת לדוד באמונתך br</span> <span class="verse"><a name="51">51</a>נא    זכר אדני חרפת עבדיך    שאתי בחיקי כל-רבים עמים br</span> <span class="verse"><a name="52">52</a>נב    אשר חרפו אויביך יהוה    אשר חרפו עקבות משיחך br [ (Psalms 89:53)  נג    ברוך יהוה לעולם    אמן ואמן  ]</span> </p></div</div></div></body></html>