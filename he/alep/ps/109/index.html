<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 109</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/109"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 109</strong></div><p><span class="verse"><a name="1">1</a>א    למנצח לדוד מזמור br אלהי תהלתי    אל-תחרש br</span> <span class="verse"><a name="2">2</a>ב    כי פי רשע ופי-מרמה--עלי פתחו    דברו אתי לשון שקר br</span> <span class="verse"><a name="3">3</a>ג    ודברי שנאה סבבוני    וילחמוני חנם br</span> <span class="verse"><a name="4">4</a>ד    תחת-אהבתי ישטנוני    ואני תפלה br</span> <span class="verse"><a name="5">5</a>ה    וישימו עלי רעה תחת טובה    ושנאה תחת אהבתי br</span> <span class="verse"><a name="6">6</a>ו    הפקד עליו רשע    ושטן יעמד על-ימינו br</span> <span class="verse"><a name="7">7</a>ז    בהשפטו יצא רשע    ותפלתו תהיה לחטאה br</span> <span class="verse"><a name="8">8</a>ח    יהיו-ימיו מעטים    פקדתו יקח אחר br</span> <span class="verse"><a name="9">9</a>ט    יהיו-בניו יתומים    ואשתו אלמנה br</span> <span class="verse"><a name="10">10</a>י    ונוע ינועו בניו ושאלו    ודרשו מחרבותיהם br</span> <span class="verse"><a name="11">11</a>יא    ינקש נושה לכל-אשר-לו    ויבזו זרים יגיעו br</span> <span class="verse"><a name="12">12</a>יב    אל-יהי-לו משך חסד    ואל-יהי חונן ליתומיו br</span> <span class="verse"><a name="13">13</a>יג    יהי-אחריתו להכרית    בדור אחר ימח שמם br</span> <span class="verse"><a name="14">14</a>יד    יזכר עון אבתיו--אל-יהוה    וחטאת אמו אל-תמח br</span> <span class="verse"><a name="15">15</a>טו    יהיו נגד-יהוה תמיד    ויכרת מארץ זכרם br</span> <span class="verse"><a name="16">16</a>טז    יען--    אשר לא זכר עשות חסד br וירדף איש-עני ואביון--ונכאה לבב    למותת br</span> <span class="verse"><a name="17">17</a>יז    ויאהב קללה ותבואהו    ולא-חפץ בברכה ותרחק ממנו br</span> <span class="verse"><a name="18">18</a>יח    וילבש קללה כמדו    ותבא כמים בקרבו וכשמן בעצמותיו br</span> <span class="verse"><a name="19">19</a>יט    תהי-לו כבגד יעטה    ולמזח תמיד יחגרה br</span> <span class="verse"><a name="20">20</a>כ    זאת פעלת שטני מאת יהוה    והדברים רע על-נפשי br</span> <span class="verse"><a name="21">21</a>כא    ואתה יהוה אדני--    עשה-אתי למען שמך br כי-טוב חסדך    הצילני br</span> <span class="verse"><a name="22">22</a>כב    כי-עני ואביון אנכי    ולבי חלל בקרבי br</span> <span class="verse"><a name="23">23</a>כג    כצל-כנטותו נהלכתי    ננערתי כארבה br</span> <span class="verse"><a name="24">24</a>כד    ברכי כשלו מצום    ובשרי כחש משמן br</span> <span class="verse"><a name="25">25</a>כה    ואני הייתי חרפה להם    יראוני יניעון ראשם br</span> <span class="verse"><a name="26">26</a>כו    עזרני יהוה אלהי    הושיעני כחסדך br</span> <span class="verse"><a name="27">27</a>כז    וידעו כי-ידך זאת    אתה יהוה עשיתה br</span> <span class="verse"><a name="28">28</a>כח    יקללו-המה ואתה תברך    קמו ויבשו--ועבדך ישמח br</span> <span class="verse"><a name="29">29</a>כט    ילבשו שוטני כלמה    ויעטו כמעיל בשתם br</span> <span class="verse"><a name="30">30</a>ל    אודה יהוה מאד בפי    ובתוך רבים אהללנו br</span> <span class="verse"><a name="31">31</a>לא    כי-יעמד לימין אביון--    להושיע משפטי נפשו</span> </p></div</div></div></body></html>