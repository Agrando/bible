<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 69</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/69"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 69</strong></div><p><span class="verse"><a name="1">1</a>א    למנצח על-שושנים לדוד br</span> <span class="verse"><a name="2">2</a>ב    הושיעני אלהים--    כי באו מים עד-נפש br</span> <span class="verse"><a name="3">3</a>ג    טבעתי ביון מצולה--    ואין מעמד br באתי במעמקי-מים    ושבלת שטפתני br</span> <span class="verse"><a name="4">4</a>ד    יגעתי בקראי נחר גרוני    כלו עיני--מיחל לאלהי br</span> <span class="verse"><a name="5">5</a>ה    רבו משערות ראשי--    שנאי חנם br עצמו מצמיתי איבי שקר--    אשר לא-גזלתי אז אשיב br</span> <span class="verse"><a name="6">6</a>ו    אלהים--אתה ידעת לאולתי    ואשמותי ממך לא-נכחדו br</span> <span class="verse"><a name="7">7</a>ז    אל-יבשו בי קויך--    אדני יהוה צבאות br אל-יכלמו בי מבקשיך--    אלהי ישראל br</span> <span class="verse"><a name="8">8</a>ח    כי-עליך נשאתי חרפה    כסתה כלמה פני br</span> <span class="verse"><a name="9">9</a>ט    מוזר הייתי לאחי    ונכרי לבני אמי br</span> <span class="verse"><a name="10">10</a>י    כי-קנאת ביתך אכלתני    וחרפות חורפיך נפלו עלי br</span> <span class="verse"><a name="11">11</a>יא    ואבכה בצום נפשי    ותהי לחרפות לי br</span> <span class="verse"><a name="12">12</a>יב    ואתנה לבושי שק    ואהי להם למשל br</span> <span class="verse"><a name="13">13</a>יג    ישיחו בי ישבי שער    ונגינות שותי שכר br</span> <span class="verse"><a name="14">14</a>יד    ואני תפלתי-לך יהוה עת רצון--    אלהים ברב-חסדך br ענני    באמת ישעך br</span> <span class="verse"><a name="15">15</a>טו    הצילני מטיט ואל-אטבעה    אנצלה משנאי וממעמקי מים br</span> <span class="verse"><a name="16">16</a>טז    אל-תשטפני שבלת מים--    ואל-תבלעני מצולה br ואל-תאטר-עלי באר    פיה br</span> <span class="verse"><a name="17">17</a>יז    ענני יהוה כי-טוב חסדך    כרב רחמיך פנה אלי br</span> <span class="verse"><a name="18">18</a>יח    ואל-תסתר פניך מעבדך    כי-צר-לי מהר ענני br</span> <span class="verse"><a name="19">19</a>יט    קרבה אל-נפשי גאלה    למען איבי פדני br</span> <span class="verse"><a name="20">20</a>כ    אתה ידעת--חרפתי ובשתי וכלמתי    נגדך כל-צוררי br</span> <span class="verse"><a name="21">21</a>כא    חרפה שברה לבי--    ואנושה br ואקוה לנוד ואין    ולמנחמים ולא מצאתי br</span> <span class="verse"><a name="22">22</a>כב    ויתנו בברותי ראש    ולצמאי ישקוני חמץ br</span> <span class="verse"><a name="23">23</a>כג    יהי-שלחנם לפניהם לפח    ולשלומים למוקש br</span> <span class="verse"><a name="24">24</a>כד    תחשכנה עיניהם מראות    ומתניהם תמיד המעד br</span> <span class="verse"><a name="25">25</a>כה    שפך-עליהם זעמך    וחרון אפך ישיגם br</span> <span class="verse"><a name="26">26</a>כו    תהי-טירתם נשמה    באהליהם אל-יהי ישב br</span> <span class="verse"><a name="27">27</a>כז    כי-אתה אשר-הכית רדפו    ואל-מכאוב חלליך יספרו br</span> <span class="verse"><a name="28">28</a>כח    תנה-עון על-עונם    ואל-יבאו בצדקתך br</span> <span class="verse"><a name="29">29</a>כט    ימחו מספר חיים    ועם צדיקים אל-יכתבו br</span> <span class="verse"><a name="30">30</a>ל    ואני עני וכואב    ישועתך אלהים תשגבני br</span> <span class="verse"><a name="31">31</a>לא    אהללה שם-אלהים בשיר    ואגדלנו בתודה br</span> <span class="verse"><a name="32">32</a>לב    ותיטב ליהוה משור פר    מקרן מפריס br</span> <span class="verse"><a name="33">33</a>לג    ראו ענוים ישמחו    דרשי אלהים ויחי לבבכם br</span> <span class="verse"><a name="34">34</a>לד    כי-שמע אל-אביונים יהוה    ואת-אסיריו לא בזה br</span> <span class="verse"><a name="35">35</a>לה    יהללוהו שמים וארץ    ימים וכל-רמש בם br</span> <span class="verse"><a name="36">36</a>לו    כי אלהים יושיע ציון ויבנה ערי יהודה    וישבו שם וירשוה br [ (Psalms 69:37)  לז    וזרע עבדיו ינחלוה    ואהבי שמו ישכנו-בה  ]</span> </p></div</div></div></body></html>