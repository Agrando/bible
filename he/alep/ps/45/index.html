<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 45</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/45"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 45</strong></div><p><span class="verse"><a name="1">1</a>א    למנצח על-ששנים לבני-קרח    משכיל שיר ידידת br</span> <span class="verse"><a name="2">2</a>ב    רחש לבי דבר טוב--    אמר אני מעשי למלך br לשוני    עט סופר מהיר br</span> <span class="verse"><a name="3">3</a>ג    יפיפית מבני אדם--    הוצק חן בשפתותיך br על-כן ברכך אלהים    לעולם br</span> <span class="verse"><a name="4">4</a>ד    חגור-חרבך על-ירך גבור--    הודך והדרך br</span> <span class="verse"><a name="5">5</a>ה    והדרך צלח רכב--    על-דבר-אמת וענוה-צדק br ותורך נוראות    ימינך br</span> <span class="verse"><a name="6">6</a>ו    חציך שנונים    עמים תחתיך יפלו בלב אויבי המלך br</span> <span class="verse"><a name="7">7</a>ז    כסאך אלהים עולם ועד    שבט מישר שבט מלכותך br</span> <span class="verse"><a name="8">8</a>ח    אהבת צדק    ותשנא-רשע br על-כן משחך אלהים אלהיך שמן ששון--    מחברך br</span> <span class="verse"><a name="9">9</a>ט    מר-ואהלות קציעות כל-בגדתיך    מן-היכלי שן מני שמחוך br</span> <span class="verse"><a name="10">10</a>י    בנות מלכים ביקרותיך    נצבה שגל לימינך בכתם אופיר br</span> <span class="verse"><a name="11">11</a>יא    שמעי-בת וראי והטי אזנך    ושכחי עמך ובית אביך br</span> <span class="verse"><a name="12">12</a>יב    ויתאו המלך יפיך    כי-הוא אדניך והשתחוי-לו br</span> <span class="verse"><a name="13">13</a>יג    ובת-צר    במנחה פניך יחלו--עשירי עם br</span> <span class="verse"><a name="14">14</a>יד    כל-כבודה בת-מלך פנימה    ממשבצות זהב לבושה br</span> <span class="verse"><a name="15">15</a>טו    לרקמות תובל למלך    בתולות אחריה רעותיה--מובאות לך br</span> <span class="verse"><a name="16">16</a>טז    תובלנה בשמחת וגיל    תבאינה בהיכל מלך br</span> <span class="verse"><a name="17">17</a>יז    תחת אבתיך יהיו בניך    תשיתמו לשרים בכל-הארץ br [ (Psalms 45:18)  יח    אזכירה שמך בכל-דר ודר    על-כן עמים יהודוך לעלם ועד  ]</span> </p></div</div></div></body></html>