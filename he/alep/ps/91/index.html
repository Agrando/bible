<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 91</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ps/91"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ps">Psalms</a> &gt <strong>Chapter 91</strong></div><p><span class="verse"><a name="1">1</a>א    ישב בסתר עליון    בצל שדי יתלונן br</span> <span class="verse"><a name="2">2</a>ב    אמר--ליהוה מחסי ומצודתי    אלהי אבטח-בו br</span> <span class="verse"><a name="3">3</a>ג    כי הוא יצילך מפח יקוש    מדבר הוות br</span> <span class="verse"><a name="4">4</a>ד    באברתו יסך לך--ותחת-כנפיו תחסה    צנה וסחרה אמתו br</span> <span class="verse"><a name="5">5</a>ה    לא-תירא מפחד לילה    מחץ יעוף יומם br</span> <span class="verse"><a name="6">6</a>ו    מדבר באפל יהלך    מקטב ישוד צהרים br</span> <span class="verse"><a name="7">7</a>ז    יפל מצדך אלף--ורבבה מימינך    אליך לא יגש br</span> <span class="verse"><a name="8">8</a>ח    רק בעיניך תביט    ושלמת רשעים תראה br</span> <span class="verse"><a name="9">9</a>ט    כי-אתה יהוה מחסי    עליון שמת מעונך br</span> <span class="verse"><a name="10">10</a>י    לא-תאנה אליך רעה    ונגע לא-יקרב באהלך br</span> <span class="verse"><a name="11">11</a>יא    כי מלאכיו יצוה-לך    לשמרך בכל-דרכיך br</span> <span class="verse"><a name="12">12</a>יב    על-כפים ישאונך    פן-תגף באבן רגלך br</span> <span class="verse"><a name="13">13</a>יג    על-שחל ופתן תדרך    תרמס כפיר ותנין br</span> <span class="verse"><a name="14">14</a>יד    כי בי חשק ואפלטהו    אשגבהו כי-ידע שמי br</span> <span class="verse"><a name="15">15</a>טו    יקראני ואענהו--עמו-אנכי בצרה    אחלצהו ואכבדהו br</span> <span class="verse"><a name="16">16</a>טז    ארך ימים אשביעהו    ואראהו בישועתי</span> </p></div</div></div></body></html>