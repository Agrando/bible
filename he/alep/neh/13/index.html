<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/neh/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/neh">Nehemiah</a> &gt <strong>Chapter 13</strong></div><p><span class="verse"><a name="1">1</a>א  ביום ההוא נקרא בספר משה--באזני העם ונמצא כתוב בו אשר לא יבוא עמני ומואבי בקהל האלהים עד עולם</span> <span class="verse"><a name="2">2</a>ב  כי לא קדמו את בני ישראל בלחם ובמים וישכר עליו את בלעם לקללו ויהפך אלהינו הקללה לברכה</span> <span class="verse"><a name="3">3</a>ג  ויהי כשמעם את התורה ויבדילו כל ערב מישראל</span> <span class="verse"><a name="4">4</a>ד  ולפני מזה--אלישיב הכהן נתון בלשכת בית אלהינו  קרוב לטוביה</span> <span class="verse"><a name="5">5</a>ה  ויעש לו לשכה גדולה ושם היו לפנים נתנים את המנחה הלבונה והכלים ומעשר הדגן התירוש והיצהר--מצות הלוים והמשררים והשוערים ותרומת הכהנים</span> <span class="verse"><a name="6">6</a>ו  ובכל זה לא הייתי בירושלם  כי בשנת שלשים ושתים לארתחשסתא מלך בבל באתי אל המלך ולקץ ימים נשאלתי מן המלך</span> <span class="verse"><a name="7">7</a>ז  ואבוא לירושלם ואבינה ברעה אשר עשה אלישיב לטוביה--לעשות לו נשכה בחצרי בית האלהים</span> <span class="verse"><a name="8">8</a>ח  וירע לי מאד ואשליכה את כל כלי בית טוביה החוץ--מן הלשכה</span> <span class="verse"><a name="9">9</a>ט  ואמרה ויטהרו הלשכות ואשיבה שם כלי בית האלהים את המנחה והלבונה  {פ}</span> <span class="verse"><a name="10">10</a>י  ואדעה כי מניות הלוים לא נתנה ויברחו איש לשדהו הלוים והמשררים עשי המלאכה</span> <span class="verse"><a name="11">11</a>יא  ואריבה את הסגנים ואמרה מדוע נעזב בית האלהים ואקבצם ואעמדם על עמדם</span> <span class="verse"><a name="12">12</a>יב  וכל יהודה הביאו מעשר הדגן והתירוש והיצהר--לאוצרות</span> <span class="verse"><a name="13">13</a>יג  ואוצרה על אוצרות שלמיה הכהן וצדוק הסופר ופדיה מן הלוים ועל ידם חנן בן זכור בן מתניה  כי נאמנים נחשבו ועליהם לחלק לאחיהם  {פ}</span> <span class="verse"><a name="14">14</a>יד  זכרה לי אלהי על זאת ואל תמח חסדי אשר עשיתי בבית אלהי--ובמשמריו</span> <span class="verse"><a name="15">15</a>טו  בימים ההמה ראיתי ביהודה דרכים גתות בשבת ומביאים הערמות ועמסים על החמרים ואף יין ענבים ותאנים וכל משא ומביאים ירושלם ביום השבת ואעיד ביום מכרם ציד</span> <span class="verse"><a name="16">16</a>טז  והצרים ישבו בה מביאים דאג וכל מכר ומוכרים בשבת לבני יהודה ובירושלם</span> <span class="verse"><a name="17">17</a>יז  ואריבה את חרי יהודה ואמרה להם מה הדבר הרע הזה אשר אתם עשים ומחללים את יום השבת</span> <span class="verse"><a name="18">18</a>יח  הלוא כה עשו אבתיכם--ויבא אלהינו עלינו את כל הרעה הזאת ועל העיר הזאת ואתם מוסיפים חרון על ישראל לחלל את השבת  {פ}</span> <span class="verse"><a name="19">19</a>יט  ויהי כאשר צללו שערי ירושלם לפני השבת ואמרה ויסגרו הדלתות ואמרה אשר לא יפתחום עד אחר השבת ומנערי העמדתי על השערים--לא יבוא משא ביום השבת</span> <span class="verse"><a name="20">20</a>כ  וילינו הרכלים ומכרי כל ממכר מחוץ לירושלם--פעם ושתים</span> <span class="verse"><a name="21">21</a>כא  ואעידה בהם ואמרה אליהם מדוע אתם לנים נגד החומה--אם תשנו יד אשלח בכם מן העת ההיא לא באו בשבת  {ס}</span> <span class="verse"><a name="22">22</a>כב  ואמרה ללוים אשר יהיו מטהרים ובאים שמרים השערים--לקדש את יום השבת גם זאת זכרה לי אלהי וחוסה עלי כרב חסדך  {פ}</span> <span class="verse"><a name="23">23</a>כג  גם בימים ההם ראיתי את היהודים השיבו נשים אשדודיות (אשדדיות) עמוניות (עמניות) מואביות</span> <span class="verse"><a name="24">24</a>כד  ובניהם חצי מדבר אשדודית ואינם מכירים לדבר יהודית--וכלשון עם ועם</span> <span class="verse"><a name="25">25</a>כה  ואריב עמם ואקללם ואכה מהם אנשים ואמרטם ואשביעם באלהים אם תתנו בנתיכם לבניהם ואם תשאו מבנתיהם לבניכם ולכם</span> <span class="verse"><a name="26">26</a>כו  הלוא על אלה חטא שלמה מלך ישראל ובגוים הרבים לא היה מלך כמהו ואהוב לאלהיו היה ויתנהו אלהים מלך על כל ישראל  גם אותו החטיאו הנשים הנכריות</span> <span class="verse"><a name="27">27</a>כז  ולכם הנשמע לעשת את כל הרעה הגדולה הזאת--למעל באלהינו  להשיב נשים נכריות</span> <span class="verse"><a name="28">28</a>כח  ומבני יוידע בן אלישיב הכהן הגדול חתן לסנבלט החרני ואבריחהו מעלי</span> <span class="verse"><a name="29">29</a>כט  זכרה להם אלהי  על גאלי הכהנה וברית הכהנה והלוים</span> <span class="verse"><a name="30">30</a>ל  וטהרתים מכל נכר ואעמידה משמרות לכהנים וללוים איש במלאכתו</span> <span class="verse"><a name="31">31</a>לא  ולקרבן העצים בעתים מזמנות ולבכורים זכרה לי אלהי לטובה  {ש}</span> </p></div</div></div></body></html>