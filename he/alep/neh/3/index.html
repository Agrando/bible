<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/neh/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/neh">Nehemiah</a> &gt <strong>Chapter 3</strong></div><p><span class="verse"><a name="1">1</a>א  ויקם אלישיב הכהן הגדול ואחיו הכהנים ויבנו את שער הצאן--המה קדשוהו ויעמידו דלתתיו ועד מגדל המאה קדשוהו עד מגדל חננאל  {ס}</span> <span class="verse"><a name="2">2</a>ב  ועל ידו בנו אנשי ירחו  {ס}  ועל ידו בנה זכור בן אמרי  {ס}</span> <span class="verse"><a name="3">3</a>ג  ואת שער הדגים בנו בני הסנאה המה קרוהו--ויעמידו דלתתיו מנעוליו ובריחיו  {ס}</span> <span class="verse"><a name="4">4</a>ד  ועל ידם החזיק מרמות בן אוריה בן הקוץ  {ס}  ועל ידם החזיק משלם בן ברכיה בן משיזבאל  {ס}  ועל ידם החזיק צדוק בן בענא  {ס}</span> <span class="verse"><a name="5">5</a>ה  ועל ידם החזיקו התקועים ואדיריהם לא הביאו צורם בעבדת אדניהם  {ס}</span> <span class="verse"><a name="6">6</a>ו  ואת שער הישנה החזיקו יוידע בן פסח ומשלם בן בסודיה המה קרוהו--ויעמידו דלתתיו ומנעליו ובריחיו  {ס}</span> <span class="verse"><a name="7">7</a>ז  ועל ידם החזיק מלטיה הגבעני וידון המרנתי אנשי גבעון והמצפה--לכסא פחת עבר הנהר  {ס}</span> <span class="verse"><a name="8">8</a>ח  על ידו החזיק עזיאל בן חרהיה צורפים  {ס}  ועל ידו החזיק חנניה בן הרקחים ויעזבו ירושלם עד החומה הרחבה  {ס}</span> <span class="verse"><a name="9">9</a>ט  ועל ידם החזיק רפיה בן חור שר חצי פלך ירושלם  {ס}</span> <span class="verse"><a name="10">10</a>י  ועל ידם החזיק ידיה בן חרומף ונגד ביתו  {ס}  ועל ידו החזיק חטוש בן חשבניה</span> <span class="verse"><a name="11">11</a>יא  מדה שנית החזיק מלכיה בן חרם וחשוב בן פחת מואב ואת מגדל התנורים  {ס}</span> <span class="verse"><a name="12">12</a>יב  ועל ידו החזיק שלום בן הלוחש שר חצי פלך ירושלם הוא ובנותיו  {ס}</span> <span class="verse"><a name="13">13</a>יג  את שער הגיא החזיק חנון וישבי זנוח--המה בנוהו ויעמידו דלתתיו מנעליו ובריחיו ואלף אמה בחומה עד שער השפות</span> <span class="verse"><a name="14">14</a>יד  ואת שער האשפות החזיק מלכיה בן רכב שר פלך בית הכרם הוא יבננו--ויעמיד דלתתיו מנעליו ובריחיו  {ס}</span> <span class="verse"><a name="15">15</a>טו  ואת שער העין החזיק שלון בן כל חזה שר פלך המצפה--הוא יבננו ויטללנו ויעמידו (ויעמיד) דלתתיו מנעליו ובריחיו ואת חומת ברכת השלח לגן המלך ועד המעלות היורדות מעיר דויד  {ס}</span> <span class="verse"><a name="16">16</a>טז  אחריו החזיק נחמיה בן עזבוק שר חצי פלך בית צור--עד נגד קברי דויד ועד הברכה העשויה ועד בית הגברים  {ס}</span> <span class="verse"><a name="17">17</a>יז  אחריו החזיקו הלוים רחום בן בני על ידו החזיק חשביה שר חצי פלך קעילה--לפלכו  {ס}</span> <span class="verse"><a name="18">18</a>יח  אחריו החזיקו אחיהם בוי בן חנדד שר חצי פלך קעילה  {ס}</span> <span class="verse"><a name="19">19</a>יט  ויחזק על ידו עזר בן ישוע שר המצפה--מדה שנית  מנגד עלת הנשק המקצע  {ס}</span> <span class="verse"><a name="20">20</a>כ  אחריו החרה החזיק ברוך בן זבי (זכי) מדה שנית  מן המקצוע--עד פתח בית אלישיב הכהן הגדול  {ס}</span> <span class="verse"><a name="21">21</a>כא  אחריו החזיק מרמות בן אוריה בן הקוץ--מדה שנית  מפתח בית אלישיב ועד תכלית בית אלישיב  {ס}</span> <span class="verse"><a name="22">22</a>כב  ואחריו החזיקו הכהנים אנשי הככר</span> <span class="verse"><a name="23">23</a>כג  אחריו החזיק בנימן וחשוב נגד ביתם  {ס}  אחריו החזיק עזריה בן מעשיה בן ענניה--אצל ביתו  {ס}</span> <span class="verse"><a name="24">24</a>כד  אחריו החזיק בנוי בן חנדד--מדה שנית  מבית עזריה עד המקצוע ועד הפנה</span> <span class="verse"><a name="25">25</a>כה  פלל בן אוזי מנגד המקצוע והמגדל היוצא מבית המלך העליון אשר לחצר המטרה אחריו פדיה בן פרעש  {ס}</span> <span class="verse"><a name="26">26</a>כו  והנתינים--היו ישבים בעפל  עד נגד שער המים למזרח והמגדל היוצא  {ס}</span> <span class="verse"><a name="27">27</a>כז  אחריו החזיקו התקעים מדה שנית  מנגד המגדל הגדול היוצא ועד חומת העפל</span> <span class="verse"><a name="28">28</a>כח  מעל שער הסוסים החזיקו הכהנים--איש לנגד ביתו  {ס}</span> <span class="verse"><a name="29">29</a>כט  אחריו החזיק צדוק בן אמר נגד ביתו  {ס}  ואחריו החזיק שמעיה בן שכניה שמר שער המזרח  {ס}</span> <span class="verse"><a name="30">30</a>ל  אחרי (אחריו) החזיק חנניה בן שלמיה וחנון בן צלף הששי--מדה שני  {ס}  אחריו החזיק משלם בן ברכיה--נגד נשכתו  {ס}</span> <span class="verse"><a name="31">31</a>לא  אחרי (אחריו) החזיק מלכיה בן הצרפי--עד בית הנתינים והרכלים  נגד שער המפקד ועד עלית הפנה</span> <span class="verse"><a name="32">32</a>לב  ובין עלית הפנה לשער הצאן החזיקו הצרפים והרכלים  {פ}  [ (Nehemiah 3:33)  לג  ויהי כאשר שמע סנבלט כי אנחנו בונים את החומה ויחר לו ויכעס הרבה וילעג על היהודים ] [ (Nehemiah 3:34)  לד  ויאמר לפני אחיו וחיל שמרון ויאמר מה היהודים האמללים עשים היעזבו להם היזבחו היכלו ביום היחיו את האבנים מערמות העפר והמה שרופות ] [ (Nehemiah 3:35)  לה  וטוביה העמני אצלו ויאמר גם אשר הם בונים--אם יעלה שועל ופרץ חומת אבניהם  {פ}  ] [ (Nehemiah 3:36)  לו  שמע אלהינו כי היינו בוזה והשב חרפתם אל ראשם ותנם לבזה בארץ שביה ] [ (Nehemiah 3:37)  לז  ואל תכס על עונם וחטאתם מלפניך אל תמחה  כי הכעיסו לנגד הבונים ] [ (Nehemiah 3:38)  לח  ונבנה את החומה ותקשר כל החומה עד חציה ויהי לב לעם לעשות  {פ}  ]</span> </p></div</div></div></body></html>