<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/hag/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/hag">Haggai</a> &gt <strong>Chapter 2</strong></div><p><span class="verse"><a name="1">1</a>א  בשביעי בעשרים ואחד לחדש--היה דבר יהוה ביד חגי הנביא לאמר</span> <span class="verse"><a name="2">2</a>ב  אמר נא אל זרבבל בן שלתיאל פחת יהודה ואל יהושע בן יהוצדק הכהן הגדול--ואל שארית העם לאמר</span> <span class="verse"><a name="3">3</a>ג  מי בכם הנשאר אשר ראה את הבית הזה בכבודו הראשון ומה אתם ראים אתו עתה--הלוא כמהו כאין בעיניכם</span> <span class="verse"><a name="4">4</a>ד  ועתה חזק זרבבל נאם יהוה וחזק יהושע בן יהוצדק הכהן הגדול וחזק כל עם הארץ נאם יהוה--ועשו  כי אני אתכם נאם יהוה צבאות</span> <span class="verse"><a name="5">5</a>ה  את הדבר אשר כרתי אתכם בצאתכם ממצרים ורוחי עמדת בתוככם--אל תיראו  {ס}</span> <span class="verse"><a name="6">6</a>ו  כי כה אמר יהוה צבאות עוד אחת מעט היא ואני מרעיש את השמים ואת הארץ ואת הים ואת החרבה</span> <span class="verse"><a name="7">7</a>ז  והרעשתי את כל הגוים ובאו חמדת כל הגוים ומלאתי את הבית הזה כבוד--אמר יהוה צבאות</span> <span class="verse"><a name="8">8</a>ח  לי הכסף ולי הזהב--נאם יהוה צבאות</span> <span class="verse"><a name="9">9</a>ט  גדול יהיה כבוד הבית הזה האחרון מן הראשון--אמר יהוה צבאות ובמקום הזה אתן שלום נאם יהוה צבאות  {פ}</span> <span class="verse"><a name="10">10</a>י  בעשרים וארבעה לתשיעי בשנת שתים לדריוש--היה דבר יהוה אל חגי הנביא לאמר</span> <span class="verse"><a name="11">11</a>יא  כה אמר יהוה צבאות  שאל נא את הכהנים תורה לאמר</span> <span class="verse"><a name="12">12</a>יב  הן ישא איש בשר קדש בכנף בגדו ונגע בכנפו אל הלחם ואל הנזיד ואל היין ואל שמן ואל כל מאכל--היקדש ויענו הכהנים ויאמרו לא</span> <span class="verse"><a name="13">13</a>יג  ויאמר חגי אם יגע טמא נפש בכל אלה היטמא ויענו הכהנים ויאמרו יטמא</span> <span class="verse"><a name="14">14</a>יד  ויען חגי ויאמר כן העם הזה וכן הגוי הזה לפני נאם יהוה וכן כל מעשה ידיהם ואשר יקריבו שם טמא הוא</span> <span class="verse"><a name="15">15</a>טו  ועתה שימו נא לבבכם מן היום הזה ומעלה מטרם שום אבן אל אבן בהיכל יהוה</span> <span class="verse"><a name="16">16</a>טז  מהיותם בא אל ערמת עשרים והיתה עשרה בא אל היקב לחשף חמשים פורה והיתה עשרים</span> <span class="verse"><a name="17">17</a>יז  הכיתי אתכם בשדפון ובירקון ובברד--את כל מעשה ידיכם ואין אתכם אלי נאם יהוה</span> <span class="verse"><a name="18">18</a>יח  שימו נא לבבכם מן היום הזה ומעלה מיום עשרים וארבעה לתשיעי למן היום אשר יסד היכל יהוה--שימו לבבכם</span> <span class="verse"><a name="19">19</a>יט  העוד הזרע במגורה ועד הגפן והתאנה והרמון ועץ הזית לא נשא--מן היום הזה אברך  {ס}</span> <span class="verse"><a name="20">20</a>כ  ויהי דבר יהוה שנית אל חגי בעשרים וארבעה לחדש לאמר</span> <span class="verse"><a name="21">21</a>כא  אמר אל זרבבל פחת יהודה לאמר  אני מרעיש את השמים ואת הארץ</span> <span class="verse"><a name="22">22</a>כב  והפכתי כסא ממלכות והשמדתי חזק ממלכות הגוים והפכתי מרכבה ורכביה וירדו סוסים ורכביהם איש בחרב אחיו</span> <span class="verse"><a name="23">23</a>כג  ביום ההוא נאם יהוה צבאות אקחך זרבבל בן שאלתיאל עבדי נאם יהוה ושמתיך כחותם  כי בך בחרתי נאם יהוה צבאות  {ש}</span> </p></div</div></div></body></html>