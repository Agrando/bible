<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/hag/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/hag">Haggai</a> &gt <strong>Chapter 1</strong></div><p><span class="verse"><a name="1">1</a>א  בשנת שתים לדריוש המלך בחדש הששי ביום אחד לחדש--היה דבר יהוה ביד חגי הנביא אל זרבבל בן שאלתיאל פחת יהודה ואל יהושע בן יהוצדק הכהן הגדול לאמר</span> <span class="verse"><a name="2">2</a>ב  כה אמר יהוה צבאות לאמר  העם הזה אמרו לא עת בא עת בית יהוה להבנות  {פ}</span> <span class="verse"><a name="3">3</a>ג  ויהי דבר יהוה ביד חגי הנביא לאמר</span> <span class="verse"><a name="4">4</a>ד  העת לכם אתם לשבת בבתיכם ספונים--והבית הזה חרב</span> <span class="verse"><a name="5">5</a>ה  ועתה כה אמר יהוה צבאות  שימו לבבכם על דרכיכם</span> <span class="verse"><a name="6">6</a>ו  זרעתם הרבה והבא מעט אכול ואין לשבעה שתו ואין לשכרה לבוש ואין לחם לו והמשתכר--משתכר אל צרור נקוב  {פ}</span> <span class="verse"><a name="7">7</a>ז  כה אמר יהוה צבאות  שימו לבבכם על דרכיכם</span> <span class="verse"><a name="8">8</a>ח  עלו ההר והבאתם עץ ובנו הבית וארצה בו ואכבד (ואכבדה) אמר יהוה</span> <span class="verse"><a name="9">9</a>ט  פנה אל הרבה והנה למעט והבאתם הבית ונפחתי בו  יען מה נאם יהוה צבאות--יען ביתי אשר הוא חרב ואתם רצים איש לביתו</span> <span class="verse"><a name="10">10</a>י  על כן עליכם כלאו שמים מטל והארץ כלאה יבולה</span> <span class="verse"><a name="11">11</a>יא  ואקרא חרב על הארץ ועל ההרים ועל הדגן ועל התירוש ועל היצהר ועל אשר תוציא האדמה ועל האדם ועל הבהמה ועל כל יגיע כפים  {ס}</span> <span class="verse"><a name="12">12</a>יב  וישמע זרבבל בן שלתיאל ויהושע בן יהוצדק הכהן הגדול וכל שארית העם בקול יהוה אלהיהם ועל דברי חגי הנביא כאשר שלחו יהוה אלהיהם וייראו העם מפני יהוה</span> <span class="verse"><a name="13">13</a>יג  ויאמר חגי מלאך יהוה במלאכות יהוה--לעם לאמר  אני אתכם נאם יהוה</span> <span class="verse"><a name="14">14</a>יד  ויער יהוה את רוח זרבבל בן שלתיאל פחת יהודה ואת רוח יהושע בן יהוצדק הכהן הגדול ואת רוח כל שארית העם ויבאו ויעשו מלאכה בבית יהוה צבאות אלהיהם  {פ}</span> <span class="verse"><a name="15">15</a>טו  ביום עשרים וארבעה לחדש בששי בשנת שתים לדריוש המלך</span> </p></div</div></div></body></html>