<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/1sam/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/1sam">1 Samuel</a> &gt <strong>Chapter 28</strong></div><p><span class="verse"><a name="1">1</a>א  ויהי בימים ההם ויקבצו פלשתים את מחניהם לצבא להלחם בישראל ויאמר אכיש אל דוד ידע תדע כי אתי תצא במחנה אתה ואנשיך</span> <span class="verse"><a name="2">2</a>ב  ויאמר דוד אל אכיש לכן אתה תדע את אשר יעשה עבדך ויאמר אכיש אל דוד לכן שמר לראשי אשימך כל הימים  {פ}</span> <span class="verse"><a name="3">3</a>ג  ושמואל מת--ויספדו לו כל ישראל ויקברהו ברמה ובעירו ושאול הסיר האבות ואת הידענים--מהארץ</span> <span class="verse"><a name="4">4</a>ד  ויקבצו פלשתים ויבאו ויחנו בשונם ויקבץ שאול את כל ישראל ויחנו בגלבע</span> <span class="verse"><a name="5">5</a>ה  וירא שאול את מחנה פלשתים וירא ויחרד לבו מאד</span> <span class="verse"><a name="6">6</a>ו  וישאל שאול ביהוה ולא ענהו יהוה--גם בחלמות גם באורים גם בנביאם</span> <span class="verse"><a name="7">7</a>ז  ויאמר שאול לעבדיו בקשו לי אשת בעלת אוב ואלכה אליה ואדרשה בה ויאמרו עבדיו אליו הנה אשת בעלת אוב בעין דור</span> <span class="verse"><a name="8">8</a>ח  ויתחפש שאול וילבש בגדים אחרים וילך הוא ושני אנשים עמו ויבאו אל האשה לילה ויאמר קסומי (קסמי) נא לי באוב והעלי לי את אשר אמר אליך</span> <span class="verse"><a name="9">9</a>ט  ותאמר האשה אליו הנה אתה ידעת את אשר עשה שאול אשר הכרית את האבות ואת הידעני מן הארץ ולמה אתה מתנקש בנפשי להמיתני</span> <span class="verse"><a name="10">10</a>י  וישבע לה שאול ביהוה לאמר  חי יהוה אם יקרך עון בדבר הזה</span> <span class="verse"><a name="11">11</a>יא  ותאמר האשה את מי אעלה לך ויאמר את שמואל העלי לי</span> <span class="verse"><a name="12">12</a>יב  ותרא האשה את שמואל ותזעק בקול גדול ותאמר האשה אל שאול לאמר למה רמיתני ואתה שאול</span> <span class="verse"><a name="13">13</a>יג  ויאמר לה המלך אל תיראי כי מה ראית ותאמר האשה אל שאול אלהים ראיתי עלים מן הארץ</span> <span class="verse"><a name="14">14</a>יד  ויאמר לה מה תארו ותאמר איש זקן עלה והוא עטה מעיל וידע שאול כי שמואל הוא ויקד אפים ארצה וישתחו  {ס}</span> <span class="verse"><a name="15">15</a>טו  ויאמר שמואל אל שאול למה הרגזתני להעלות אתי ויאמר שאול צר לי מאד ופלשתים נלחמים בי ואלהים סר מעלי ולא ענני עוד גם ביד הנביאים גם בחלמות ואקראה לך להודיעני מה אעשה  {ס}</span> <span class="verse"><a name="16">16</a>טז  ויאמר שמואל ולמה תשאלני  ויהוה סר מעליך ויהי ערך</span> <span class="verse"><a name="17">17</a>יז  ויעש יהוה לו כאשר דבר בידי ויקרע יהוה את הממלכה מידך ויתנה לרעך לדוד</span> <span class="verse"><a name="18">18</a>יח  כאשר לא שמעת בקול יהוה ולא עשית חרון אפו בעמלק על כן הדבר הזה עשה לך יהוה היום הזה</span> <span class="verse"><a name="19">19</a>יט  ויתן יהוה גם את ישראל עמך ביד פלשתים ומחר אתה ובניך עמי גם את מחנה ישראל יתן יהוה ביד פלשתים</span> <span class="verse"><a name="20">20</a>כ  וימהר שאול ויפל מלא קומתו ארצה וירא מאד מדברי שמואל גם כח לא היה בו--כי לא אכל לחם כל היום וכל הלילה</span> <span class="verse"><a name="21">21</a>כא  ותבוא האשה אל שאול ותרא כי נבהל מאד ותאמר אליו הנה שמעה שפחתך בקולך ואשים נפשי בכפי ואשמע את דבריך אשר דברת אלי</span> <span class="verse"><a name="22">22</a>כב  ועתה שמע נא גם אתה בקול שפחתך ואשמה לפניך פת לחם ואכול ויהי בך כח כי תלך בדרך</span> <span class="verse"><a name="23">23</a>כג  וימאן ויאמר לא אכל ויפרצו בו עבדיו וגם האשה וישמע לקלם ויקם מהארץ וישב אל המטה</span> <span class="verse"><a name="24">24</a>כד  ולאשה עגל מרבק בבית ותמהר ותזבחהו ותקח קמח ותלש ותפהו מצות</span> <span class="verse"><a name="25">25</a>כה  ותגש לפני שאול ולפני עבדיו ויאכלו ויקמו וילכו בלילה ההוא  {פ}</span> </p></div</div></div></body></html>