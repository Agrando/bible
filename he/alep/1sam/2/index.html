<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/1sam/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/1sam">1 Samuel</a> &gt <strong>Chapter 2</strong></div><p><span class="verse"><a name="1">1</a>א  ותתפלל חנה ותאמר עלץ לבי ביהוה רמה קרני ביהוה רחב פי על אויבי כי שמחתי בישועתך</span> <span class="verse"><a name="2">2</a>ב  אין קדוש כיהוה כי אין בלתך ואין צור כאלהינו</span> <span class="verse"><a name="3">3</a>ג  אל תרבו תדברו גבהה גבהה יצא עתק מפיכם  כי אל דעות יהוה ולא (ולו) נתכנו עללות</span> <span class="verse"><a name="4">4</a>ד  קשת גברים חתים ונכשלים אזרו חיל</span> <span class="verse"><a name="5">5</a>ה  שבעים בלחם נשכרו ורעבים חדלו עד עקרה ילדה שבעה ורבת בנים אמללה</span> <span class="verse"><a name="6">6</a>ו  יהוה ממית ומחיה מוריד שאול ויעל</span> <span class="verse"><a name="7">7</a>ז  יהוה מוריש ומעשיר משפיל אף מרומם</span> <span class="verse"><a name="8">8</a>ח  מקים מעפר דל מאשפת ירים אביון להושיב עם נדיבים וכסא כבוד ינחלם  כי ליהוה מצקי ארץ וישת עליהם תבל</span> <span class="verse"><a name="9">9</a>ט  רגלי חסידו ישמר ורשעים בחשך ידמו  כי לא בכח יגבר איש</span> <span class="verse"><a name="10">10</a>י  יהוה יחתו מריבו עלו בשמים ירעם--יהוה ידין אפסי ארץ ויתן עז למלכו וירם קרן משיחו  {פ}</span> <span class="verse"><a name="11">11</a>יא  וילך אלקנה הרמתה על ביתו והנער היה משרת את יהוה את פני עלי הכהן</span> <span class="verse"><a name="12">12</a>יב  ובני עלי בני בליעל  לא ידעו את יהוה</span> <span class="verse"><a name="13">13</a>יג  ומשפט הכהנים את העם--כל איש זבח זבח ובא נער הכהן כבשל הבשר והמזלג שלש השנים בידו</span> <span class="verse"><a name="14">14</a>יד  והכה בכיור או בדוד או בקלחת או בפרור--כל אשר יעלה המזלג יקח הכהן בו ככה יעשו לכל ישראל הבאים שם בשלה</span> <span class="verse"><a name="15">15</a>טו  גם בטרם יקטרון את החלב ובא נער הכהן ואמר לאיש הזבח תנה בשר לצלות לכהן ולא יקח ממך בשר מבשל כי אם חי</span> <span class="verse"><a name="16">16</a>טז  ויאמר אליו האיש קטר יקטירון כיום החלב וקח לך כאשר תאוה נפשך ואמר לו (לא) כי עתה תתן--ואם לא לקחתי בחזקה</span> <span class="verse"><a name="17">17</a>יז  ותהי חטאת הנערים גדולה מאד את פני יהוה  כי נאצו האנשים את מנחת יהוה</span> <span class="verse"><a name="18">18</a>יח  ושמואל משרת את פני יהוה  נער חגור אפוד בד</span> <span class="verse"><a name="19">19</a>יט  ומעיל קטן תעשה לו אמו והעלתה לו מימים ימימה--בעלותה את אישה לזבח את זבח הימים</span> <span class="verse"><a name="20">20</a>כ  וברך עלי את אלקנה ואת אשתו ואמר ישם יהוה לך זרע מן האשה הזאת תחת השאלה אשר שאל ליהוה והלכו למקומו</span> <span class="verse"><a name="21">21</a>כא  כי פקד יהוה את חנה ותהר ותלד שלשה בנים ושתי בנות ויגדל הנער שמואל עם יהוה  {ס}</span> <span class="verse"><a name="22">22</a>כב  ועלי זקן מאד ושמע את כל אשר יעשון בניו לכל ישראל ואת אשר ישכבון את הנשים הצבאות פתח אהל מועד</span> <span class="verse"><a name="23">23</a>כג  ויאמר להם למה תעשון כדברים האלה אשר אנכי שמע את דבריכם רעים מאת כל העם אלה</span> <span class="verse"><a name="24">24</a>כד  אל בני  כי לוא טובה השמעה אשר אנכי שמע מעברים עם יהוה</span> <span class="verse"><a name="25">25</a>כה  אם יחטא איש לאיש ופללו אלהים ואם ליהוה יחטא איש מי יתפלל לו ולא ישמעו לקול אביהם כי חפץ יהוה להמיתם</span> <span class="verse"><a name="26">26</a>כו  והנער שמואל הלך וגדל וטוב  גם עם יהוה וגם עם אנשים  {פ}</span> <span class="verse"><a name="27">27</a>כז  ויבא איש אלהים אל עלי ויאמר אליו כה אמר יהוה הנגלה נגליתי אל בית אביך בהיותם במצרים לבית פרעה</span> <span class="verse"><a name="28">28</a>כח  ובחר אתו מכל שבטי ישראל לי לכהן לעלות על מזבחי להקטיר קטרת לשאת אפוד לפני ואתנה לבית אביך את כל אשי בני ישראל</span> <span class="verse"><a name="29">29</a>כט  למה תבעטו בזבחי ובמנחתי אשר צויתי מעון ותכבד את בניך ממני להבריאכם מראשית כל מנחת ישראל לעמי</span> <span class="verse"><a name="30">30</a>ל  לכן נאם יהוה אלהי ישראל אמור אמרתי ביתך ובית אביך יתהלכו לפני עד עולם ועתה נאם יהוה חלילה לי כי מכבדי אכבד ובזי יקלו</span> <span class="verse"><a name="31">31</a>לא  הנה ימים באים וגדעתי את זרעך ואת זרע בית אביך--מהיות זקן בביתך</span> <span class="verse"><a name="32">32</a>לב  והבטת צר מעון בכל אשר ייטיב את ישראל ולא יהיה זקן בביתך כל הימים</span> <span class="verse"><a name="33">33</a>לג  ואיש לא אכרית לך מעם מזבחי לכלות את עיניך ולאדיב את נפשך וכל מרבית ביתך ימותו אנשים</span> <span class="verse"><a name="34">34</a>לד  וזה לך האות אשר יבא אל שני בניך--אל חפני ופינחס  ביום אחד ימותו שניהם</span> <span class="verse"><a name="35">35</a>לה  והקימתי לי כהן נאמן כאשר בלבבי ובנפשי יעשה ובניתי לו בית נאמן והתהלך לפני משיחי כל הימים</span> <span class="verse"><a name="36">36</a>לו  והיה כל הנותר בביתך יבוא להשתחות לו לאגורת כסף וככר לחם ואמר ספחני נא אל אחת הכהנות--לאכל פת לחם  {פ}</span> </p></div</div></div></body></html>