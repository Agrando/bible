<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/1sam/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/1sam">1 Samuel</a> &gt <strong>Chapter 23</strong></div><p><span class="verse"><a name="1">1</a>א  ויגדו לדוד לאמר  הנה פלשתים נלחמים בקעילה והמה שסים את הגרנות</span> <span class="verse"><a name="2">2</a>ב  וישאל דוד ביהוה לאמר האלך והכיתי בפלשתים האלה  {ס}  ויאמר יהוה אל דוד לך והכית בפלשתים והושעת את קעילה</span> <span class="verse"><a name="3">3</a>ג  ויאמרו אנשי דוד אליו הנה אנחנו פה ביהודה יראים ואף כי נלך קעלה אל מערכות פלשתים  {ס}</span> <span class="verse"><a name="4">4</a>ד  ויוסף עוד דוד לשאול ביהוה ויענהו יהוה ויאמר קום רד קעילה--כי אני נתן את פלשתים בידך</span> <span class="verse"><a name="5">5</a>ה  וילך דוד ואנשו קעילה וילחם בפלשתים וינהג את מקניהם ויך בהם מכה גדולה וישע דוד את ישבי קעילה  {ס}</span> <span class="verse"><a name="6">6</a>ו  ויהי בברח אביתר בן אחימלך אל דוד--קעילה אפוד ירד בידו</span> <span class="verse"><a name="7">7</a>ז  ויגד לשאול כי בא דוד קעילה ויאמר שאול נכר אתו אלהים בידי--כי נסגר לבוא בעיר דלתים ובריח</span> <span class="verse"><a name="8">8</a>ח  וישמע שאול את כל העם למלחמה לרדת קעילה לצור אל דוד ואל אנשיו</span> <span class="verse"><a name="9">9</a>ט  וידע דוד--כי עליו שאול מחריש הרעה ויאמר אל אביתר הכהן הגישה האפוד  {ס}</span> <span class="verse"><a name="10">10</a>י  ויאמר דוד יהוה אלהי ישראל שמע שמע עבדך כי מבקש שאול לבוא אל קעילה--לשחת לעיר בעבורי</span> <span class="verse"><a name="11">11</a>יא  היסגרני בעלי קעילה בידו הירד שאול כאשר שמע עבדך--יהוה אלהי ישראל הגד נא לעבדך  {ס}  ויאמר יהוה ירד  {ס}</span> <span class="verse"><a name="12">12</a>יב  ויאמר דוד--היסגרו בעלי קעילה אתי ואת אנשי ביד שאול ויאמר יהוה יסגירו  {ס}</span> <span class="verse"><a name="13">13</a>יג  ויקם דוד ואנשיו כשש מאות איש ויצאו מקעלה ויתהלכו באשר יתהלכו ולשאול הגד כי נמלט דוד מקעילה ויחדל לצאת</span> <span class="verse"><a name="14">14</a>יד  וישב דוד במדבר במצדות וישב בהר במדבר זיף ויבקשהו שאול כל הימים ולא נתנו אלהים בידו</span> <span class="verse"><a name="15">15</a>טו  וירא דוד כי יצא שאול לבקש את נפשו ודוד במדבר זיף בחרשה  {ס}</span> <span class="verse"><a name="16">16</a>טז  ויקם יהונתן בן שאול וילך אל דוד חרשה ויחזק את ידו באלהים</span> <span class="verse"><a name="17">17</a>יז  ויאמר אליו אל תירא כי לא תמצאך יד שאול אבי ואתה תמלך על ישראל ואנכי אהיה לך למשנה וגם שאול אבי ידע כן</span> <span class="verse"><a name="18">18</a>יח  ויכרתו שניהם ברית לפני יהוה וישב דוד בחרשה ויהונתן הלך לביתו  {ס}</span> <span class="verse"><a name="19">19</a>יט  ויעלו זפים אל שאול הגבעתה לאמר  הלוא דוד מסתתר עמנו במצדות בחרשה--בגבעת החכילה אשר מימין הישימון</span> <span class="verse"><a name="20">20</a>כ  ועתה לכל אות נפשך המלך לרדת--רד ולנו הסגירו ביד המלך</span> <span class="verse"><a name="21">21</a>כא  ויאמר שאול ברוכים אתם ליהוה  כי חמלתם עלי</span> <span class="verse"><a name="22">22</a>כב  לכו נא הכינו עוד ודעו וראו את מקומו אשר תהיה רגלו--מי ראהו שם  כי אמר אלי ערום יערם הוא</span> <span class="verse"><a name="23">23</a>כג  וראו ודעו מכל המחבאים אשר יתחבא שם ושבתם אלי אל נכון והלכתי אתכם והיה אם ישנו בארץ--וחפשתי אתו בכל אלפי יהודה</span> <span class="verse"><a name="24">24</a>כד  ויקומו וילכו זיפה לפני שאול ודוד ואנשיו במדבר מעון בערבה--אל ימין הישימון</span> <span class="verse"><a name="25">25</a>כה  וילך שאול ואנשיו לבקש ויגדו לדוד וירד הסלע וישב במדבר מעון וישמע שאול וירדף אחרי דוד מדבר מעון</span> <span class="verse"><a name="26">26</a>כו  וילך שאול מצד ההר מזה ודוד ואנשיו מצד ההר מזה ויהי דוד נחפז ללכת מפני שאול ושאול ואנשיו עטרים אל דוד ואל אנשיו לתפשם</span> <span class="verse"><a name="27">27</a>כז  ומלאך בא אל שאול לאמר  מהרה ולכה כי פשטו פלשתים על הארץ</span> <span class="verse"><a name="28">28</a>כח  וישב שאול מרדף אחרי דוד וילך לקראת פלשתים על כן קראו למקום ההוא סלע המחלקות</span> <span class="verse"><a name="29">29</a>כט  ויעל דוד משם וישב במצדות עין גדי  {ס}</span> </p></div</div></div></body></html>