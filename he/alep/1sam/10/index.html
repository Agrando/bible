<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/1sam/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/1sam">1 Samuel</a> &gt <strong>Chapter 10</strong></div><p><span class="verse"><a name="1">1</a>א  ויקח שמואל את פך השמן ויצק על ראשו--וישקהו ויאמר--הלוא כי משחך יהוה על נחלתו לנגיד</span> <span class="verse"><a name="2">2</a>ב  בלכתך היום מעמדי ומצאת שני אנשים עם קברת רחל בגבול בנימן בצלצח ואמרו אליך נמצאו האתנות אשר הלכת לבקש והנה נטש אביך את דברי האתנות ודאג לכם לאמר מה אעשה לבני</span> <span class="verse"><a name="3">3</a>ג  וחלפת משם והלאה ובאת עד אלון תבור ומצאוך שם שלשה אנשים עלים אל האלהים בית אל אחד נשא שלשה גדיים ואחד נשא שלשת ככרות לחם ואחד נשא נבל יין</span> <span class="verse"><a name="4">4</a>ד  ושאלו לך לשלום ונתנו לך שתי לחם ולקחת מידם</span> <span class="verse"><a name="5">5</a>ה  אחר כן תבוא גבעת האלהים אשר שם נצבי פלשתים ויהי כבאך שם העיר ופגעת חבל נבאים ירדים מהבמה ולפניהם נבל ותף וחליל וכנור והמה מתנבאים</span> <span class="verse"><a name="6">6</a>ו  וצלחה עליך רוח יהוה והתנבית עמם ונהפכת לאיש אחר</span> <span class="verse"><a name="7">7</a>ז  והיה כי תבאינה (תבאנה) האתות האלה--לך  עשה לך אשר תמצא ידך כי האלהים עמך</span> <span class="verse"><a name="8">8</a>ח  וירדת לפני הגלגל והנה אנכי ירד אליך להעלות עלות לזבח זבחי שלמים שבעת ימים תוחל עד בואי אליך והודעתי לך את אשר תעשה</span> <span class="verse"><a name="9">9</a>ט  והיה כהפנתו שכמו ללכת מעם שמואל ויהפך לו אלהים לב אחר ויבאו כל האתות האלה ביום ההוא  {ס}</span> <span class="verse"><a name="10">10</a>י  ויבאו שם הגבעתה והנה חבל נבאים לקראתו ותצלח עליו רוח אלהים ויתנבא בתוכם</span> <span class="verse"><a name="11">11</a>יא  ויהי כל יודעו מאתמול שלשם ויראו והנה עם נבאים נבא  {ס}  ויאמר העם איש אל רעהו מה זה היה לבן קיש--הגם שאול בנביאים</span> <span class="verse"><a name="12">12</a>יב  ויען איש משם ויאמר ומי אביהם על כן היתה למשל הגם שאול בנבאים</span> <span class="verse"><a name="13">13</a>יג  ויכל מהתנבות ויבא הבמה</span> <span class="verse"><a name="14">14</a>יד  ויאמר דוד שאול אליו ואל נערו אן הלכתם ויאמר לבקש את האתנות ונראה כי אין ונבוא אל שמואל</span> <span class="verse"><a name="15">15</a>טו  ויאמר דוד שאול  הגידה נא לי מה אמר לכם שמואל</span> <span class="verse"><a name="16">16</a>טז  ויאמר שאול אל דודו הגד הגיד לנו כי נמצאו האתנות ואת דבר המלוכה לא הגיד לו אשר אמר שמואל  {פ}</span> <span class="verse"><a name="17">17</a>יז  ויצעק שמואל את העם אל יהוה המצפה</span> <span class="verse"><a name="18">18</a>יח  ויאמר אל בני ישראל  {פ} br   br כה אמר יהוה אלהי ישראל אנכי העליתי את ישראל ממצרים ואציל אתכם מיד מצרים ומיד כל הממלכות הלחצים אתכם</span> <span class="verse"><a name="19">19</a>יט  ואתם היום מאסתם את אלהיכם אשר הוא מושיע לכם מכל רעותיכם וצרתיכם ותאמרו לו כי מלך תשים עלינו ועתה התיצבו לפני יהוה לשבטיכם ולאלפיכם</span> <span class="verse"><a name="20">20</a>כ  ויקרב שמואל את כל שבטי ישראל וילכד שבט בנימן</span> <span class="verse"><a name="21">21</a>כא  ויקרב את שבט בנימן למשפחתו ותלכד משפחת המטרי וילכד שאול בן קיש ויבקשהו ולא נמצא</span> <span class="verse"><a name="22">22</a>כב  וישאלו עוד ביהוה הבא עוד הלם איש  {ס}  ויאמר יהוה הנה הוא נחבא אל הכלים</span> <span class="verse"><a name="23">23</a>כג  וירצו ויקחהו משם ויתיצב בתוך העם ויגבה מכל העם משכמו ומעלה</span> <span class="verse"><a name="24">24</a>כד  ויאמר שמואל אל כל העם הראיתם אשר בחר בו יהוה כי אין כמהו בכל העם וירעו כל העם ויאמרו יחי המלך  {ס}</span> <span class="verse"><a name="25">25</a>כה  וידבר שמואל אל העם את משפט המלכה ויכתב בספר וינח לפני יהוה וישלח שמואל את כל העם איש לביתו</span> <span class="verse"><a name="26">26</a>כו  וגם שאול--הלך לביתו גבעתה וילכו עמו--החיל אשר נגע אלהים בלבם</span> <span class="verse"><a name="27">27</a>כז  ובני בליעל אמרו מה ישענו זה ויבזהו ולא הביאו לו מנחה ויהי כמחריש  {פ}</span> </p></div</div></div></body></html>