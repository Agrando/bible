<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/amos/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/amos">Amos</a> &gt <strong>Chapter 8</strong></div><p><span class="verse"><a name="1">1</a>א  כה הראני אדני יהוה והנה כלוב קיץ</span> <span class="verse"><a name="2">2</a>ב  ויאמר מה אתה ראה עמוס ואמר כלוב קיץ ויאמר יהוה אלי בא הקץ אל עמי ישראל--לא אוסיף עוד עבור לו</span> <span class="verse"><a name="3">3</a>ג  והילילו שירות היכל ביום ההוא--נאם אדני יהוה  רב הפגר בכל מקום השליך הס  {פ}</span> <span class="verse"><a name="4">4</a>ד  שמעו זאת השאפים אביון ולשבית ענוי (עניי) ארץ</span> <span class="verse"><a name="5">5</a>ה  לאמר מתי יעבר החדש ונשבירה שבר והשבת ונפתחה בר--להקטין איפה ולהגדיל שקל ולעות מאזני מרמה</span> <span class="verse"><a name="6">6</a>ו  לקנות בכסף דלים ואביון בעבור נעלים ומפל בר נשביר</span> <span class="verse"><a name="7">7</a>ז  נשבע יהוה בגאון יעקב אם אשכח לנצח כל מעשיהם</span> <span class="verse"><a name="8">8</a>ח  העל זאת לא תרגז הארץ ואבל כל יושב בה ועלתה כאר כלה ונגרשה ונשקה (ונשקעה) כיאור מצרים  {פ}</span> <span class="verse"><a name="9">9</a>ט  והיה ביום ההוא נאם אדני יהוה והבאתי השמש בצהרים והחשכתי לארץ ביום אור</span> <span class="verse"><a name="10">10</a>י  והפכתי חגיכם לאבל וכל שיריכם לקינה והעליתי על כל מתנים שק ועל כל ראש קרחה ושמתיה כאבל יחיד ואחריתה כיום מר  {פ}</span> <span class="verse"><a name="11">11</a>יא  הנה ימים באים נאם אדני יהוה והשלחתי רעב בארץ  לא רעב ללחם ולא צמא למים--כי אם לשמע את דברי יהוה</span> <span class="verse"><a name="12">12</a>יב  ונעו מים עד ים ומצפון ועד מזרח ישוטטו לבקש את דבר יהוה ולא ימצאו</span> <span class="verse"><a name="13">13</a>יג  ביום ההוא תתעלפנה הבתולת היפות והבחורים--בצמא</span> <span class="verse"><a name="14">14</a>יד  הנשבעים באשמת שמרון ואמרו חי אלהיך דן וחי דרך באר שבע ונפלו ולא יקומו עוד  {ס}</span> </p></div</div></div></body></html>