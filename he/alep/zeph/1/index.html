<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/zeph/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/zeph">Zephaniah</a> &gt <strong>Chapter 1</strong></div><p><span class="verse"><a name="1">1</a>א  דבר יהוה אשר היה אל צפניה בן כושי בן גדליה בן אמריה בן חזקיה--בימי יאשיהו בן אמון מלך יהודה</span> <span class="verse"><a name="2">2</a>ב  אסף אסף כל מעל פני האדמה--נאם יהוה</span> <span class="verse"><a name="3">3</a>ג  אסף אדם ובהמה אסף עוף השמים ודגי הים והמכשלות את הרשעים והכרתי את האדם מעל פני האדמה--נאם יהוה</span> <span class="verse"><a name="4">4</a>ד  ונטיתי ידי על יהודה ועל כל יושבי ירושלם והכרתי מן המקום הזה את שאר הבעל--את שם הכמרים עם הכהנים</span> <span class="verse"><a name="5">5</a>ה  ואת המשתחוים על הגגות לצבא השמים ואת המשתחוים הנשבעים ליהוה והנשבעים במלכם</span> <span class="verse"><a name="6">6</a>ו  ואת הנסוגים מאחרי יהוה ואשר לא בקשו את יהוה ולא דרשהו</span> <span class="verse"><a name="7">7</a>ז  הס מפני אדני יהוה  כי קרוב יום יהוה כי הכין יהוה זבח הקדיש קראיו</span> <span class="verse"><a name="8">8</a>ח  והיה ביום זבח יהוה ופקדתי על השרים ועל בני המלך--ועל כל הלבשים מלבוש נכרי</span> <span class="verse"><a name="9">9</a>ט  ופקדתי על כל הדולג על המפתן--ביום ההוא  הממלאים בית אדניהם חמס ומרמה</span> <span class="verse"><a name="10">10</a>י  והיה ביום ההוא נאם יהוה קול צעקה משער הדגים ויללה מן המשנה ושבר גדול מהגבעות</span> <span class="verse"><a name="11">11</a>יא  הילילו ישבי המכתש  כי נדמה כל עם כנען נכרתו כל נטילי כסף  {ס}</span> <span class="verse"><a name="12">12</a>יב  והיה בעת ההיא אחפש את ירושלם בנרות ופקדתי על האנשים הקפאים על שמריהם האמרים בלבבם לא ייטיב יהוה ולא ירע</span> <span class="verse"><a name="13">13</a>יג  והיה חילם למשסה ובתיהם לשממה ובנו בתים ולא ישבו ונטעו כרמים ולא ישתו את יינם</span> <span class="verse"><a name="14">14</a>יד  קרוב יום יהוה הגדול קרוב ומהר מאד קול יום יהוה מר צרח שם גבור</span> <span class="verse"><a name="15">15</a>טו  יום עברה היום ההוא  יום צרה ומצוקה יום שאה ומשואה יום חשך ואפלה יום ענן וערפל</span> <span class="verse"><a name="16">16</a>טז  יום שופר ותרועה על הערים הבצרות ועל הפנות הגבהות</span> <span class="verse"><a name="17">17</a>יז  והצרתי לאדם והלכו כעורים--כי ליהוה חטאו ושפך דמם כעפר ולחמם כגללים</span> <span class="verse"><a name="18">18</a>יח  גם כספם גם זהבם לא יוכל להצילם ביום עברת יהוה ובאש קנאתו תאכל כל הארץ  כי כלה אך נבהלה יעשה את כל ישבי הארץ  {ס}</span> </p></div</div></div></body></html>