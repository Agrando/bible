<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/prov/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/prov">Proverbs</a> &gt <strong>Chapter 13</strong></div><p><span class="verse"><a name="1">1</a>א    בן חכם מוסר אב    ולץ לא-שמע גערה br</span> <span class="verse"><a name="2">2</a>ב    מפרי פי-איש יאכל טוב    ונפש בגדים חמס br</span> <span class="verse"><a name="3">3</a>ג    נצר פיו שמר נפשו    פשק שפתיו מחתה-לו br</span> <span class="verse"><a name="4">4</a>ד    מתאוה ואין נפשו עצל    ונפש חרצים תדשן br</span> <span class="verse"><a name="5">5</a>ה    דבר-שקר ישנא צדיק    ורשע יבאיש ויחפיר br</span> <span class="verse"><a name="6">6</a>ו    צדקה תצר תם-דרך    ורשעה תסלף חטאת br</span> <span class="verse"><a name="7">7</a>ז    יש מתעשר ואין כל    מתרושש והון רב br</span> <span class="verse"><a name="8">8</a>ח    כפר נפש-איש עשרו    ורש לא-שמע גערה br</span> <span class="verse"><a name="9">9</a>ט    אור-צדיקים ישמח    ונר רשעים ידעך br</span> <span class="verse"><a name="10">10</a>י    רק-בזדון יתן מצה    ואת-נועצים חכמה br</span> <span class="verse"><a name="11">11</a>יא    הון מהבל ימעט    וקבץ על-יד ירבה br</span> <span class="verse"><a name="12">12</a>יב    תוחלת ממשכה מחלה-לב    ועץ חיים תאוה באה br</span> <span class="verse"><a name="13">13</a>יג    בז לדבר יחבל לו    וירא מצוה הוא ישלם br</span> <span class="verse"><a name="14">14</a>יד    תורת חכם מקור חיים--    לסור ממקשי מות br</span> <span class="verse"><a name="15">15</a>טו    שכל-טוב יתן-חן    ודרך בגדים איתן br</span> <span class="verse"><a name="16">16</a>טז    כל-ערום יעשה בדעת    וכסיל יפרש אולת br</span> <span class="verse"><a name="17">17</a>יז    מלאך רשע יפל ברע    וציר אמונים מרפא br</span> <span class="verse"><a name="18">18</a>יח    ריש וקלון פורע מוסר    ושמר תוכחת יכבד br</span> <span class="verse"><a name="19">19</a>יט    תאוה נהיה תערב לנפש    ותועבת כסילים סור מרע br</span> <span class="verse"><a name="20">20</a>כ    הלוך (הולך) את-חכמים וחכם (יחכם)    ורעה כסילים ירוע br</span> <span class="verse"><a name="21">21</a>כא    חטאים תרדף רעה    ואת-צדיקים ישלם-טוב br</span> <span class="verse"><a name="22">22</a>כב    טוב--ינחיל בני-בנים    וצפון לצדיק חיל חוטא br</span> <span class="verse"><a name="23">23</a>כג    רב-אכל ניר ראשים    ויש נספה בלא משפט br</span> <span class="verse"><a name="24">24</a>כד    חושך שבטו שונא בנו    ואהבו שחרו מוסר br</span> <span class="verse"><a name="25">25</a>כה    צדיק--אכל לשבע נפשו    ובטן רשעים תחסר</span> </p></div</div></div></body></html>