<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/prov/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/prov">Proverbs</a> &gt <strong>Chapter 5</strong></div><p><span class="verse"><a name="1">1</a>א    בני לחכמתי הקשיבה    לתבונתי הט-אזנך br</span> <span class="verse"><a name="2">2</a>ב    לשמר מזמות    ודעת שפתיך ינצרו br</span> <span class="verse"><a name="3">3</a>ג    כי נפת תטפנה שפתי זרה    וחלק משמן חכה br</span> <span class="verse"><a name="4">4</a>ד    ואחריתה מרה כלענה    חדה כחרב פיות br</span> <span class="verse"><a name="5">5</a>ה    רגליה ירדות מות    שאול צעדיה יתמכו br</span> <span class="verse"><a name="6">6</a>ו    ארח חיים פן-תפלס    נעו מעגלתיה לא תדע</span> <span class="verse"><a name="7">7</a>ז    ועתה בנים שמעו-לי    ואל-תסורו מאמרי-פי br</span> <span class="verse"><a name="8">8</a>ח    הרחק מעליה דרכך    ואל-תקרב אל-פתח ביתה br</span> <span class="verse"><a name="9">9</a>ט    פן-תתן לאחרים הודך    ושנתיך לאכזרי br</span> <span class="verse"><a name="10">10</a>י    פן-ישבעו זרים כחך    ועצביך בבית נכרי br</span> <span class="verse"><a name="11">11</a>יא    ונהמת באחריתך    בכלות בשרך ושארך br</span> <span class="verse"><a name="12">12</a>יב    ואמרת--איך שנאתי מוסר    ותוכחת נאץ לבי br</span> <span class="verse"><a name="13">13</a>יג    ולא-שמעתי בקול מורי    ולמלמדי לא-הטיתי אזני br</span> <span class="verse"><a name="14">14</a>יד    כמעט הייתי בכל-רע--    בתוך קהל ועדה br</span> <span class="verse"><a name="15">15</a>טו    שתה-מים מבורך    ונזלים מתוך בארך br</span> <span class="verse"><a name="16">16</a>טז    יפוצו מעינתיך חוצה    ברחבות פלגי-מים br</span> <span class="verse"><a name="17">17</a>יז    יהיו-לך לבדך    ואין לזרים אתך br</span> <span class="verse"><a name="18">18</a>יח    יהי-מקורך ברוך    ושמח מאשת נעורך br</span> <span class="verse"><a name="19">19</a>יט    אילת אהבים    ויעלת-חן br דדיה ירוך בכל-עת    באהבתה תשגה תמיד br</span> <span class="verse"><a name="20">20</a>כ    ולמה תשגה בני בזרה    ותחבק חק נכריה br</span> <span class="verse"><a name="21">21</a>כא    כי נכח עיני יהוה--דרכי-איש    וכל-מעגלתיו מפלס br</span> <span class="verse"><a name="22">22</a>כב    עוונתיו--ילכדנו את-הרשע    ובחבלי חטאתו יתמך br</span> <span class="verse"><a name="23">23</a>כג    הוא--ימות באין מוסר    וברב אולתו ישגה</span> </p></div</div></div></body></html>