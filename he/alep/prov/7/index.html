<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/prov/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/prov">Proverbs</a> &gt <strong>Chapter 7</strong></div><p><span class="verse"><a name="1">1</a>א    בני שמר אמרי    ומצותי תצפן אתך br</span> <span class="verse"><a name="2">2</a>ב    שמר מצותי וחיה    ותורתי כאישון עיניך br</span> <span class="verse"><a name="3">3</a>ג    קשרם על-אצבעתיך    כתבם על-לוח לבך br</span> <span class="verse"><a name="4">4</a>ד    אמר לחכמה אחתי את    ומדע לבינה תקרא br</span> <span class="verse"><a name="5">5</a>ה    לשמרך מאשה זרה    מנכריה אמריה החליקה br</span> <span class="verse"><a name="6">6</a>ו    כי בחלון ביתי--    בעד אשנבי נשקפתי br</span> <span class="verse"><a name="7">7</a>ז    וארא בפתאים אבינה בבנים--    נער חסר-לב br</span> <span class="verse"><a name="8">8</a>ח    עבר בשוק אצל פנה    ודרך ביתה יצעד br</span> <span class="verse"><a name="9">9</a>ט    בנשף-בערב יום    באישון לילה ואפלה br</span> <span class="verse"><a name="10">10</a>י    והנה אשה לקראתו    שית זונה ונצרת לב br</span> <span class="verse"><a name="11">11</a>יא    המיה היא וסררת    בביתה לא-ישכנו רגליה br</span> <span class="verse"><a name="12">12</a>יב    פעם בחוץ--פעם ברחבות    ואצל כל-פנה תארב br</span> <span class="verse"><a name="13">13</a>יג    והחזיקה בו ונשקה לו    העזה פניה ותאמר לו br</span> <span class="verse"><a name="14">14</a>יד    זבחי שלמים עלי    היום שלמתי נדרי br</span> <span class="verse"><a name="15">15</a>טו    על-כן יצאתי לקראתך    לשחר פניך ואמצאך br</span> <span class="verse"><a name="16">16</a>טז    מרבדים רבדתי ערשי    חטבות אטון מצרים br</span> <span class="verse"><a name="17">17</a>יז    נפתי משכבי--    מר אהלים וקנמון br</span> <span class="verse"><a name="18">18</a>יח    לכה נרוה דדים עד-הבקר    נתעלסה באהבים br</span> <span class="verse"><a name="19">19</a>יט    כי אין האיש בביתו    הלך בדרך מרחוק br</span> <span class="verse"><a name="20">20</a>כ    צרור-הכסף לקח בידו    ליום הכסא יבא ביתו br</span> <span class="verse"><a name="21">21</a>כא    הטתו ברב לקחה    בחלק שפתיה תדיחנו br</span> <span class="verse"><a name="22">22</a>כב    הולך אחריה פתאם    כשור אל-טבח יבא וכעכס אל-מוסר אויל br</span> <span class="verse"><a name="23">23</a>כג    עד יפלח חץ כבדו--    כמהר צפור אל-פח br ולא-ידע    כי-בנפשו הוא br</span> <span class="verse"><a name="24">24</a>כד    ועתה בנים שמעו-לי    והקשיבו לאמרי-פי br</span> <span class="verse"><a name="25">25</a>כה    אל-ישט אל-דרכיה לבך    אל-תתע בנתיבותיה br</span> <span class="verse"><a name="26">26</a>כו    כי-רבים חללים הפילה    ועצמים כל-הרגיה br</span> <span class="verse"><a name="27">27</a>כז    דרכי שאול ביתה    ירדות אל-חדרי-מות</span> </p></div</div></div></body></html>