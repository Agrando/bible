<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/prov/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/prov">Proverbs</a> &gt <strong>Chapter 19</strong></div><p><span class="verse"><a name="1">1</a>א    טוב-רש הולך בתמו--    מעקש שפתיו והוא כסיל br</span> <span class="verse"><a name="2">2</a>ב    גם בלא-דעת נפש לא-טוב    ואץ ברגלים חוטא br</span> <span class="verse"><a name="3">3</a>ג    אולת אדם תסלף דרכו    ועל-יהוה יזעף לבו br</span> <span class="verse"><a name="4">4</a>ד    הון--יסיף רעים רבים    ודל מרעהו יפרד br</span> <span class="verse"><a name="5">5</a>ה    עד שקרים לא ינקה    ויפיח כזבים לא ימלט br</span> <span class="verse"><a name="6">6</a>ו    רבים יחלו פני-נדיב    וכל-הרע לאיש מתן br</span> <span class="verse"><a name="7">7</a>ז    כל אחי-רש שנאהו--    אף כי מרעהו רחקו ממנו br מרדף אמרים    לא- (לו-) המה br</span> <span class="verse"><a name="8">8</a>ח    קנה-לב אהב נפשו    שמר תבונה למצא-טוב br</span> <span class="verse"><a name="9">9</a>ט    עד שקרים לא ינקה    ויפיח כזבים יאבד</span> <span class="verse"><a name="10">10</a>י    לא-נאוה לכסיל תענוג    אף כי-לעבד משל בשרים br</span> <span class="verse"><a name="11">11</a>יא    שכל אדם האריך אפו    ותפארתו עבר על-פשע br</span> <span class="verse"><a name="12">12</a>יב    נהם ככפיר זעף מלך    וכטל על-עשב רצונו br</span> <span class="verse"><a name="13">13</a>יג    הות לאביו בן כסיל    ודלף טרד מדיני אשה br</span> <span class="verse"><a name="14">14</a>יד    בית והון נחלת אבות    ומיהוה אשה משכלת br</span> <span class="verse"><a name="15">15</a>טו    עצלה תפיל תרדמה    ונפש רמיה תרעב br</span> <span class="verse"><a name="16">16</a>טז    שמר מצוה שמר נפשו    בוזה דרכיו יומת (ימות) br</span> <span class="verse"><a name="17">17</a>יז    מלוה יהוה חונן דל    וגמלו ישלם-לו br</span> <span class="verse"><a name="18">18</a>יח    יסר בנך כי-יש תקוה    ואל-המיתו אל-תשא נפשך br</span> <span class="verse"><a name="19">19</a>יט    גרל- (גדל-) חמה נשא ענש    כי אם-תציל ועוד תוסף br</span> <span class="verse"><a name="20">20</a>כ    שמע עצה וקבל מוסר--    למען תחכם באחריתך br</span> <span class="verse"><a name="21">21</a>כא    רבות מחשבות בלב-איש    ועצת יהוה היא תקום br</span> <span class="verse"><a name="22">22</a>כב    תאות אדם חסדו    וטוב-רש מאיש כזב br</span> <span class="verse"><a name="23">23</a>כג    יראת יהוה לחיים    ושבע ילין בל-יפקד רע br</span> <span class="verse"><a name="24">24</a>כד    טמן עצל ידו בצלחת    גם-אל-פיהו לא ישיבנה br</span> <span class="verse"><a name="25">25</a>כה    לץ תכה ופתי יערם    והוכיח לנבון יבין דעת br</span> <span class="verse"><a name="26">26</a>כו    משדד-אב יבריח אם--    בן מביש ומחפיר br</span> <span class="verse"><a name="27">27</a>כז    חדל-בני לשמע מוסר    לשגות מאמרי-דעת br</span> <span class="verse"><a name="28">28</a>כח    עד בליעל יליץ משפט    ופי רשעים יבלע-און br</span> <span class="verse"><a name="29">29</a>כט    נכונו ללצים שפטים    ומהלמות לגו כסילים</span> </p></div</div></div></body></html>