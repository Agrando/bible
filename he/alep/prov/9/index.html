<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/prov/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/prov">Proverbs</a> &gt <strong>Chapter 9</strong></div><p><span class="verse"><a name="1">1</a>א    חכמות בנתה ביתה    חצבה עמודיה שבעה br</span> <span class="verse"><a name="2">2</a>ב    טבחה טבחה מסכה יינה    אף ערכה שלחנה br</span> <span class="verse"><a name="3">3</a>ג    שלחה נערתיה תקרא--    על-גפי מרמי קרת br</span> <span class="verse"><a name="4">4</a>ד    מי-פתי יסר הנה    חסר-לב אמרה לו br</span> <span class="verse"><a name="5">5</a>ה    לכו לחמו בלחמי    ושתו ביין מסכתי br</span> <span class="verse"><a name="6">6</a>ו    עזבו פתאים וחיו    ואשרו בדרך בינה br</span> <span class="verse"><a name="7">7</a>ז    יסר לץ--לקח לו קלון    ומוכיח לרשע מומו br</span> <span class="verse"><a name="8">8</a>ח    אל-תוכח לץ פן-ישנאך    הוכח לחכם ויאהבך br</span> <span class="verse"><a name="9">9</a>ט    תן לחכם ויחכם-עוד    הודע לצדיק ויוסף לקח br</span> <span class="verse"><a name="10">10</a>י    תחלת חכמה יראת יהוה    ודעת קדשים בינה br</span> <span class="verse"><a name="11">11</a>יא    כי-בי ירבו ימיך    ויוסיפו לך שנות חיים br</span> <span class="verse"><a name="12">12</a>יב    אם-חכמת חכמת לך    ולצת לבדך תשא br</span> <span class="verse"><a name="13">13</a>יג    אשת כסילות המיה    פתיות ובל-ידעה מה br</span> <span class="verse"><a name="14">14</a>יד    וישבה לפתח ביתה--    על-כסא מרמי קרת br</span> <span class="verse"><a name="15">15</a>טו    לקרא לעברי-דרך    המישרים ארחותם br</span> <span class="verse"><a name="16">16</a>טז    מי-פתי יסר הנה    וחסר-לב ואמרה לו br</span> <span class="verse"><a name="17">17</a>יז    מים-גנובים ימתקו    ולחם סתרים ינעם br</span> <span class="verse"><a name="18">18</a>יח    ולא-ידע כי-רפאים שם    בעמקי שאול קראיה</span> </p></div</div></div></body></html>