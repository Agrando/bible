<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/prov/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/prov">Proverbs</a> &gt <strong>Chapter 14</strong></div><p><span class="verse"><a name="1">1</a>א    חכמות נשים בנתה ביתה    ואולת בידיה תהרסנו br</span> <span class="verse"><a name="2">2</a>ב    הולך בישרו ירא יהוה    ונלוז דרכיו בוזהו br</span> <span class="verse"><a name="3">3</a>ג    בפי-אויל חטר גאוה    ושפתי חכמים תשמורם br</span> <span class="verse"><a name="4">4</a>ד    באין אלפים אבוס בר    ורב-תבואות בכח שור br</span> <span class="verse"><a name="5">5</a>ה    עד אמונים לא יכזב    ויפיח כזבים עד שקר br</span> <span class="verse"><a name="6">6</a>ו    בקש-לץ חכמה ואין    ודעת לנבון נקל br</span> <span class="verse"><a name="7">7</a>ז    לך מנגד לאיש כסיל    ובל-ידעת שפתי-דעת br</span> <span class="verse"><a name="8">8</a>ח    חכמת ערום הבין דרכו    ואולת כסילים מרמה br</span> <span class="verse"><a name="9">9</a>ט    אולים יליץ אשם    ובין ישרים רצון br</span> <span class="verse"><a name="10">10</a>י    לב--יודע מרת נפשו    ובשמחתו לא-יתערב זר br</span> <span class="verse"><a name="11">11</a>יא    בית רשעים ישמד    ואהל ישרים יפריח br</span> <span class="verse"><a name="12">12</a>יב    יש דרך ישר לפני-איש    ואחריתה דרכי-מות br</span> <span class="verse"><a name="13">13</a>יג    גם-בשחק יכאב-לב    ואחריתה שמחה תוגה br</span> <span class="verse"><a name="14">14</a>יד    מדרכיו ישבע סוג לב    ומעליו איש טוב br</span> <span class="verse"><a name="15">15</a>טו    פתי יאמין לכל-דבר    וערום יבין לאשרו br</span> <span class="verse"><a name="16">16</a>טז    חכם ירא וסר מרע    וכסיל מתעבר ובוטח br</span> <span class="verse"><a name="17">17</a>יז    קצר-אפים יעשה אולת    ואיש מזמות ישנא br</span> <span class="verse"><a name="18">18</a>יח    נחלו פתאים אולת    וערומים יכתרו דעת br</span> <span class="verse"><a name="19">19</a>יט    שחו רעים לפני טובים    ורשעים על-שערי צדיק br</span> <span class="verse"><a name="20">20</a>כ    גם-לרעהו ישנא רש    ואהבי עשיר רבים br</span> <span class="verse"><a name="21">21</a>כא    בז-לרעהו חוטא    ומחונן עניים (ענוים) אשריו br</span> <span class="verse"><a name="22">22</a>כב    הלוא-יתעו חרשי רע    וחסד ואמת חרשי טוב br</span> <span class="verse"><a name="23">23</a>כג    בכל-עצב יהיה מותר    ודבר-שפתים אך-למחסור br</span> <span class="verse"><a name="24">24</a>כד    עטרת חכמים עשרם    אולת כסילים אולת br</span> <span class="verse"><a name="25">25</a>כה    מציל נפשות עד אמת    ויפח כזבים מרמה br</span> <span class="verse"><a name="26">26</a>כו    ביראת יהוה מבטח-עז    ולבניו יהיה מחסה br</span> <span class="verse"><a name="27">27</a>כז    יראת יהוה מקור חיים--    לסור ממקשי מות br</span> <span class="verse"><a name="28">28</a>כח    ברב-עם הדרת-מלך    ובאפס לאם מחתת רזון br</span> <span class="verse"><a name="29">29</a>כט    ארך אפים רב-תבונה    וקצר-רוח מרים אולת br</span> <span class="verse"><a name="30">30</a>ל    חיי בשרים לב מרפא    ורקב עצמות קנאה br</span> <span class="verse"><a name="31">31</a>לא    עשק דל חרף עשהו    ומכבדו חנן אביון br</span> <span class="verse"><a name="32">32</a>לב    ברעתו ידחה רשע    וחסה במותו צדיק br</span> <span class="verse"><a name="33">33</a>לג    בלב נבון תנוח חכמה    ובקרב כסילים תודע br</span> <span class="verse"><a name="34">34</a>לד    צדקה תרומם-גוי    וחסד לאמים חטאת br</span> <span class="verse"><a name="35">35</a>לה    רצון-מלך לעבד משכיל    ועברתו תהיה מביש</span> </p></div</div></div></body></html>