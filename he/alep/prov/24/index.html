<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/prov/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/prov">Proverbs</a> &gt <strong>Chapter 24</strong></div><p><span class="verse"><a name="1">1</a>א    אל-תקנא באנשי רעה    ואל-תתאו להיות אתם br</span> <span class="verse"><a name="2">2</a>ב    כי-שד יהגה לבם    ועמל שפתיהם תדברנה br</span> <span class="verse"><a name="3">3</a>ג    בחכמה יבנה בית    ובתבונה יתכונן br</span> <span class="verse"><a name="4">4</a>ד    ובדעת חדרים ימלאו--    כל-הון יקר ונעים br</span> <span class="verse"><a name="5">5</a>ה    גבר-חכם בעוז    ואיש-דעת מאמץ-כח br</span> <span class="verse"><a name="6">6</a>ו    כי בתחבלות תעשה-לך מלחמה    ותשועה ברב יועץ br</span> <span class="verse"><a name="7">7</a>ז    ראמות לאויל חכמות    בשער לא יפתח-פיהו br</span> <span class="verse"><a name="8">8</a>ח    מחשב להרע--    לו בעל-מזמות יקראו br</span> <span class="verse"><a name="9">9</a>ט    זמת אולת חטאת    ותועבת לאדם לץ br</span> <span class="verse"><a name="10">10</a>י    התרפית ביום צרה--    צר כחכה br</span> <span class="verse"><a name="11">11</a>יא    הצל לקחים למות    ומטים להרג אם-תחשוך br</span> <span class="verse"><a name="12">12</a>יב    כי-תאמר--    הן לא-ידענו-זה br הלא-תכן לבות הוא-יבין ונצר נפשך הוא ידע    והשיב לאדם כפעלו br</span> <span class="verse"><a name="13">13</a>יג    אכל-בני דבש כי-טוב    ונפת מתוק על-חכך br</span> <span class="verse"><a name="14">14</a>יד    כן דעה חכמה--לנפשך    אם-מצאת ויש אחרית ותקותך לא תכרת</span> <span class="verse"><a name="15">15</a>טו    אל-תארב רשע לנוה צדיק    אל-תשדד רבצו br</span> <span class="verse"><a name="16">16</a>טז    כי שבע יפול צדיק וקם    ורשעים יכשלו ברעה br</span> <span class="verse"><a name="17">17</a>יז    בנפל אויביך (אויבך) אל-תשמח    ובכשלו אל-יגל לבך br</span> <span class="verse"><a name="18">18</a>יח    פן-יראה יהוה ורע בעיניו    והשיב מעליו אפו</span> <span class="verse"><a name="19">19</a>יט    אל-תתחר במרעים    אל-תקנא ברשעים br</span> <span class="verse"><a name="20">20</a>כ    כי לא-תהיה אחרית לרע    נר רשעים ידעך br</span> <span class="verse"><a name="21">21</a>כא    ירא-את-יהוה בני ומלך    עם-שונים אל-תתערב br</span> <span class="verse"><a name="22">22</a>כב    כי-פתאם יקום אידם    ופיד שניהם מי יודע</span> <span class="verse"><a name="23">23</a>כג    גם-אלה לחכמים    הכר-פנים במשפט בל-טוב br</span> <span class="verse"><a name="24">24</a>כד    אמר לרשע--צדיק אתה    יקבהו עמים יזעמוהו לאמים br</span> <span class="verse"><a name="25">25</a>כה    ולמוכיחים ינעם    ועליהם תבוא ברכת-טוב br</span> <span class="verse"><a name="26">26</a>כו    שפתים ישק    משיב דברים נכחים br</span> <span class="verse"><a name="27">27</a>כז    הכן בחוץ מלאכתך--ועתדה בשדה לך    אחר ובנית ביתך</span> <span class="verse"><a name="28">28</a>כח    אל-תהי עד-חנם ברעך    והפתית בשפתיך br</span> <span class="verse"><a name="29">29</a>כט    אל-תאמר--כאשר עשה-לי כן אעשה-לו    אשיב לאיש כפעלו</span> <span class="verse"><a name="30">30</a>ל    על-שדה איש-עצל עברתי    ועל-כרם אדם חסר-לב br</span> <span class="verse"><a name="31">31</a>לא    והנה עלה כלו קמשנים--כסו פניו חרלים    וגדר אבניו נהרסה br</span> <span class="verse"><a name="32">32</a>לב    ואחזה אנכי אשית לבי    ראיתי לקחתי מוסר br</span> <span class="verse"><a name="33">33</a>לג    מעט שנות מעט תנומות    מעט חבק ידים לשכב br</span> <span class="verse"><a name="34">34</a>לד    ובא-מתהלך רישך    ומחסריך כאיש מגן</span> </p></div</div></div></body></html>