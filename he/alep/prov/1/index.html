<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/prov/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/prov">Proverbs</a> &gt <strong>Chapter 1</strong></div><p><span class="verse"><a name="1">1</a>א     big מ /big שלי שלמה בן-דוד--    מלך ישראל br</span> <span class="verse"><a name="2">2</a>ב    לדעת חכמה ומוסר    להבין אמרי בינה br</span> <span class="verse"><a name="3">3</a>ג    לקחת מוסר השכל    צדק ומשפט ומשרים br</span> <span class="verse"><a name="4">4</a>ד    לתת לפתאים ערמה    לנער דעת ומזמה br</span> <span class="verse"><a name="5">5</a>ה    ישמע חכם ויוסף לקח    ונבון תחבלות יקנה br</span> <span class="verse"><a name="6">6</a>ו    להבין משל ומליצה    דברי חכמים וחידתם br</span> <span class="verse"><a name="7">7</a>ז    יראת יהוה ראשית דעת    חכמה ומוסר אוילים בזו</span> <span class="verse"><a name="8">8</a>ח    שמע בני מוסר אביך    ואל-תטש תורת אמך br</span> <span class="verse"><a name="9">9</a>ט    כי לוית חן הם לראשך    וענקים לגרגרתך br</span> <span class="verse"><a name="10">10</a>י    בני--    אם-יפתוך חטאים אל-תבא br</span> <span class="verse"><a name="11">11</a>יא    אם-יאמרו    לכה אתנו br נארבה לדם    נצפנה לנקי חנם br</span> <span class="verse"><a name="12">12</a>יב    נבלעם כשאול חיים    ותמימים כיורדי בור br</span> <span class="verse"><a name="13">13</a>יג    כל-הון יקר נמצא    נמלא בתינו שלל br</span> <span class="verse"><a name="14">14</a>יד    גורלך תפיל בתוכנו    כיס אחד יהיה לכלנו br</span> <span class="verse"><a name="15">15</a>טו    בני--אל-תלך בדרך אתם    מנע רגלך מנתיבתם br</span> <span class="verse"><a name="16">16</a>טז    כי רגליהם לרע ירוצו    וימהרו לשפך-דם br</span> <span class="verse"><a name="17">17</a>יז    כי-חנם מזרה הרשת--    בעיני כל-בעל כנף br</span> <span class="verse"><a name="18">18</a>יח    והם לדמם יארבו    יצפנו לנפשתם br</span> <span class="verse"><a name="19">19</a>יט    כן--ארחות כל-בצע בצע    את-נפש בעליו יקח br</span> <span class="verse"><a name="20">20</a>כ    חכמות בחוץ תרנה    ברחבות תתן קולה br</span> <span class="verse"><a name="21">21</a>כא    בראש המיות תקרא    בפתחי שערים בעיר--אמריה תאמר br</span> <span class="verse"><a name="22">22</a>כב    עד-מתי פתים--    תאהבו-פתי br ולצים--לצון חמדו להם    וכסילים ישנאו-דעת br</span> <span class="verse"><a name="23">23</a>כג    תשובו לתוכחתי    הנה אביעה לכם רוחי אודיעה דברי אתכם br</span> <span class="verse"><a name="24">24</a>כד    יען קראתי ותמאנו    נטיתי ידי ואין מקשיב br</span> <span class="verse"><a name="25">25</a>כה    ותפרעו כל-עצתי    ותוכחתי לא אביתם br</span> <span class="verse"><a name="26">26</a>כו    גם-אני באידכם אשחק    אלעג בבא פחדכם br</span> <span class="verse"><a name="27">27</a>כז    בבא כשאוה (כשואה) פחדכם--    ואידכם כסופה יאתה br בבא עליכם    צרה וצוקה br</span> <span class="verse"><a name="28">28</a>כח    אז יקראנני ולא אענה    ישחרנני ולא ימצאנני br</span> <span class="verse"><a name="29">29</a>כט    תחת כי-שנאו דעת    ויראת יהוה לא בחרו br</span> <span class="verse"><a name="30">30</a>ל    לא-אבו לעצתי    נאצו כל-תוכחתי br</span> <span class="verse"><a name="31">31</a>לא    ויאכלו מפרי דרכם    וממעצתיהם ישבעו br</span> <span class="verse"><a name="32">32</a>לב    כי משובת פתים תהרגם    ושלות כסילים תאבדם br</span> <span class="verse"><a name="33">33</a>לג    ושמע לי ישכן-בטח    ושאנן מפחד רעה</span> </p></div</div></div></body></html>