<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/prov/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/prov">Proverbs</a> &gt <strong>Chapter 8</strong></div><p><span class="verse"><a name="1">1</a>א    הלא-חכמה תקרא    ותבונה תתן קולה br</span> <span class="verse"><a name="2">2</a>ב    בראש-מרמים עלי-דרך    בית נתיבות נצבה br</span> <span class="verse"><a name="3">3</a>ג    ליד-שערים לפי-קרת    מבוא פתחים תרנה br</span> <span class="verse"><a name="4">4</a>ד    אליכם אישים אקרא    וקולי אל-בני אדם br</span> <span class="verse"><a name="5">5</a>ה    הבינו פתאים ערמה    וכסילים הבינו לב br</span> <span class="verse"><a name="6">6</a>ו    שמעו כי-נגידים אדבר    ומפתח שפתי מישרים br</span> <span class="verse"><a name="7">7</a>ז    כי-אמת יהגה חכי    ותועבת שפתי רשע br</span> <span class="verse"><a name="8">8</a>ח    בצדק כל-אמרי-פי    אין בהם נפתל ועקש br</span> <span class="verse"><a name="9">9</a>ט    כלם נכחים למבין    וישרים למצאי דעת br</span> <span class="verse"><a name="10">10</a>י    קחו-מוסרי ואל-כסף    ודעת מחרוץ נבחר br</span> <span class="verse"><a name="11">11</a>יא    כי-טובה חכמה מפנינים    וכל-חפצים לא ישוו-בה br</span> <span class="verse"><a name="12">12</a>יב    אני-חכמה שכנתי ערמה    ודעת מזמות אמצא br</span> <span class="verse"><a name="13">13</a>יג    יראת יהוה    שנאת-רע br גאה וגאון ודרך רע ופי תהפכות    שנאתי br</span> <span class="verse"><a name="14">14</a>יד    לי-עצה ותושיה    אני בינה לי גבורה br</span> <span class="verse"><a name="15">15</a>טו    בי מלכים ימלכו    ורזנים יחקקו צדק br</span> <span class="verse"><a name="16">16</a>טז    בי שרים ישרו    ונדיבים כל-שפטי צדק br</span> <span class="verse"><a name="17">17</a>יז    אני אהביה (אהבי) אהב    ומשחרי ימצאנני br</span> <span class="verse"><a name="18">18</a>יח    עשר-וכבוד אתי    הון עתק וצדקה br</span> <span class="verse"><a name="19">19</a>יט    טוב פריי מחרוץ ומפז    ותבואתי מכסף נבחר br</span> <span class="verse"><a name="20">20</a>כ    בארח-צדקה אהלך    בתוך נתיבות משפט br</span> <span class="verse"><a name="21">21</a>כא    להנחיל אהבי יש    ואצרתיהם אמלא br</span> <span class="verse"><a name="22">22</a>כב    יהוה--קנני ראשית דרכו    קדם מפעליו מאז br</span> <span class="verse"><a name="23">23</a>כג    מעולם נסכתי מראש--    מקדמי-ארץ br</span> <span class="verse"><a name="24">24</a>כד    באין-תהמות חוללתי    באין מעינות נכבדי-מים br</span> <span class="verse"><a name="25">25</a>כה    בטרם הרים הטבעו    לפני גבעות חוללתי br</span> <span class="verse"><a name="26">26</a>כו    עד-לא עשה ארץ וחוצות    וראש עפרות תבל br</span> <span class="verse"><a name="27">27</a>כז    בהכינו שמים שם אני    בחקו חוג על-פני תהום br</span> <span class="verse"><a name="28">28</a>כח    באמצו שחקים ממעל    בעזוז עינות תהום br</span> <span class="verse"><a name="29">29</a>כט    בשומו לים חקו ומים לא יעברו-פיו    בחוקו מוסדי ארץ br</span> <span class="verse"><a name="30">30</a>ל    ואהיה אצלו אמון    ואהיה שעשועים יום יום משחקת לפניו בכל-עת br</span> <span class="verse"><a name="31">31</a>לא    משחקת בתבל ארצו    ושעשעי את-בני אדם</span> <span class="verse"><a name="32">32</a>לב    ועתה בנים שמעו-לי    ואשרי דרכי ישמרו br</span> <span class="verse"><a name="33">33</a>לג    שמעו מוסר וחכמו    ואל-תפרעו br</span> <span class="verse"><a name="34">34</a>לד    אשרי אדם שמע-לי    לשקד על-דלתתי יום יום--לשמר מזוזת פתחי br</span> <span class="verse"><a name="35">35</a>לה    כי מצאי מצאי (מצא) חיים    ויפק רצון מיהוה br</span> <span class="verse"><a name="36">36</a>לו    וחטאי חמס נפשו    כל-משנאי אהבו מות</span> </p></div</div></div></body></html>