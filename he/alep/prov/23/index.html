<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/prov/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/prov">Proverbs</a> &gt <strong>Chapter 23</strong></div><p><span class="verse"><a name="1">1</a>א    כי-תשב ללחום את-מושל--    בין תבין את-אשר לפניך br</span> <span class="verse"><a name="2">2</a>ב    ושמת שכין בלעך--    אם-בעל נפש אתה br</span> <span class="verse"><a name="3">3</a>ג    אל-תתאו למטעמותיו    והוא לחם כזבים br</span> <span class="verse"><a name="4">4</a>ד    אל-תיגע להעשיר    מבינתך חדל br</span> <span class="verse"><a name="5">5</a>ה    התעוף (התעיף) עיניך בו    ואיננו br כי עשה יעשה-לו כנפים    כנשר ועיף (יעוף) השמים</span> <span class="verse"><a name="6">6</a>ו    אל-תלחם--את-לחם רע עין    ואל-תתאו למטעמתיו br</span> <span class="verse"><a name="7">7</a>ז    כי כמו שער בנפשו--    כן-הוא br אכול ושתה יאמר לך    ולבו בל-עמך br</span> <span class="verse"><a name="8">8</a>ח    פתך-אכלת תקיאנה    ושחת דבריך הנעימים br</span> <span class="verse"><a name="9">9</a>ט    באזני כסיל אל-תדבר    כי-יבוז לשכל מליך br</span> <span class="verse"><a name="10">10</a>י    אל-תסג גבול עולם    ובשדי יתומים אל-תבא br</span> <span class="verse"><a name="11">11</a>יא    כי-גאלם חזק    הוא-יריב את-ריבם אתך br</span> <span class="verse"><a name="12">12</a>יב    הביאה למוסר לבך    ואזנך לאמרי-דעת br</span> <span class="verse"><a name="13">13</a>יג    אל-תמנע מנער מוסר    כי-תכנו בשבט לא ימות br</span> <span class="verse"><a name="14">14</a>יד    אתה בשבט תכנו    ונפשו משאול תציל br</span> <span class="verse"><a name="15">15</a>טו    בני אם-חכם לבך--    ישמח לבי גם-אני br</span> <span class="verse"><a name="16">16</a>טז    ותעלזנה כליותי--    בדבר שפתיך מישרים br</span> <span class="verse"><a name="17">17</a>יז    אל-יקנא לבך בחטאים    כי אם-ביראת-יהוה כל-היום br</span> <span class="verse"><a name="18">18</a>יח    כי אם-יש אחרית    ותקותך לא תכרת br</span> <span class="verse"><a name="19">19</a>יט    שמע-אתה בני וחכם    ואשר בדרך לבך br</span> <span class="verse"><a name="20">20</a>כ    אל-תהי בסבאי-יין--    בזללי בשר למו br</span> <span class="verse"><a name="21">21</a>כא    כי-סבא וזולל יורש    וקרעים תלביש נומה br</span> <span class="verse"><a name="22">22</a>כב    שמע לאביך זה ילדך    ואל-תבוז כי-זקנה אמך br</span> <span class="verse"><a name="23">23</a>כג    אמת קנה ואל-תמכר    חכמה ומוסר ובינה br</span> <span class="verse"><a name="24">24</a>כד    גול (גיל) יגיל אבי צדיק    יולד (ויולד) חכם וישמח- (ישמח-) בו br</span> <span class="verse"><a name="25">25</a>כה    ישמח-אביך ואמך    ותגל יולדתך br</span> <span class="verse"><a name="26">26</a>כו    תנה-בני לבך לי    ועיניך דרכי תרצנה (תצרנה) br</span> <span class="verse"><a name="27">27</a>כז    כי-שוחה עמקה זונה    ובאר צרה נכריה br</span> <span class="verse"><a name="28">28</a>כח    אף-היא כחתף תארב    ובוגדים באדם תוסף br</span> <span class="verse"><a name="29">29</a>כט    למי אוי למי אבוי למי מדונים (מדינים) למי שיח--    למי פצעים חנם br למי    חכללות עינים br</span> <span class="verse"><a name="30">30</a>ל    למאחרים על-היין--    לבאים לחקר ממסך br</span> <span class="verse"><a name="31">31</a>לא    אל-תרא יין כי יתאדם    כי-יתן בכיס (בכוס) עינו יתהלך במישרים br</span> <span class="verse"><a name="32">32</a>לב    אחריתו כנחש ישך    וכצפעני יפרש br</span> <span class="verse"><a name="33">33</a>לג    עיניך יראו זרות    ולבך ידבר תהפכות br</span> <span class="verse"><a name="34">34</a>לד    והיית כשכב בלב-ים    וכשכב בראש חבל br</span> <span class="verse"><a name="35">35</a>לה    הכוני בל-חליתי--    הלמוני בל-ידעתי br מתי אקיץ    אוסיף אבקשנו עוד</span> </p></div</div></div></body></html>