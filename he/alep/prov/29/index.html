<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/prov/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/prov">Proverbs</a> &gt <strong>Chapter 29</strong></div><p><span class="verse"><a name="1">1</a>א    איש תוכחות מקשה-ערף--    פתע ישבר ואין מרפא br</span> <span class="verse"><a name="2">2</a>ב    ברבות צדיקים ישמח העם    ובמשל רשע יאנח עם br</span> <span class="verse"><a name="3">3</a>ג    איש-אהב חכמה ישמח אביו    ורעה זונות יאבד-הון br</span> <span class="verse"><a name="4">4</a>ד    מלך--במשפט יעמיד ארץ    ואיש תרומות יהרסנה br</span> <span class="verse"><a name="5">5</a>ה    גבר מחליק על-רעהו    רשת פורש על-פעמיו br</span> <span class="verse"><a name="6">6</a>ו    בפשע איש רע מוקש    וצדיק ירון ושמח br</span> <span class="verse"><a name="7">7</a>ז    ידע צדיק דין דלים    רשע לא-יבין דעת br</span> <span class="verse"><a name="8">8</a>ח    אנשי לצון יפיחו קריה    וחכמים ישיבו אף br</span> <span class="verse"><a name="9">9</a>ט    איש-חכם--נשפט את-איש אויל    ורגז ושחק ואין נחת br</span> <span class="verse"><a name="10">10</a>י    אנשי דמים ישנאו-תם    וישרים יבקשו נפשו br</span> <span class="verse"><a name="11">11</a>יא    כל-רוחו יוציא כסיל    וחכם באחור ישבחנה br</span> <span class="verse"><a name="12">12</a>יב    משל מקשיב על-דבר-שקר--    כל-משרתיו רשעים br</span> <span class="verse"><a name="13">13</a>יג    רש ואיש תככים נפגשו--    מאיר עיני שניהם יהוה br</span> <span class="verse"><a name="14">14</a>יד    מלך שופט באמת דלים--    כסאו לעד יכון br</span> <span class="verse"><a name="15">15</a>טו    שבט ותוכחת יתן חכמה    ונער משלח מביש אמו br</span> <span class="verse"><a name="16">16</a>טז    ברבות רשעים ירבה-פשע    וצדיקים במפלתם יראו br</span> <span class="verse"><a name="17">17</a>יז    יסר בנך ויניחך    ויתן מעדנים לנפשך</span> <span class="verse"><a name="18">18</a>יח    באין חזון יפרע עם    ושמר תורה אשרהו br</span> <span class="verse"><a name="19">19</a>יט    בדברים לא-יוסר עבד    כי-יבין ואין מענה br</span> <span class="verse"><a name="20">20</a>כ    חזית--איש אץ בדבריו    תקוה לכסיל ממנו br</span> <span class="verse"><a name="21">21</a>כא    מפנק מנער עבדו    ואחריתו יהיה מנון br</span> <span class="verse"><a name="22">22</a>כב    איש-אף יגרה מדון    ובעל חמה רב-פשע br</span> <span class="verse"><a name="23">23</a>כג    גאות אדם תשפילנו    ושפל-רוח יתמך כבוד br</span> <span class="verse"><a name="24">24</a>כד    חולק עם-גנב שונא נפשו    אלה ישמע ולא יגיד br</span> <span class="verse"><a name="25">25</a>כה    חרדת אדם יתן מוקש    ובוטח ביהוה ישגב br</span> <span class="verse"><a name="26">26</a>כו    רבים מבקשים פני-מושל    ומיהוה משפט-איש br</span> <span class="verse"><a name="27">27</a>כז    תועבת צדיקים איש עול    ותועבת רשע ישר-דרך</span> </p></div</div></div></body></html>