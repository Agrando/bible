<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/prov/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/prov">Proverbs</a> &gt <strong>Chapter 17</strong></div><p><span class="verse"><a name="1">1</a>א    טוב פת חרבה ושלוה-בה--    מבית מלא זבחי-ריב br</span> <span class="verse"><a name="2">2</a>ב    עבד-משכיל--ימשל בבן מביש    ובתוך אחים יחלק נחלה br</span> <span class="verse"><a name="3">3</a>ג    מצרף לכסף וכור לזהב    ובחן לבות יהוה br</span> <span class="verse"><a name="4">4</a>ד    מרע מקשיב על-שפת-און    שקר מזין על-לשון הות br</span> <span class="verse"><a name="5">5</a>ה    לעג לרש חרף עשהו    שמח לאיד לא ינקה br</span> <span class="verse"><a name="6">6</a>ו    עטרת זקנים בני בנים    ותפארת בנים אבותם br</span> <span class="verse"><a name="7">7</a>ז    לא-נאוה לנבל שפת-יתר    אף כי-לנדיב שפת-שקר br</span> <span class="verse"><a name="8">8</a>ח    אבן-חן השחד בעיני בעליו    אל-כל-אשר יפנה ישכיל br</span> <span class="verse"><a name="9">9</a>ט    מכסה-פשע מבקש אהבה    ושנה בדבר מפריד אלוף br</span> <span class="verse"><a name="10">10</a>י    תחת גערה במבין--    מהכות כסיל מאה br</span> <span class="verse"><a name="11">11</a>יא    אך-מרי יבקש-רע    ומלאך אכזרי ישלח-בו br</span> <span class="verse"><a name="12">12</a>יב    פגוש דב שכול באיש    ואל-כסיל באולתו br</span> <span class="verse"><a name="13">13</a>יג    משיב רעה תחת טובה--    לא-תמיש (תמוש) רעה מביתו br</span> <span class="verse"><a name="14">14</a>יד    פוטר מים ראשית מדון    ולפני התגלע הריב נטוש br</span> <span class="verse"><a name="15">15</a>טו    מצדיק רשע ומרשיע צדיק--    תועבת יהוה גם-שניהם br</span> <span class="verse"><a name="16">16</a>טז    למה-זה מחיר ביד-כסיל--    לקנות חכמה ולב-אין br</span> <span class="verse"><a name="17">17</a>יז    בכל-עת אהב הרע    ואח לצרה יולד br</span> <span class="verse"><a name="18">18</a>יח    אדם חסר-לב תוקע כף    ערב ערבה לפני רעהו br</span> <span class="verse"><a name="19">19</a>יט    אהב פשע אהב מצה    מגביה פתחו מבקש-שבר br</span> <span class="verse"><a name="20">20</a>כ    עקש-לב לא ימצא-טוב    ונהפך בלשונו יפול ברעה br</span> <span class="verse"><a name="21">21</a>כא    ילד כסיל לתוגה לו    ולא-ישמח אבי נבל br</span> <span class="verse"><a name="22">22</a>כב    לב שמח ייטיב גהה    ורוח נכאה תיבש-גרם br</span> <span class="verse"><a name="23">23</a>כג    שחד מחק רשע יקח--    להטות ארחות משפט br</span> <span class="verse"><a name="24">24</a>כד    את-פני מבין חכמה    ועיני כסיל בקצה-ארץ br</span> <span class="verse"><a name="25">25</a>כה    כעס לאביו בן כסיל    וממר ליולדתו br</span> <span class="verse"><a name="26">26</a>כו    גם ענוש לצדיק לא-טוב--    להכות נדיבים על-ישר br</span> <span class="verse"><a name="27">27</a>כז    חושך אמריו יודע דעת    וקר- (יקר-) רוח איש תבונה br</span> <span class="verse"><a name="28">28</a>כח    גם אויל מחריש חכם יחשב    אטם שפתיו נבון</span> </p></div</div></div></body></html>