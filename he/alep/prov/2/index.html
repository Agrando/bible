<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/prov/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/prov">Proverbs</a> &gt <strong>Chapter 2</strong></div><p><span class="verse"><a name="1">1</a>א    בני אם-תקח אמרי    ומצותי תצפן אתך br</span> <span class="verse"><a name="2">2</a>ב    להקשיב לחכמה אזנך    תטה לבך לתבונה br</span> <span class="verse"><a name="3">3</a>ג    כי אם לבינה תקרא    לתבונה תתן קולך br</span> <span class="verse"><a name="4">4</a>ד    אם-תבקשנה ככסף    וכמטמונים תחפשנה br</span> <span class="verse"><a name="5">5</a>ה    אז--תבין יראת יהוה    ודעת אלהים תמצא br</span> <span class="verse"><a name="6">6</a>ו    כי-יהוה יתן חכמה    מפיו דעת ותבונה br</span> <span class="verse"><a name="7">7</a>ז    וצפן (יצפן) לישרים תושיה    מגן להלכי תם br</span> <span class="verse"><a name="8">8</a>ח    לנצר ארחות משפט    ודרך חסידו ישמר br</span> <span class="verse"><a name="9">9</a>ט    אז--תבין צדק ומשפט    ומישרים כל-מעגל-טוב br</span> <span class="verse"><a name="10">10</a>י    כי-תבוא חכמה בלבך    ודעת לנפשך ינעם br</span> <span class="verse"><a name="11">11</a>יא    מזמה תשמר עליך    תבונה תנצרכה br</span> <span class="verse"><a name="12">12</a>יב    להצילך מדרך רע    מאיש מדבר תהפכות br</span> <span class="verse"><a name="13">13</a>יג    העזבים ארחות ישר--    ללכת בדרכי-חשך br</span> <span class="verse"><a name="14">14</a>יד    השמחים לעשות רע    יגילו בתהפכות רע br</span> <span class="verse"><a name="15">15</a>טו    אשר ארחתיהם עקשים    ונלוזים במעגלותם br</span> <span class="verse"><a name="16">16</a>טז    להצילך מאשה זרה    מנכריה אמריה החליקה br</span> <span class="verse"><a name="17">17</a>יז    העזבת אלוף נעוריה    ואת-ברית אלהיה שכחה br</span> <span class="verse"><a name="18">18</a>יח    כי שחה אל-מות ביתה    ואל-רפאים מעגלתיה br</span> <span class="verse"><a name="19">19</a>יט    כל-באיה לא ישובון    ולא-ישיגו ארחות חיים br</span> <span class="verse"><a name="20">20</a>כ    למען--תלך בדרך טובים    וארחות צדיקים תשמר br</span> <span class="verse"><a name="21">21</a>כא    כי-ישרים ישכנו-ארץ    ותמימים יותרו בה br</span> <span class="verse"><a name="22">22</a>כב    ורשעים מארץ יכרתו    ובוגדים יסחו ממנה</span> </p></div</div></div></body></html>