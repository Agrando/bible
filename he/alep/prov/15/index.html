<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/prov/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/prov">Proverbs</a> &gt <strong>Chapter 15</strong></div><p><span class="verse"><a name="1">1</a>א    מענה-רך ישיב חמה    ודבר-עצב יעלה-אף br</span> <span class="verse"><a name="2">2</a>ב    לשון חכמים תיטיב דעת    ופי כסילים יביע אולת br</span> <span class="verse"><a name="3">3</a>ג    בכל-מקום עיני יהוה    צפות רעים וטובים br</span> <span class="verse"><a name="4">4</a>ד    מרפא לשון עץ חיים    וסלף בה שבר ברוח br</span> <span class="verse"><a name="5">5</a>ה    אויל--ינאץ מוסר אביו    ושמר תוכחת יערים br</span> <span class="verse"><a name="6">6</a>ו    בית צדיק חסן רב    ובתבואת רשע נעכרת br</span> <span class="verse"><a name="7">7</a>ז    שפתי חכמים יזרו דעת    ולב כסילים לא-כן br</span> <span class="verse"><a name="8">8</a>ח    זבח רשעים תועבת יהוה    ותפלת ישרים רצונו br</span> <span class="verse"><a name="9">9</a>ט    תועבת יהוה דרך רשע    ומרדף צדקה יאהב br</span> <span class="verse"><a name="10">10</a>י    מוסר רע לעזב ארח    שונא תוכחת ימות br</span> <span class="verse"><a name="11">11</a>יא    שאול ואבדון נגד יהוה    אף כי-לבות בני-אדם br</span> <span class="verse"><a name="12">12</a>יב    לא יאהב-לץ הוכח לו    אל-חכמים לא ילך br</span> <span class="verse"><a name="13">13</a>יג    לב שמח ייטב פנים    ובעצבת-לב רוח נכאה br</span> <span class="verse"><a name="14">14</a>יד    לב נבון יבקש-דעת    ופני (ופי) כסילים ירעה אולת br</span> <span class="verse"><a name="15">15</a>טו    כל-ימי עני רעים    וטוב-לב משתה תמיד br</span> <span class="verse"><a name="16">16</a>טז    טוב-מעט ביראת יהוה--    מאוצר רב ומהומה בו br</span> <span class="verse"><a name="17">17</a>יז    טוב ארחת ירק ואהבה-שם--    משור אבוס ושנאה-בו br</span> <span class="verse"><a name="18">18</a>יח    איש חמה יגרה מדון    וארך אפים ישקיט ריב br</span> <span class="verse"><a name="19">19</a>יט    דרך עצל כמשכת חדק    וארח ישרים סללה br</span> <span class="verse"><a name="20">20</a>כ    בן חכם ישמח-אב    וכסיל אדם בוזה אמו br</span> <span class="verse"><a name="21">21</a>כא    אולת שמחה לחסר-לב    ואיש תבונה יישר-לכת br</span> <span class="verse"><a name="22">22</a>כב    הפר מחשבות באין סוד    וברב יועצים תקום br</span> <span class="verse"><a name="23">23</a>כג    שמחה לאיש במענה-פיו    ודבר בעתו מה-טוב br</span> <span class="verse"><a name="24">24</a>כד    ארח חיים למעלה למשכיל--    למען סור משאול מטה br</span> <span class="verse"><a name="25">25</a>כה    בית גאים יסח יהוה    ויצב גבול אלמנה br</span> <span class="verse"><a name="26">26</a>כו    תועבת יהוה מחשבות רע    וטהרים אמרי-נעם br</span> <span class="verse"><a name="27">27</a>כז    עכר ביתו בוצע בצע    ושונא מתנת יחיה br</span> <span class="verse"><a name="28">28</a>כח    לב צדיק יהגה לענות    ופי רשעים יביע רעות br</span> <span class="verse"><a name="29">29</a>כט    רחוק יהוה מרשעים    ותפלת צדיקים ישמע br</span> <span class="verse"><a name="30">30</a>ל    מאור-עינים ישמח-לב    שמועה טובה תדשן-עצם br</span> <span class="verse"><a name="31">31</a>לא    אזן--שמעת תוכחת חיים    בקרב חכמים תלין br</span> <span class="verse"><a name="32">32</a>לב    פורע מוסר מואס נפשו    ושומע תוכחת קונה לב br</span> <span class="verse"><a name="33">33</a>לג    יראת יהוה מוסר חכמה    ולפני כבוד ענוה</span> </p></div</div></div></body></html>