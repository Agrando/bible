<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/prov/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/prov">Proverbs</a> &gt <strong>Chapter 18</strong></div><p><span class="verse"><a name="1">1</a>א    לתאוה יבקש נפרד    בכל-תושיה יתגלע br</span> <span class="verse"><a name="2">2</a>ב    לא-יחפץ כסיל בתבונה    כי אם-בהתגלות לבו br</span> <span class="verse"><a name="3">3</a>ג    בבוא-רשע בא גם-בוז    ועם-קלון חרפה br</span> <span class="verse"><a name="4">4</a>ד    מים עמקים דברי פי-איש    נחל נבע מקור חכמה br</span> <span class="verse"><a name="5">5</a>ה    שאת פני-רשע לא-טוב--    להטות צדיק במשפט br</span> <span class="verse"><a name="6">6</a>ו    שפתי כסיל יבאו בריב    ופיו למהלמות יקרא br</span> <span class="verse"><a name="7">7</a>ז    פי-כסיל מחתה-לו    ושפתיו מוקש נפשו br</span> <span class="verse"><a name="8">8</a>ח    דברי נרגן כמתלהמים    והם ירדו חדרי-בטן br</span> <span class="verse"><a name="9">9</a>ט    גם מתרפה במלאכתו--    אח הוא לבעל משחית br</span> <span class="verse"><a name="10">10</a>י    מגדל-עז שם יהוה    בו-ירוץ צדיק ונשגב br</span> <span class="verse"><a name="11">11</a>יא    הון עשיר קרית עזו    וכחומה נשגבה במשכתו br</span> <span class="verse"><a name="12">12</a>יב    לפני-שבר יגבה לב-איש    ולפני כבוד ענוה br</span> <span class="verse"><a name="13">13</a>יג    משיב דבר בטרם ישמע--    אולת היא-לו וכלמה br</span> <span class="verse"><a name="14">14</a>יד    רוח-איש יכלכל מחלהו    ורוח נכאה מי ישאנה br</span> <span class="verse"><a name="15">15</a>טו    לב נבון יקנה-דעת    ואזן חכמים תבקש-דעת br</span> <span class="verse"><a name="16">16</a>טז    מתן אדם ירחיב לו    ולפני גדלים ינחנו br</span> <span class="verse"><a name="17">17</a>יז    צדיק הראשון בריבו    יבא- (ובא-) רעהו וחקרו br</span> <span class="verse"><a name="18">18</a>יח    מדינים ישבית הגורל    ובין עצומים יפריד br</span> <span class="verse"><a name="19">19</a>יט    אח--נפשע מקרית-עז    ומדונים (ומדינים) כבריח ארמון br</span> <span class="verse"><a name="20">20</a>כ    מפרי פי-איש תשבע בטנו    תבואת שפתיו ישבע br</span> <span class="verse"><a name="21">21</a>כא    מות וחיים ביד-לשון    ואהביה יאכל פריה br</span> <span class="verse"><a name="22">22</a>כב    מצא אשה מצא טוב    ויפק רצון מיהוה br</span> <span class="verse"><a name="23">23</a>כג    תחנונים ידבר-רש    ועשיר יענה עזות br</span> <span class="verse"><a name="24">24</a>כד    איש רעים להתרעע    ויש אהב דבק מאח</span> </p></div</div></div></body></html>