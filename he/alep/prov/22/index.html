<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/prov/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/prov">Proverbs</a> &gt <strong>Chapter 22</strong></div><p><span class="verse"><a name="1">1</a>א    נבחר שם מעשר רב    מכסף ומזהב חן טוב br</span> <span class="verse"><a name="2">2</a>ב    עשיר ורש נפגשו    עשה כלם יהוה br</span> <span class="verse"><a name="3">3</a>ג    ערום ראה רעה ויסתר (ונסתר)    ופתיים עברו ונענשו br</span> <span class="verse"><a name="4">4</a>ד    עקב ענוה יראת יהוה    עשר וכבוד וחיים br</span> <span class="verse"><a name="5">5</a>ה    צנים פחים בדרך עקש    שומר נפשו ירחק מהם br</span> <span class="verse"><a name="6">6</a>ו    חנך לנער על-פי דרכו--    גם כי-יזקין לא-יסור ממנה br</span> <span class="verse"><a name="7">7</a>ז    עשיר ברשים ימשול    ועבד לוה לאיש מלוה br</span> <span class="verse"><a name="8">8</a>ח    זורע עולה יקצור- (יקצר-) און    ושבט עברתו יכלה br</span> <span class="verse"><a name="9">9</a>ט    טוב-עין הוא יברך    כי-נתן מלחמו לדל br</span> <span class="verse"><a name="10">10</a>י    גרש לץ ויצא מדון    וישבת דין וקלון br</span> <span class="verse"><a name="11">11</a>יא    אהב טהור- (טהר-) לב--    חן שפתיו רעהו מלך br</span> <span class="verse"><a name="12">12</a>יב    עיני יהוה נצרו דעת    ויסלף דברי בגד br</span> <span class="verse"><a name="13">13</a>יג    אמר עצל ארי בחוץ    בתוך רחבות ארצח br</span> <span class="verse"><a name="14">14</a>יד    שוחה עמקה פי זרות    זעום יהוה יפול- (יפל-) שם br</span> <span class="verse"><a name="15">15</a>טו    אולת קשורה בלב-נער    שבט מוסר ירחיקנה ממנו br</span> <span class="verse"><a name="16">16</a>טז    עשק דל להרבות לו--    נתן לעשיר אך-למחסור br</span> <span class="verse"><a name="17">17</a>יז    הט אזנך--ושמע דברי חכמים    ולבך תשית לדעתי br</span> <span class="verse"><a name="18">18</a>יח    כי-נעים כי-תשמרם בבטנך    יכנו יחדו על-שפתיך br</span> <span class="verse"><a name="19">19</a>יט    להיות ביהוה מבטחך--    הודעתיך היום אף-אתה br</span> <span class="verse"><a name="20">20</a>כ    הלא כתבתי לך שלשום (שלשים)--    במעצות ודעת br</span> <span class="verse"><a name="21">21</a>כא    להודיעך--קשט אמרי אמת    להשיב אמרים אמת לשלחיך br</span> <span class="verse"><a name="22">22</a>כב    אל-תגזל-דל כי דל-הוא    ואל-תדכא עני בשער br</span> <span class="verse"><a name="23">23</a>כג    כי-יהוה יריב ריבם    וקבע את-קבעיהם נפש br</span> <span class="verse"><a name="24">24</a>כד    אל-תתרע את-בעל אף    ואת-איש חמות לא תבוא br</span> <span class="verse"><a name="25">25</a>כה    פן-תאלף ארחתו    ולקחת מוקש לנפשך br</span> <span class="verse"><a name="26">26</a>כו    אל-תהי בתקעי-כף    בערבים משאות br</span> <span class="verse"><a name="27">27</a>כז    אם-אין-לך לשלם--    למה יקח משכבך מתחתיך br</span> <span class="verse"><a name="28">28</a>כח    אל-תסג גבול עולם--    אשר עשו אבותיך br</span> <span class="verse"><a name="29">29</a>כט    חזית איש מהיר במלאכתו--    לפני-מלכים יתיצב br בל-יתיצב    לפני חשכים</span> </p></div</div></div></body></html>