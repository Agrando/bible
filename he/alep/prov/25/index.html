<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/prov/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/prov">Proverbs</a> &gt <strong>Chapter 25</strong></div><p><span class="verse"><a name="1">1</a>א    גם-אלה משלי שלמה--    אשר העתיקו אנשי חזקיה מלך-יהודה br</span> <span class="verse"><a name="2">2</a>ב    כבד אלהים הסתר דבר    וכבד מלכים חקר דבר br</span> <span class="verse"><a name="3">3</a>ג    שמים לרום וארץ לעמק    ולב מלכים אין חקר br</span> <span class="verse"><a name="4">4</a>ד    הגו סיגים מכסף    ויצא לצרף כלי br</span> <span class="verse"><a name="5">5</a>ה    הגו רשע לפני-מלך    ויכון בצדק כסאו br</span> <span class="verse"><a name="6">6</a>ו    אל-תתהדר לפני-מלך    ובמקום גדלים אל-תעמד br</span> <span class="verse"><a name="7">7</a>ז    כי טוב אמר-לך עלה-הנה    מהשפילך לפני נדיב--אשר ראו עיניך br</span> <span class="verse"><a name="8">8</a>ח    אל-תצא לרב מהר    פן מה-תעשה באחריתה--בהכלים אתך רעך br</span> <span class="verse"><a name="9">9</a>ט    ריבך ריב את-רעך    וסוד אחר אל-תגל br</span> <span class="verse"><a name="10">10</a>י    פן-יחסדך שמע    ודבתך לא תשוב br</span> <span class="verse"><a name="11">11</a>יא    תפוחי זהב במשכיות כסף--    דבר דבר על-אפניו br</span> <span class="verse"><a name="12">12</a>יב    נזם זהב וחלי-כתם--    מוכיח חכם על-אזן שמעת br</span> <span class="verse"><a name="13">13</a>יג    כצנת שלג ביום קציר--ציר נאמן לשלחיו    ונפש אדניו ישיב</span> <span class="verse"><a name="14">14</a>יד    נשיאים ורוח וגשם אין--    איש מתהלל במתת-שקר br</span> <span class="verse"><a name="15">15</a>טו    בארך אפים יפתה קצין    ולשון רכה תשבר-גרם br</span> <span class="verse"><a name="16">16</a>טז    דבש מצאת אכל דיך    פן-תשבענו והקאתו br</span> <span class="verse"><a name="17">17</a>יז    הקר רגלך מבית רעך    פן-ישבעך ושנאך br</span> <span class="verse"><a name="18">18</a>יח    מפיץ וחרב וחץ שנון--    איש ענה ברעהו עד שקר br</span> <span class="verse"><a name="19">19</a>יט    שן רעה ורגל מועדת--    מבטח בוגד ביום צרה br</span> <span class="verse"><a name="20">20</a>כ    מעדה-בגד ביום קרה--חמץ על-נתר    ושר בשרים על לב-רע</span> <span class="verse"><a name="21">21</a>כא    אם-רעב שנאך האכלהו לחם    ואם-צמא השקהו מים br</span> <span class="verse"><a name="22">22</a>כב    כי גחלים--אתה חתה על-ראשו    ויהוה ישלם-לך br</span> <span class="verse"><a name="23">23</a>כג    רוח צפון תחולל גשם    ופנים נזעמים לשון סתר br</span> <span class="verse"><a name="24">24</a>כד    טוב שבת על-פנת-גג--    מאשת מדונים (מדינים) ובית חבר br</span> <span class="verse"><a name="25">25</a>כה    מים קרים על-נפש עיפה    ושמועה טובה מארץ מרחק br</span> <span class="verse"><a name="26">26</a>כו    מעין נרפש ומקור משחת--    צדיק מט לפני-רשע br</span> <span class="verse"><a name="27">27</a>כז    אכל דבש הרבות לא-טוב    וחקר כבדם כבוד br</span> <span class="verse"><a name="28">28</a>כח    עיר פרוצה אין חומה--    איש אשר אין מעצר לרוחו</span> </p></div</div></div></body></html>