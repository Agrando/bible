<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/prov/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/prov">Proverbs</a> &gt <strong>Chapter 4</strong></div><p><span class="verse"><a name="1">1</a>א    שמעו בנים מוסר אב    והקשיבו לדעת בינה br</span> <span class="verse"><a name="2">2</a>ב    כי לקח טוב נתתי לכם    תורתי אל-תעזבו br</span> <span class="verse"><a name="3">3</a>ג    כי-בן הייתי לאבי    רך ויחיד לפני אמי br</span> <span class="verse"><a name="4">4</a>ד    וירני--ויאמר לי יתמך-דברי לבך    שמר מצותי וחיה br</span> <span class="verse"><a name="5">5</a>ה    קנה חכמה קנה בינה    אל-תשכח ואל-תט מאמרי-פי br</span> <span class="verse"><a name="6">6</a>ו    אל-תעזבה ותשמרך    אהבה ותצרך br</span> <span class="verse"><a name="7">7</a>ז    ראשית חכמה קנה חכמה    ובכל-קנינך קנה בינה br</span> <span class="verse"><a name="8">8</a>ח    סלסלה ותרוממך    תכבדך כי תחבקנה br</span> <span class="verse"><a name="9">9</a>ט    תתן לראשך לוית-חן    עטרת תפארת תמגנך br</span> <span class="verse"><a name="10">10</a>י    שמע בני וקח אמרי    וירבו לך שנות חיים br</span> <span class="verse"><a name="11">11</a>יא    בדרך חכמה הריתיך    הדרכתיך במעגלי-ישר br</span> <span class="verse"><a name="12">12</a>יב    בלכתך לא-יצר צעדך    ואם-תרוץ לא תכשל br</span> <span class="verse"><a name="13">13</a>יג    החזק במוסר אל-תרף    נצרה כי-היא חייך br</span> <span class="verse"><a name="14">14</a>יד    בארח רשעים אל-תבא    ואל-תאשר בדרך רעים br</span> <span class="verse"><a name="15">15</a>טו    פרעהו אל-תעבר-בו    שטה מעליו ועבר br</span> <span class="verse"><a name="16">16</a>טז    כי לא ישנו אם-לא ירעו    ונגזלה שנתם אם-לא יכשולו (יכשילו) br</span> <span class="verse"><a name="17">17</a>יז    כי לחמו לחם רשע    ויין חמסים ישתו br</span> <span class="verse"><a name="18">18</a>יח    וארח צדיקים כאור נגה    הולך ואור עד-נכון היום br</span> <span class="verse"><a name="19">19</a>יט    דרך רשעים כאפלה    לא ידעו במה יכשלו</span> <span class="verse"><a name="20">20</a>כ    בני לדברי הקשיבה    לאמרי הט-אזנך br</span> <span class="verse"><a name="21">21</a>כא    אל-יליזו מעיניך    שמרם בתוך לבבך br</span> <span class="verse"><a name="22">22</a>כב    כי-חיים הם למצאיהם    ולכל-בשרו מרפא br</span> <span class="verse"><a name="23">23</a>כג    מכל-משמר נצר לבך    כי-ממנו תוצאות חיים br</span> <span class="verse"><a name="24">24</a>כד    הסר ממך עקשות פה    ולזות שפתים הרחק ממך br</span> <span class="verse"><a name="25">25</a>כה    עיניך לנכח יביטו    ועפעפיך יישרו נגדך br</span> <span class="verse"><a name="26">26</a>כו    פלס מעגל רגלך    וכל-דרכיך יכנו br</span> <span class="verse"><a name="27">27</a>כז    אל-תט-ימין ושמאול    הסר רגלך מרע</span> </p></div</div></div></body></html>