<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/prov/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/prov">Proverbs</a> &gt <strong>Chapter 11</strong></div><p><span class="verse"><a name="1">1</a>א    מאזני מרמה תועבת יהוה    ואבן שלמה רצונו br</span> <span class="verse"><a name="2">2</a>ב    בא-זדון ויבא קלון    ואת-צנועים חכמה br</span> <span class="verse"><a name="3">3</a>ג    תמת ישרים תנחם    וסלף בגדים ושדם (ישדם) br</span> <span class="verse"><a name="4">4</a>ד    לא-יועיל הון ביום עברה    וצדקה תציל ממות br</span> <span class="verse"><a name="5">5</a>ה    צדקת תמים תישר דרכו    וברשעתו יפל רשע br</span> <span class="verse"><a name="6">6</a>ו    צדקת ישרים תצילם    ובהות בגדים ילכדו br</span> <span class="verse"><a name="7">7</a>ז    במות אדם רשע תאבד תקוה    ותוחלת אונים אבדה br</span> <span class="verse"><a name="8">8</a>ח    צדיק מצרה נחלץ    ויבא רשע תחתיו br</span> <span class="verse"><a name="9">9</a>ט    בפה--חנף ישחת רעהו    ובדעת צדיקים יחלצו br</span> <span class="verse"><a name="10">10</a>י    בטוב צדיקים תעלץ קריה    ובאבד רשעים רנה br</span> <span class="verse"><a name="11">11</a>יא    בברכת ישרים תרום קרת    ובפי רשעים תהרס br</span> <span class="verse"><a name="12">12</a>יב    בז-לרעהו חסר-לב    ואיש תבונות יחריש br</span> <span class="verse"><a name="13">13</a>יג    הולך רכיל מגלה-סוד    ונאמן-רוח מכסה דבר br</span> <span class="verse"><a name="14">14</a>יד    באין תחבלות יפל-עם    ותשועה ברב יועץ br</span> <span class="verse"><a name="15">15</a>טו    רע-ירוע כי-ערב זר    ושנא תקעים בוטח br</span> <span class="verse"><a name="16">16</a>טז    אשת-חן תתמך כבוד    ועריצים יתמכו-עשר br</span> <span class="verse"><a name="17">17</a>יז    גמל נפשו איש חסד    ועכר שארו אכזרי br</span> <span class="verse"><a name="18">18</a>יח    רשע--עשה פעלת-שקר    וזרע צדקה שכר אמת br</span> <span class="verse"><a name="19">19</a>יט    כן-צדקה לחיים    ומרדף רעה למותו br</span> <span class="verse"><a name="20">20</a>כ    תועבת יהוה עקשי-לב    ורצונו תמימי דרך br</span> <span class="verse"><a name="21">21</a>כא    יד ליד לא-ינקה רע    וזרע צדיקים נמלט br</span> <span class="verse"><a name="22">22</a>כב    נזם זהב באף חזיר--    אשה יפה וסרת טעם br</span> <span class="verse"><a name="23">23</a>כג    תאות צדיקים אך-טוב    תקות רשעים עברה br</span> <span class="verse"><a name="24">24</a>כד    יש מפזר ונוסף עוד    וחשך מישר אך-למחסור br</span> <span class="verse"><a name="25">25</a>כה    נפש-ברכה תדשן    ומרוה גם-הוא יורא br</span> <span class="verse"><a name="26">26</a>כו    מנע בר יקבהו לאום    וברכה לראש משביר br</span> <span class="verse"><a name="27">27</a>כז    שחר טוב יבקש רצון    ודרש רעה תבואנו br</span> <span class="verse"><a name="28">28</a>כח    בוטח בעשרו הוא יפול    וכעלה צדיקים יפרחו br</span> <span class="verse"><a name="29">29</a>כט    עכר ביתו ינחל-רוח    ועבד אויל לחכם-לב br</span> <span class="verse"><a name="30">30</a>ל    פרי-צדיק עץ חיים    ולקח נפשות חכם br</span> <span class="verse"><a name="31">31</a>לא    הן צדיק בארץ ישלם    אף כי-רשע וחוטא</span> </p></div</div></div></body></html>