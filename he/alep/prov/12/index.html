<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/prov/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/prov">Proverbs</a> &gt <strong>Chapter 12</strong></div><p><span class="verse"><a name="1">1</a>א    אהב מוסר אהב דעת    ושונא תוכחת בער br</span> <span class="verse"><a name="2">2</a>ב    טוב--יפיק רצון מיהוה    ואיש מזמות ירשיע br</span> <span class="verse"><a name="3">3</a>ג    לא-יכון אדם ברשע    ושרש צדיקים בל-ימוט br</span> <span class="verse"><a name="4">4</a>ד    אשת-חיל עטרת בעלה    וכרקב בעצמותיו מבישה br</span> <span class="verse"><a name="5">5</a>ה    מחשבות צדיקים משפט    תחבלות רשעים מרמה br</span> <span class="verse"><a name="6">6</a>ו    דברי רשעים ארב-דם    ופי ישרים יצילם br</span> <span class="verse"><a name="7">7</a>ז    הפוך רשעים ואינם    ובית צדיקים יעמד br</span> <span class="verse"><a name="8">8</a>ח    לפי-שכלו יהלל-איש    ונעוה-לב יהיה לבוז br</span> <span class="verse"><a name="9">9</a>ט    טוב נקלה ועבד לו--    ממתכבד וחסר-לחם br</span> <span class="verse"><a name="10">10</a>י    יודע צדיק נפש בהמתו    ורחמי רשעים אכזרי br</span> <span class="verse"><a name="11">11</a>יא    עבד אדמתו ישבע-לחם    ומרדף ריקים חסר-לב br</span> <span class="verse"><a name="12">12</a>יב    חמד רשע מצוד רעים    ושרש צדיקים יתן br</span> <span class="verse"><a name="13">13</a>יג    בפשע שפתים מוקש רע    ויצא מצרה צדיק br</span> <span class="verse"><a name="14">14</a>יד    מפרי פי-איש ישבע-טוב    וגמול ידי-אדם ישוב (ישיב) לו br</span> <span class="verse"><a name="15">15</a>טו    דרך אויל ישר בעיניו    ושמע לעצה חכם br</span> <span class="verse"><a name="16">16</a>טז    אויל--ביום יודע כעסו    וכסה קלון ערום br</span> <span class="verse"><a name="17">17</a>יז    יפיח אמונה יגיד צדק    ועד שקרים מרמה br</span> <span class="verse"><a name="18">18</a>יח    יש בוטה כמדקרות חרב    ולשון חכמים מרפא br</span> <span class="verse"><a name="19">19</a>יט    שפת-אמת תכון לעד    ועד-ארגיעה לשון שקר br</span> <span class="verse"><a name="20">20</a>כ    מרמה בלב-חרשי רע    וליעצי שלום שמחה br</span> <span class="verse"><a name="21">21</a>כא    לא-יאנה לצדיק כל-און    ורשעים מלאו רע br</span> <span class="verse"><a name="22">22</a>כב    תועבת יהוה שפתי-שקר    ועשי אמונה רצונו br</span> <span class="verse"><a name="23">23</a>כג    אדם ערום כסה דעת    ולב כסילים יקרא אולת br</span> <span class="verse"><a name="24">24</a>כד    יד-חרוצים תמשול    ורמיה תהיה למס br</span> <span class="verse"><a name="25">25</a>כה    דאגה בלב-איש ישחנה    ודבר טוב ישמחנה br</span> <span class="verse"><a name="26">26</a>כו    יתר מרעהו צדיק    ודרך רשעים תתעם br</span> <span class="verse"><a name="27">27</a>כז    לא-יחרך רמיה צידו    והון-אדם יקר חרוץ br</span> <span class="verse"><a name="28">28</a>כח    בארח-צדקה חיים    ודרך נתיבה אל-מות</span> </p></div</div></div></body></html>