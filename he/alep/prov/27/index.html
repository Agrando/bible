<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/prov/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/prov">Proverbs</a> &gt <strong>Chapter 27</strong></div><p><span class="verse"><a name="1">1</a>א    אל-תתהלל ביום מחר    כי לא-תדע מה-ילד יום br</span> <span class="verse"><a name="2">2</a>ב    יהללך זר ולא-פיך    נכרי ואל-שפתיך br</span> <span class="verse"><a name="3">3</a>ג    כבד-אבן ונטל החול    וכעס אויל כבד משניהם br</span> <span class="verse"><a name="4">4</a>ד    אכזריות חמה ושטף אף    ומי יעמד לפני קנאה br</span> <span class="verse"><a name="5">5</a>ה    טובה תוכחת מגלה--    מאהבה מסתרת br</span> <span class="verse"><a name="6">6</a>ו    נאמנים פצעי אוהב    ונעתרות נשיקות שונא br</span> <span class="verse"><a name="7">7</a>ז    נפש שבעה תבוס נפת    ונפש רעבה כל-מר מתוק br</span> <span class="verse"><a name="8">8</a>ח    כצפור נודדת מן-קנה--    כן-איש נודד ממקומו br</span> <span class="verse"><a name="9">9</a>ט    שמן וקטרת ישמח-לב    ומתק רעהו מעצת-נפש br</span> <span class="verse"><a name="10">10</a>י    רעך ורעה (ורע) אביך אל-תעזב--    ובית אחיך אל-תבוא ביום אידך br טוב שכן קרוב    מאח רחוק br</span> <span class="verse"><a name="11">11</a>יא    חכם בני ושמח לבי    ואשיבה חרפי דבר br</span> <span class="verse"><a name="12">12</a>יב    ערום ראה רעה נסתר    פתאים עברו נענשו br</span> <span class="verse"><a name="13">13</a>יג    קח-בגדו כי-ערב זר    ובעד נכריה חבלהו br</span> <span class="verse"><a name="14">14</a>יד    מברך רעהו בקול גדול--בבקר השכים    קללה תחשב לו br</span> <span class="verse"><a name="15">15</a>טו    דלף טורד ביום סגריר    ואשת מדונים (מדינים) נשתוה br</span> <span class="verse"><a name="16">16</a>טז    צפניה צפן-רוח    ושמן ימינו יקרא br</span> <span class="verse"><a name="17">17</a>יז    ברזל בברזל יחד    ואיש יחד פני-רעהו br</span> <span class="verse"><a name="18">18</a>יח    נצר תאנה יאכל פריה    ושמר אדניו יכבד br</span> <span class="verse"><a name="19">19</a>יט    כמים הפנים לפנים--    כן לב-האדם לאדם br</span> <span class="verse"><a name="20">20</a>כ    שאול ואבדה לא תשבענה    ועיני האדם לא תשבענה br</span> <span class="verse"><a name="21">21</a>כא    מצרף לכסף וכור לזהב    ואיש לפי מהללו br</span> <span class="verse"><a name="22">22</a>כב    אם תכתוש-את-האויל במכתש בתוך הריפות--    בעלי br לא-תסור מעליו אולתו br</span> <span class="verse"><a name="23">23</a>כג    ידע תדע פני צאנך    שית לבך לעדרים br</span> <span class="verse"><a name="24">24</a>כד    כי לא לעולם חסן    ואם-נזר לדור דור (ודור) br</span> <span class="verse"><a name="25">25</a>כה    גלה חציר ונראה-דשא    ונאספו עשבות הרים br</span> <span class="verse"><a name="26">26</a>כו    כבשים ללבושך    ומחיר שדה עתודים br</span> <span class="verse"><a name="27">27</a>כז    ודי חלב עזים--ללחמך ללחם ביתך    וחיים לנערותיך</span> </p></div</div></div></body></html>