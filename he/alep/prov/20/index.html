<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/prov/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/prov">Proverbs</a> &gt <strong>Chapter 20</strong></div><p><span class="verse"><a name="1">1</a>א    לץ היין המה שכר    וכל-שגה בו לא יחכם br</span> <span class="verse"><a name="2">2</a>ב    נהם ככפיר אימת מלך    מתעברו חוטא נפשו br</span> <span class="verse"><a name="3">3</a>ג    כבוד לאיש שבת מריב    וכל-אויל יתגלע br</span> <span class="verse"><a name="4">4</a>ד    מחרף עצל לא-יחרש    ישאל (ושאל) בקציר ואין br</span> <span class="verse"><a name="5">5</a>ה    מים עמקים עצה בלב-איש    ואיש תבונה ידלנה br</span> <span class="verse"><a name="6">6</a>ו    רב-אדם--יקרא איש חסדו    ואיש אמונים מי ימצא br</span> <span class="verse"><a name="7">7</a>ז    מתהלך בתמו צדיק    אשרי בניו אחריו br</span> <span class="verse"><a name="8">8</a>ח    מלך יושב על-כסא-דין--    מזרה בעיניו כל-רע br</span> <span class="verse"><a name="9">9</a>ט    מי-יאמר זכיתי לבי    טהרתי מחטאתי br</span> <span class="verse"><a name="10">10</a>י    אבן ואבן איפה ואיפה--    תועבת יהוה גם-שניהם br</span> <span class="verse"><a name="11">11</a>יא    גם במעלליו יתנכר-נער--    אם-זך ואם-ישר פעלו br</span> <span class="verse"><a name="12">12</a>יב    אזן שמעת ועין ראה--    יהוה עשה גם-שניהם br</span> <span class="verse"><a name="13">13</a>יג    אל-תאהב שנה פן-תורש    פקח עיניך שבע-לחם br</span> <span class="verse"><a name="14">14</a>יד    רע רע יאמר הקונה    ואזל לו אז יתהלל br</span> <span class="verse"><a name="15">15</a>טו    יש זהב ורב-פנינים    וכלי יקר שפתי-דעת br</span> <span class="verse"><a name="16">16</a>טז    לקח-בגדו כי-ערב זר    ובעד נכרים (נכריה) חבלהו br</span> <span class="verse"><a name="17">17</a>יז    ערב לאיש לחם שקר    ואחר ימלא-פיהו חצץ br</span> <span class="verse"><a name="18">18</a>יח    מחשבות בעצה תכון    ובתחבלות עשה מלחמה br</span> <span class="verse"><a name="19">19</a>יט    גולה-סוד הולך רכיל    ולפתה שפתיו לא תתערב br</span> <span class="verse"><a name="20">20</a>כ    מקלל אביו ואמו--    ידעך נרו באישון (באשון) חשך br</span> <span class="verse"><a name="21">21</a>כא    נחלה מבחלת (מבהלת) בראשונה    ואחריתה לא תברך br</span> <span class="verse"><a name="22">22</a>כב    אל-תאמר אשלמה-רע    קוה ליהוה וישע לך br</span> <span class="verse"><a name="23">23</a>כג    תועבת יהוה אבן ואבן    ומאזני מרמה לא-טוב br</span> <span class="verse"><a name="24">24</a>כד    מיהוה מצעדי-גבר    ואדם מה-יבין דרכו br</span> <span class="verse"><a name="25">25</a>כה    מוקש אדם ילע קדש    ואחר נדרים לבקר br</span> <span class="verse"><a name="26">26</a>כו    מזרה רשעים מלך חכם    וישב עליהם אופן br</span> <span class="verse"><a name="27">27</a>כז    נר יהוה נשמת אדם    חפש כל-חדרי-בטן br</span> <span class="verse"><a name="28">28</a>כח    חסד ואמת יצרו-מלך    וסעד בחסד כסאו br</span> <span class="verse"><a name="29">29</a>כט    תפארת בחורים כחם    והדר זקנים שיבה br</span> <span class="verse"><a name="30">30</a>ל    חברות פצע תמריק (תמרוק) ברע    ומכות חדרי-בטן</span> </p></div</div></div></body></html>