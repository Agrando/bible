<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/prov/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/prov">Proverbs</a> &gt <strong>Chapter 30</strong></div><p><span class="verse"><a name="1">1</a>א    דברי אגור בן-יקה--המשא    נאם הגבר לאיתיאל לאיתיאל ואכל br</span> <span class="verse"><a name="2">2</a>ב    כי בער אנכי מאיש    ולא-בינת אדם לי br</span> <span class="verse"><a name="3">3</a>ג    ולא-למדתי חכמה    ודעת קדשים אדע br</span> <span class="verse"><a name="4">4</a>ד    מי עלה-שמים    וירד br מי אסף-רוח בחפניו    מי צרר-מים בשמלה-- br מי    הקים כל-אפסי-ארץ br מה-שמו ומה-שם-בנו    כי תדע br</span> <span class="verse"><a name="5">5</a>ה    כל-אמרת אלוה צרופה    מגן הוא לחסים בו br</span> <span class="verse"><a name="6">6</a>ו    אל-תוסף על-דבריו    פן-יוכיח בך ונכזבת</span> <span class="verse"><a name="7">7</a>ז    שתים שאלתי מאתך    אל-תמנע ממני בטרם אמות br</span> <span class="verse"><a name="8">8</a>ח    שוא ודבר-כזב הרחק ממני--    ראש ועשר אל-תתן-לי br הטריפני    לחם חקי br</span> <span class="verse"><a name="9">9</a>ט    פן אשבע וכחשתי--    ואמרתי מי יהוה br ופן-אורש וגנבתי    ותפשתי שם אלהי</span> <span class="verse"><a name="10">10</a>י    אל-תלשן עבד אל-אדנו    פן-יקללך ואשמת br</span> <span class="verse"><a name="11">11</a>יא    דור אביו יקלל    ואת-אמו לא יברך br</span> <span class="verse"><a name="12">12</a>יב    דור טהור בעיניו    ומצאתו לא רחץ br</span> <span class="verse"><a name="13">13</a>יג    דור מה-רמו עיניו    ועפעפיו ינשאו br</span> <span class="verse"><a name="14">14</a>יד    דור חרבות שניו--    ומאכלות מתלעתיו br לאכל עניים מארץ    ואביונים מאדם br</span> <span class="verse"><a name="15">15</a>טו    לעלוקה שתי בנות--    ה  ב  הב br שלוש הנה לא תשבענה    ארבע לא-אמרו הון br</span> <span class="verse"><a name="16">16</a>טז    שאול ועצר-רחם    ארץ לא-שבעה מים ואש לא-אמרה הון br</span> <span class="verse"><a name="17">17</a>יז    עין תלעג לאב--    ותבז ליקהת-אם br יקרוה ערבי-נחל    ויאכלוה בני-נשר</span> <span class="verse"><a name="18">18</a>יח    שלשה המה נפלאו ממני    וארבע (וארבעה) לא ידעתים br</span> <span class="verse"><a name="19">19</a>יט    דרך הנשר בשמים--    דרך נחש עלי-צור br דרך-אניה בלב-ים--    ודרך גבר בעלמה br</span> <span class="verse"><a name="20">20</a>כ    כן דרך אשה--    מנאפת br אכלה ומחתה פיה    ואמרה לא-פעלתי און</span> <span class="verse"><a name="21">21</a>כא    תחת שלוש רגזה ארץ    ותחת ארבע לא-תוכל שאת br</span> <span class="verse"><a name="22">22</a>כב    תחת-עבד כי ימלוך    ונבל כי ישבע-לחם br</span> <span class="verse"><a name="23">23</a>כג    תחת שנואה כי תבעל    ושפחה כי תירש גברתה</span> <span class="verse"><a name="24">24</a>כד    ארבעה הם קטני-ארץ    והמה חכמים מחכמים br</span> <span class="verse"><a name="25">25</a>כה    הנמלים עם לא-עז    ויכינו בקיץ לחמם br</span> <span class="verse"><a name="26">26</a>כו    שפנים עם לא-עצום    וישימו בסלע ביתם br</span> <span class="verse"><a name="27">27</a>כז    מלך אין לארבה    ויצא חצץ כלו br</span> <span class="verse"><a name="28">28</a>כח    שממית בידים תתפש    והיא בהיכלי מלך</span> <span class="verse"><a name="29">29</a>כט    שלשה המה מיטיבי צעד    וארבעה מיטבי לכת br</span> <span class="verse"><a name="30">30</a>ל    ליש גבור בבהמה    ולא-ישוב מפני-כל br</span> <span class="verse"><a name="31">31</a>לא    זרזיר מתנים או-תיש    ומלך אלקום עמו br</span> <span class="verse"><a name="32">32</a>לב    אם-נבלת בהתנשא    ואם-זמות יד לפה br</span> <span class="verse"><a name="33">33</a>לג    כי מיץ חלב יוציא חמאה--    ומיץ-אף יוציא דם br ומיץ אפים    יוציא ריב</span> </p></div</div></div></body></html>