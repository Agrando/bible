<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/zech/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/zech">Zechariah</a> &gt <strong>Chapter 5</strong></div><p><span class="verse"><a name="1">1</a>א  ואשוב ואשא עיני ואראה והנה מגלה עפה</span> <span class="verse"><a name="2">2</a>ב  ויאמר אלי מה אתה ראה ואמר אני ראה מגלה עפה--ארכה עשרים באמה ורחבה עשר באמה</span> <span class="verse"><a name="3">3</a>ג  ויאמר אלי--זאת האלה היוצאת על פני כל הארץ  כי כל הגנב מזה כמוה נקה וכל הנשבע מזה כמוה נקה</span> <span class="verse"><a name="4">4</a>ד  הוצאתיה נאם יהוה צבאות ובאה אל בית הגנב ואל בית הנשבע בשמי לשקר ולנה בתוך ביתו וכלתו ואת עציו ואת אבניו</span> <span class="verse"><a name="5">5</a>ה  ויצא המלאך הדבר בי ויאמר אלי--שא נא עיניך וראה מה היוצאת הזאת</span> <span class="verse"><a name="6">6</a>ו  ואמר מה היא ויאמר זאת האיפה היוצאת ויאמר זאת עינם בכל הארץ</span> <span class="verse"><a name="7">7</a>ז  והנה ככר עפרת נשאת וזאת אשה אחת יושבת בתוך האיפה</span> <span class="verse"><a name="8">8</a>ח  ויאמר זאת הרשעה וישלך אתה אל תוך האיפה וישלך את אבן העופרת אל פיה  {ס}</span> <span class="verse"><a name="9">9</a>ט  ואשא עיני וארא והנה שתים נשים יוצאות ורוח בכנפיהם ולהנה כנפים ככנפי החסידה ותשאנה את האיפה בין הארץ ובין השמים</span> <span class="verse"><a name="10">10</a>י  ואמר אל המלאך הדבר בי  אנה המה מולכות את האיפה</span> <span class="verse"><a name="11">11</a>יא  ויאמר אלי לבנות לה בית בארץ שנער והוכן והניחה שם על מכנתה  {ס}</span> </p></div</div></div></body></html>