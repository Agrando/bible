<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/zech/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/zech">Zechariah</a> &gt <strong>Chapter 2</strong></div><p><span class="verse"><a name="1">1</a>א  ואשא את עיני וארא והנה ארבע קרנות</span> <span class="verse"><a name="2">2</a>ב  ואמר אל המלאך הדבר בי--מה אלה ויאמר אלי--אלה הקרנות אשר זרו את יהודה את ישראל וירושלם  {ס}</span> <span class="verse"><a name="3">3</a>ג  ויראני יהוה ארבעה חרשים</span> <span class="verse"><a name="4">4</a>ד  ואמר מה אלה באים לעשות ויאמר לאמר אלה הקרנות אשר זרו את יהודה כפי איש לא נשא ראשו ויבאו אלה להחריד אתם לידות את קרנות הגוים הנשאים קרן אל ארץ יהודה לזרותה  {ס}</span> <span class="verse"><a name="5">5</a>ה  ואשא עיני וארא והנה איש ובידו חבל מדה</span> <span class="verse"><a name="6">6</a>ו  ואמר אנה אתה הלך ויאמר אלי למד את ירושלם לראות כמה רחבה וכמה ארכה</span> <span class="verse"><a name="7">7</a>ז  והנה המלאך הדבר בי--יצא ומלאך אחר יצא לקראתו</span> <span class="verse"><a name="8">8</a>ח  ויאמר אלו--רץ דבר אל הנער הלז לאמר  פרזות תשב ירושלם מרב אדם ובהמה בתוכה</span> <span class="verse"><a name="9">9</a>ט  ואני אהיה לה נאם יהוה חומת אש סביב ולכבוד אהיה בתוכה  {פ}</span> <span class="verse"><a name="10">10</a>י  הוי הוי ונסו מארץ צפון--נאם יהוה  כי כארבע רוחות השמים פרשתי אתכם--נאם יהוה</span> <span class="verse"><a name="11">11</a>יא  הוי ציון המלטי--יושבת בת בבל  {ס}</span> <span class="verse"><a name="12">12</a>יב  כי כה אמר יהוה צבאות אחר כבוד שלחני אל הגוים השללים אתכם  כי הנגע בכם נגע בבבת עינו</span> <span class="verse"><a name="13">13</a>יג  כי הנני מניף את ידי עליהם והיו שלל לעבדיהם וידעתם כי יהוה צבאות שלחני  {ס}  [ (Zechariah 2:14)  יד  רני ושמחי בת ציון--כי הנני בא ושכנתי בתוכך נאם יהוה ] [ (Zechariah 2:15)  טו  ונלוו גוים רבים אל יהוה ביום ההוא והיו לי לעם ושכנתי בתוכך--וידעת כי יהוה צבאות שלחני אליך ] [ (Zechariah 2:16)  טז  ונחל יהוה את יהודה חלקו על אדמת הקדש ובחר עוד בירושלם ] [ (Zechariah 2:17)  יז  הס כל בשר מפני יהוה--כי נעור ממעון קדשו  {ס}  ]</span> </p></div</div></div></body></html>