<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/zech/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/zech">Zechariah</a> &gt <strong>Chapter 6</strong></div><p><span class="verse"><a name="1">1</a>א  ואשב ואשא עיני ואראה והנה ארבע מרכבות יצאות מבין שני ההרים וההרים הרי נחשת</span> <span class="verse"><a name="2">2</a>ב  במרכבה הראשנה סוסים אדמים ובמרכבה השנית סוסים שחרים</span> <span class="verse"><a name="3">3</a>ג  ובמרכבה השלשית סוסים לבנים ובמרכבה הרבעית סוסים ברדים אמצים</span> <span class="verse"><a name="4">4</a>ד  ואען ואמר אל המלאך הדבר בי  מה אלה אדני</span> <span class="verse"><a name="5">5</a>ה  ויען המלאך ויאמר אלי  אלה ארבע רוחות השמים יוצאות מהתיצב על אדון כל הארץ</span> <span class="verse"><a name="6">6</a>ו  אשר בה הסוסים השחרים יצאים אל ארץ צפון והלבנים יצאו אל אחריהם והברדים--יצאו אל ארץ התימן</span> <span class="verse"><a name="7">7</a>ז  והאמצים יצאו ויבקשו ללכת להתהלך בארץ ויאמר לכו התהלכו בארץ ותתהלכנה בארץ</span> <span class="verse"><a name="8">8</a>ח  ויזעק אתי וידבר אלי לאמר  ראה היוצאים אל ארץ צפון--הניחו את רוחי בארץ צפון  {ס}</span> <span class="verse"><a name="9">9</a>ט  ויהי דבר יהוה אלי לאמר</span> <span class="verse"><a name="10">10</a>י  לקוח מאת הגולה מחלדי ומאת טוביה ומאת ידעיה ובאת אתה ביום ההוא ובאת בית יאשיה בן צפניה אשר באו מבבל</span> <span class="verse"><a name="11">11</a>יא  ולקחת כסף וזהב ועשית עטרות ושמת בראש יהושע בן יהוצדק--הכהן הגדול</span> <span class="verse"><a name="12">12</a>יב  ואמרת אליו לאמר כה אמר יהוה צבאות לאמר  הנה איש צמח שמו ומתחתיו יצמח ובנה את היכל יהוה</span> <span class="verse"><a name="13">13</a>יג  והוא יבנה את היכל יהוה והוא ישא הוד וישב ומשל על כסאו והיה כהן על כסאו ועצת שלום תהיה בין שניהם</span> <span class="verse"><a name="14">14</a>יד  והעטרת תהיה לחלם ולטוביה ולידעיה ולחן בן צפניה--לזכרון בהיכל יהוה</span> <span class="verse"><a name="15">15</a>טו  ורחוקים יבאו ובנו בהיכל יהוה וידעתם כי יהוה צבאות שלחני אליכם והיה אם שמוע תשמעון בקול יהוה אלהיכם  {ס}</span> </p></div</div></div></body></html>