<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/zech/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/zech">Zechariah</a> &gt <strong>Chapter 7</strong></div><p><span class="verse"><a name="1">1</a>א  ויהי בשנת ארבע לדריוש המלך היה דבר יהוה אל זכריה בארבעה לחדש התשעי--בכסלו</span> <span class="verse"><a name="2">2</a>ב  וישלח בית אל שראצר ורגם מלך ואנשיו--לחלות את פני יהוה</span> <span class="verse"><a name="3">3</a>ג  לאמר אל הכהנים אשר לבית יהוה צבאות ואל הנביאים לאמר  האבכה בחדש החמשי--הנזר כאשר עשיתי זה כמה שנים  {פ}</span> <span class="verse"><a name="4">4</a>ד  ויהי דבר יהוה צבאות אלי לאמר</span> <span class="verse"><a name="5">5</a>ה  אמר אל כל עם הארץ ואל הכהנים לאמר  כי צמתם וספוד בחמישי ובשביעי וזה שבעים שנה--הצום צמתני אני</span> <span class="verse"><a name="6">6</a>ו  וכי תאכלו וכי תשתו--הלוא אתם האכלים ואתם השתים</span> <span class="verse"><a name="7">7</a>ז  הלוא את הדברים אשר קרא יהוה ביד הנביאים הראשנים בהיות ירושלם ישבת ושלוה ועריה סביבתיה והנגב והשפלה ישב  {פ}</span> <span class="verse"><a name="8">8</a>ח  ויהי דבר יהוה אל זכריה לאמר</span> <span class="verse"><a name="9">9</a>ט  כה אמר יהוה צבאות לאמר  משפט אמת שפטו וחסד ורחמים עשו איש את אחיו</span> <span class="verse"><a name="10">10</a>י  ואלמנה ויתום גר ועני אל תעשקו ורעת איש אחיו אל תחשבו בלבבכם</span> <span class="verse"><a name="11">11</a>יא  וימאנו להקשיב ויתנו כתף סררת ואזניהם הכבידו משמוע</span> <span class="verse"><a name="12">12</a>יב  ולבם שמו שמיר משמוע את התורה ואת הדברים אשר שלח יהוה צבאות ברוחו ביד הנביאים הראשנים ויהי קצף גדול מאת יהוה צבאות</span> <span class="verse"><a name="13">13</a>יג  ויהי כאשר קרא ולא שמעו  כן יקראו ולא אשמע אמר יהוה צבאות</span> <span class="verse"><a name="14">14</a>יד  ואסערם על כל הגוים אשר לא ידעום והארץ נשמה אחריהם מעבר ומשב וישימו ארץ חמדה לשמה  {פ}</span> </p></div</div></div></body></html>