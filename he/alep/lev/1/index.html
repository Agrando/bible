<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/lev/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/lev">Leviticus</a> &gt <strong>Chapter 1</strong></div><p><span class="verse"><a name="1">1</a>א  ויקר  א  אל משה וידבר יהוה אליו מאהל מועד לאמר</span> <span class="verse"><a name="2">2</a>ב  דבר אל בני ישראל ואמרת אלהם אדם כי יקריב מכם קרבן ליהוה--מן הבהמה מן הבקר ומן הצאן תקריבו את קרבנכם</span> <span class="verse"><a name="3">3</a>ג  אם עלה קרבנו מן הבקר זכר תמים יקריבנו אל פתח אהל מועד יקריב אתו לרצנו לפני יהוה</span> <span class="verse"><a name="4">4</a>ד  וסמך ידו על ראש העלה ונרצה לו לכפר עליו</span> <span class="verse"><a name="5">5</a>ה  ושחט את בן הבקר לפני יהוה והקריבו בני אהרן הכהנים את הדם וזרקו את הדם על המזבח סביב אשר פתח אהל מועד</span> <span class="verse"><a name="6">6</a>ו  והפשיט את העלה ונתח אתה לנתחיה</span> <span class="verse"><a name="7">7</a>ז  ונתנו בני אהרן הכהן אש--על המזבח וערכו עצים על האש</span> <span class="verse"><a name="8">8</a>ח  וערכו בני אהרן הכהנים את הנתחים את הראש ואת הפדר--על העצים אשר על האש אשר על המזבח</span> <span class="verse"><a name="9">9</a>ט  וקרבו וכרעיו ירחץ במים והקטיר הכהן את הכל המזבחה עלה אשה ריח ניחוח ליהוה  {ס}</span> <span class="verse"><a name="10">10</a>י  ואם מן הצאן קרבנו מן הכשבים או מן העזים לעלה--זכר תמים יקריבנו</span> <span class="verse"><a name="11">11</a>יא  ושחט אתו על ירך המזבח צפנה--לפני יהוה וזרקו בני אהרן הכהנים את דמו על המזבח--סביב</span> <span class="verse"><a name="12">12</a>יב  ונתח אתו לנתחיו ואת ראשו ואת פדרו וערך הכהן אתם על העצים אשר על האש אשר על המזבח</span> <span class="verse"><a name="13">13</a>יג  והקרב והכרעים ירחץ במים והקריב הכהן את הכל והקטיר המזבחה--עלה הוא אשה ריח ניחח ליהוה  {פ}</span> <span class="verse"><a name="14">14</a>יד  ואם מן העוף עלה קרבנו ליהוה  והקריב מן התרים או מן בני היונה--את קרבנו</span> <span class="verse"><a name="15">15</a>טו  והקריבו הכהן אל המזבח ומלק את ראשו והקטיר המזבחה ונמצה דמו על קיר המזבח</span> <span class="verse"><a name="16">16</a>טז  והסיר את מראתו בנצתה והשליך אתה אצל המזבח קדמה--אל מקום הדשן</span> <span class="verse"><a name="17">17</a>יז  ושסע אתו בכנפיו לא יבדיל והקטיר אתו הכהן המזבחה על העצים אשר על האש  עלה הוא אשה ריח ניחח--ליהוה  {ס}</span> </p></div</div></div></body></html>