<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/lev/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/lev">Leviticus</a> &gt <strong>Chapter 14</strong></div><p><span class="verse"><a name="1">1</a>א  וידבר יהוה אל משה לאמר</span> <span class="verse"><a name="2">2</a>ב  זאת תהיה תורת המצרע ביום טהרתו  והובא אל הכהן</span> <span class="verse"><a name="3">3</a>ג  ויצא הכהן אל מחוץ למחנה וראה הכהן והנה נרפא נגע הצרעת מן הצרוע</span> <span class="verse"><a name="4">4</a>ד  וצוה הכהן ולקח למטהר שתי צפרים חיות טהרות ועץ ארז ושני תולעת ואזב</span> <span class="verse"><a name="5">5</a>ה  וצוה הכהן ושחט את הצפור האחת--אל כלי חרש על מים חיים</span> <span class="verse"><a name="6">6</a>ו  את הצפר החיה יקח אתה ואת עץ הארז ואת שני התולעת ואת האזב וטבל אותם ואת הצפר החיה בדם הצפר השחטה על המים החיים</span> <span class="verse"><a name="7">7</a>ז  והזה על המטהר מן הצרעת--שבע פעמים וטהרו ושלח את הצפר החיה על פני השדה</span> <span class="verse"><a name="8">8</a>ח  וכבס המטהר את בגדיו וגלח את כל שערו ורחץ במים וטהר ואחר יבוא אל המחנה וישב מחוץ לאהלו שבעת ימים</span> <span class="verse"><a name="9">9</a>ט  והיה ביום השביעי יגלח את כל שערו את ראשו ואת זקנו ואת גבת עיניו ואת כל שערו יגלח וכבס את בגדיו ורחץ את בשרו במים--וטהר</span> <span class="verse"><a name="10">10</a>י  וביום השמיני יקח שני כבשים תמימם וכבשה אחת בת שנתה תמימה ושלשה עשרנים סלת מנחה בלולה בשמן ולג אחד שמן</span> <span class="verse"><a name="11">11</a>יא  והעמיד הכהן המטהר את האיש המטהר--ואתם  לפני יהוה פתח אהל מועד</span> <span class="verse"><a name="12">12</a>יב  ולקח הכהן את הכבש האחד והקריב אתו לאשם--ואת לג השמן והניף אתם תנופה לפני יהוה</span> <span class="verse"><a name="13">13</a>יג  ושחט את הכבש במקום אשר ישחט את החטאת ואת העלה--במקום הקדש  כי כחטאת האשם הוא לכהן--קדש קדשים הוא</span> <span class="verse"><a name="14">14</a>יד  ולקח הכהן מדם האשם ונתן הכהן על תנוך אזן המטהר הימנית ועל בהן ידו הימנית ועל בהן רגלו הימנית</span> <span class="verse"><a name="15">15</a>טו  ולקח הכהן מלג השמן ויצק על כף הכהן השמאלית</span> <span class="verse"><a name="16">16</a>טז  וטבל הכהן את אצבעו הימנית מן השמן אשר על כפו השמאלית והזה מן השמן באצבעו שבע פעמים לפני יהוה</span> <span class="verse"><a name="17">17</a>יז  ומיתר השמן אשר על כפו יתן הכהן על תנוך אזן המטהר הימנית ועל בהן ידו הימנית ועל בהן רגלו הימנית--על דם האשם</span> <span class="verse"><a name="18">18</a>יח  והנותר בשמן אשר על כף הכהן יתן על ראש המטהר וכפר עליו הכהן לפני יהוה</span> <span class="verse"><a name="19">19</a>יט  ועשה הכהן את החטאת וכפר על המטהר מטמאתו ואחר ישחט את העלה</span> <span class="verse"><a name="20">20</a>כ  והעלה הכהן את העלה ואת המנחה המזבחה וכפר עליו הכהן וטהר  {ס}</span> <span class="verse"><a name="21">21</a>כא  ואם דל הוא ואין ידו משגת--ולקח כבש אחד אשם לתנופה לכפר עליו ועשרון סלת אחד בלול בשמן למנחה--ולג שמן</span> <span class="verse"><a name="22">22</a>כב  ושתי תרים או שני בני יונה אשר תשיג ידו והיה אחד חטאת והאחד עלה</span> <span class="verse"><a name="23">23</a>כג  והביא אתם ביום השמיני לטהרתו--אל הכהן  אל פתח אהל מועד לפני יהוה</span> <span class="verse"><a name="24">24</a>כד  ולקח הכהן את כבש האשם ואת לג השמן והניף אתם הכהן תנופה לפני יהוה</span> <span class="verse"><a name="25">25</a>כה  ושחט את כבש האשם ולקח הכהן מדם האשם ונתן על תנוך אזן המטהר הימנית ועל בהן ידו הימנית ועל בהן רגלו הימנית</span> <span class="verse"><a name="26">26</a>כו  ומן השמן יצק הכהן על כף הכהן השמאלית</span> <span class="verse"><a name="27">27</a>כז  והזה הכהן באצבעו הימנית מן השמן אשר על כפו השמאלית--שבע פעמים לפני יהוה</span> <span class="verse"><a name="28">28</a>כח  ונתן הכהן מן השמן אשר על כפו על תנוך אזן המטהר הימנית ועל בהן ידו הימנית ועל בהן רגלו הימנית--על מקום דם האשם</span> <span class="verse"><a name="29">29</a>כט  והנותר מן השמן אשר על כף הכהן יתן על ראש המטהר--לכפר עליו לפני יהוה</span> <span class="verse"><a name="30">30</a>ל  ועשה את האחד מן התרים או מן בני היונה מאשר תשיג ידו</span> <span class="verse"><a name="31">31</a>לא  את אשר תשיג ידו את האחד חטאת ואת האחד עלה--על המנחה וכפר הכהן על המטהר לפני יהוה</span> <span class="verse"><a name="32">32</a>לב  זאת תורת אשר בו נגע צרעת אשר לא תשיג ידו בטהרתו  {פ}</span> <span class="verse"><a name="33">33</a>לג  וידבר יהוה אל משה ואל אהרן לאמר</span> <span class="verse"><a name="34">34</a>לד  כי תבאו אל ארץ כנען אשר אני נתן לכם לאחזה ונתתי נגע צרעת בבית ארץ אחזתכם</span> <span class="verse"><a name="35">35</a>לה  ובא אשר לו הבית והגיד לכהן לאמר  כנגע נראה לי בבית</span> <span class="verse"><a name="36">36</a>לו  וצוה הכהן ופנו את הבית בטרם יבא הכהן לראות את הנגע ולא יטמא כל אשר בבית ואחר כן יבא הכהן לראות את הבית</span> <span class="verse"><a name="37">37</a>לז  וראה את הנגע והנה הנגע בקירת הבית שקערורת ירקרקת או אדמדמת ומראיהן שפל מן הקיר</span> <span class="verse"><a name="38">38</a>לח  ויצא הכהן מן הבית אל פתח הבית והסגיר את הבית שבעת ימים</span> <span class="verse"><a name="39">39</a>לט  ושב הכהן ביום השביעי וראה והנה פשה הנגע בקירת הבית</span> <span class="verse"><a name="40">40</a>מ  וצוה הכהן וחלצו את האבנים אשר בהן הנגע והשליכו אתהן אל מחוץ לעיר אל מקום טמא</span> <span class="verse"><a name="41">41</a>מא  ואת הבית יקצע מבית סביב ושפכו את העפר אשר הקצו אל מחוץ לעיר אל מקום טמא</span> <span class="verse"><a name="42">42</a>מב  ולקחו אבנים אחרות והביאו אל תחת האבנים ועפר אחר יקח וטח את הבית</span> <span class="verse"><a name="43">43</a>מג  ואם ישוב הנגע ופרח בבית אחר חלץ את האבנים ואחרי הקצות את הבית ואחרי הטוח</span> <span class="verse"><a name="44">44</a>מד  ובא הכהן וראה והנה פשה הנגע בבית--צרעת ממארת הוא בבית טמא הוא</span> <span class="verse"><a name="45">45</a>מה  ונתץ את הבית את אבניו ואת עציו ואת כל עפר הבית והוציא אל מחוץ לעיר אל מקום טמא</span> <span class="verse"><a name="46">46</a>מו  והבא אל הבית כל ימי הסגיר אתו--יטמא עד הערב</span> <span class="verse"><a name="47">47</a>מז  והשכב בבית יכבס את בגדיו והאכל בבית יכבס את בגדיו</span> <span class="verse"><a name="48">48</a>מח  ואם בא יבא הכהן וראה והנה לא פשה הנגע בבית אחרי הטח את הבית--וטהר הכהן את הבית כי נרפא הנגע</span> <span class="verse"><a name="49">49</a>מט  ולקח לחטא את הבית שתי צפרים ועץ ארז ושני תולעת ואזב</span> <span class="verse"><a name="50">50</a>נ  ושחט את הצפר האחת אל כלי חרש על מים חיים</span> <span class="verse"><a name="51">51</a>נא  ולקח את עץ הארז ואת האזב ואת שני התולעת ואת הצפר החיה וטבל אתם בדם הצפר השחוטה ובמים החיים והזה אל הבית שבע פעמים</span> <span class="verse"><a name="52">52</a>נב  וחטא את הבית--בדם הצפור ובמים החיים ובצפר החיה ובעץ הארז ובאזב--ובשני התולעת</span> <span class="verse"><a name="53">53</a>נג  ושלח את הצפר החיה אל מחוץ לעיר--אל פני השדה וכפר על הבית וטהר</span> <span class="verse"><a name="54">54</a>נד  זאת התורה לכל נגע הצרעת ולנתק</span> <span class="verse"><a name="55">55</a>נה  ולצרעת הבגד ולבית</span> <span class="verse"><a name="56">56</a>נו  ולשאת ולספחת ולבהרת</span> <span class="verse"><a name="57">57</a>נז  להורת ביום הטמא וביום הטהר זאת תורת הצרעת  {פ}</span> </p></div</div></div></body></html>