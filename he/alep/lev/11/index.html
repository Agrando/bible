<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/lev/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/lev">Leviticus</a> &gt <strong>Chapter 11</strong></div><p><span class="verse"><a name="1">1</a>א  וידבר יהוה אל משה ואל אהרן לאמר אלהם</span> <span class="verse"><a name="2">2</a>ב  דברו אל בני ישראל לאמר  זאת החיה אשר תאכלו מכל הבהמה אשר על הארץ</span> <span class="verse"><a name="3">3</a>ג  כל מפרסת פרסה ושסעת שסע פרסת מעלת גרה בבהמה--אתה תאכלו</span> <span class="verse"><a name="4">4</a>ד  אך את זה לא תאכלו ממעלי הגרה וממפרסי הפרסה  את הגמל כי מעלה גרה הוא ופרסה איננו מפריס--טמא הוא לכם</span> <span class="verse"><a name="5">5</a>ה  ואת השפן כי מעלה גרה הוא ופרסה לא יפריס טמא הוא לכם</span> <span class="verse"><a name="6">6</a>ו  ואת הארנבת כי מעלת גרה הוא ופרסה לא הפריסה טמאה הוא לכם</span> <span class="verse"><a name="7">7</a>ז  ואת החזיר כי מפריס פרסה הוא ושסע שסע פרסה והוא גרה לא יגר טמא הוא לכם</span> <span class="verse"><a name="8">8</a>ח  מבשרם לא תאכלו ובנבלתם לא תגעו טמאים הם לכם</span> <span class="verse"><a name="9">9</a>ט  את זה תאכלו מכל אשר במים  כל אשר לו סנפיר וקשקשת במים בימים ובנחלים--אתם תאכלו</span> <span class="verse"><a name="10">10</a>י  וכל אשר אין לו סנפיר וקשקשת בימים ובנחלים מכל שרץ המים ומכל נפש החיה אשר במים--שקץ הם לכם</span> <span class="verse"><a name="11">11</a>יא  ושקץ יהיו לכם מבשרם לא תאכלו ואת נבלתם תשקצו</span> <span class="verse"><a name="12">12</a>יב  כל אשר אין לו סנפיר וקשקשת במים--שקץ הוא לכם</span> <span class="verse"><a name="13">13</a>יג  ואת אלה תשקצו מן העוף לא יאכלו שקץ הם  את הנשר ואת הפרס ואת העזניה</span> <span class="verse"><a name="14">14</a>יד  ואת הדאה--ואת האיה למינה</span> <span class="verse"><a name="15">15</a>טו  את כל ערב למינו</span> <span class="verse"><a name="16">16</a>טז  ואת בת היענה ואת התחמס ואת השחף ואת הנץ למינהו</span> <span class="verse"><a name="17">17</a>יז  ואת הכוס ואת השלך ואת הינשוף</span> <span class="verse"><a name="18">18</a>יח  ואת התנשמת ואת הקאת ואת הרחם</span> <span class="verse"><a name="19">19</a>יט  ואת החסידה האנפה למינה ואת הדוכיפת ואת העטלף</span> <span class="verse"><a name="20">20</a>כ  כל שרץ העוף ההלך על ארבע--שקץ הוא לכם</span> <span class="verse"><a name="21">21</a>כא  אך את זה תאכלו מכל שרץ העוף ההלך על ארבע  אשר לא (לו) כרעים ממעל לרגליו לנתר בהן על הארץ</span> <span class="verse"><a name="22">22</a>כב  את אלה מהם תאכלו--את הארבה למינו ואת הסלעם למינהו ואת החרגל למינהו ואת החגב למינהו</span> <span class="verse"><a name="23">23</a>כג  וכל שרץ העוף אשר לו ארבע רגלים--שקץ הוא לכם</span> <span class="verse"><a name="24">24</a>כד  ולאלה תטמאו כל הנגע בנבלתם יטמא עד הערב</span> <span class="verse"><a name="25">25</a>כה  וכל הנשא מנבלתם--יכבס בגדיו וטמא עד הערב</span> <span class="verse"><a name="26">26</a>כו  לכל הבהמה אשר הוא מפרסת פרסה ושסע איננה שסעת וגרה איננה מעלה--טמאים הם לכם כל הנגע בהם יטמא</span> <span class="verse"><a name="27">27</a>כז  וכל הולך על כפיו בכל החיה ההלכת על ארבע--טמאים הם לכם כל הנגע בנבלתם יטמא עד הערב</span> <span class="verse"><a name="28">28</a>כח  והנשא את נבלתם--יכבס בגדיו וטמא עד הערב טמאים המה לכם  {ס}</span> <span class="verse"><a name="29">29</a>כט  וזה לכם הטמא בשרץ השרץ על הארץ  החלד והעכבר והצב למינהו</span> <span class="verse"><a name="30">30</a>ל  והאנקה והכח והלטאה והחמט והתנשמת</span> <span class="verse"><a name="31">31</a>לא  אלה הטמאים לכם בכל השרץ כל הנגע בהם במתם יטמא עד הערב</span> <span class="verse"><a name="32">32</a>לב  וכל אשר יפל עליו מהם במתם יטמא מכל כלי עץ או בגד או עור או שק כל כלי אשר יעשה מלאכה בהם במים יובא וטמא עד הערב וטהר</span> <span class="verse"><a name="33">33</a>לג  וכל כלי חרש--אשר יפל מהם אל תוכו  כל אשר בתוכו יטמא ואתו תשברו</span> <span class="verse"><a name="34">34</a>לד  מכל האכל אשר יאכל אשר יבוא עליו מים--יטמא וכל משקה אשר ישתה בכל כלי יטמא</span> <span class="verse"><a name="35">35</a>לה  וכל אשר יפל מנבלתם עליו יטמא--תנור וכירים יתץ טמאים הם וטמאים יהיו לכם</span> <span class="verse"><a name="36">36</a>לו  אך מעין ובור מקוה מים יהיה טהור ונגע בנבלתם יטמא</span> <span class="verse"><a name="37">37</a>לז  וכי יפל מנבלתם על כל זרע זרוע אשר יזרע--טהור הוא</span> <span class="verse"><a name="38">38</a>לח  וכי יתן מים על זרע ונפל מנבלתם עליו--טמא הוא לכם  {ס}</span> <span class="verse"><a name="39">39</a>לט  וכי ימות מן הבהמה אשר היא לכם לאכלה--הנגע בנבלתה יטמא עד הערב</span> <span class="verse"><a name="40">40</a>מ  והאכל מנבלתה--יכבס בגדיו וטמא עד הערב והנשא את נבלתה--יכבס בגדיו וטמא עד הערב</span> <span class="verse"><a name="41">41</a>מא  וכל השרץ השרץ על הארץ--שקץ הוא לא יאכל</span> <span class="verse"><a name="42">42</a>מב  כל הולך על גח big ו /big ן וכל הולך על ארבע עד כל מרבה רגלים לכל השרץ השרץ על הארץ--לא תאכלום כי שקץ הם</span> <span class="verse"><a name="43">43</a>מג  אל תשקצו את נפשתיכם בכל השרץ השרץ ולא תטמאו בהם ונטמתם בם</span> <span class="verse"><a name="44">44</a>מד  כי אני יהוה אלהיכם והתקדשתם והייתם קדשים כי קדוש אני ולא תטמאו את נפשתיכם בכל השרץ הרמש על הארץ</span> <span class="verse"><a name="45">45</a>מה  כי אני יהוה המעלה אתכם מארץ מצרים להית לכם לאלהים והייתם קדשים כי קדוש אני</span> <span class="verse"><a name="46">46</a>מו  זאת תורת הבהמה והעוף וכל נפש החיה הרמשת במים ולכל נפש השרצת על הארץ</span> <span class="verse"><a name="47">47</a>מז  להבדיל בין הטמא ובין הטהר ובין החיה הנאכלת ובין החיה אשר לא תאכל  {פ}</span> </p></div</div></div></body></html>