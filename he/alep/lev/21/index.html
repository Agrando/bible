<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/lev/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/lev">Leviticus</a> &gt <strong>Chapter 21</strong></div><p><span class="verse"><a name="1">1</a>א  ויאמר יהוה אל משה אמר אל הכהנים בני אהרן ואמרת אלהם לנפש לא יטמא בעמיו</span> <span class="verse"><a name="2">2</a>ב  כי אם לשארו הקרב אליו  לאמו ולאביו ולבנו ולבתו ולאחיו</span> <span class="verse"><a name="3">3</a>ג  ולאחתו הבתולה הקרובה אליו אשר לא היתה לאיש--לה יטמא</span> <span class="verse"><a name="4">4</a>ד  לא יטמא בעל בעמיו--להחלו</span> <span class="verse"><a name="5">5</a>ה  לא יקרחה (יקרחו) קרחה בראשם ופאת זקנם לא יגלחו ובבשרם--לא ישרטו שרטת</span> <span class="verse"><a name="6">6</a>ו  קדשים יהיו לאלהיהם ולא יחללו שם אלהיהם  כי את אשי יהוה לחם אלהיהם הם מקריבם--והיו קדש</span> <span class="verse"><a name="7">7</a>ז  אשה זנה וחללה לא יקחו ואשה גרושה מאישה לא יקחו  כי קדש הוא לאלהיו</span> <span class="verse"><a name="8">8</a>ח  וקדשתו--כי את לחם אלהיך הוא מקריב קדש יהיה לך--כי קדוש אני יהוה מקדשכם</span> <span class="verse"><a name="9">9</a>ט  ובת איש כהן כי תחל לזנות--את אביה היא מחללת באש תשרף  {ס}</span> <span class="verse"><a name="10">10</a>י  והכהן הגדול מאחיו אשר יוצק על ראשו שמן המשחה ומלא את ידו ללבש את הבגדים--את ראשו לא יפרע ובגדיו לא יפרם</span> <span class="verse"><a name="11">11</a>יא  ועל כל נפשת מת לא יבא  לאביו ולאמו לא יטמא</span> <span class="verse"><a name="12">12</a>יב  ומן המקדש לא יצא ולא יחלל את מקדש אלהיו  כי נזר שמן משחת אלהיו עליו--אני יהוה</span> <span class="verse"><a name="13">13</a>יג  והוא אשה בבתוליה יקח</span> <span class="verse"><a name="14">14</a>יד  אלמנה וגרושה וחללה זנה את אלה לא יקח  כי אם בתולה מעמיו יקח אשה</span> <span class="verse"><a name="15">15</a>טו  ולא יחלל זרעו בעמיו  כי אני יהוה מקדשו  {ס}</span> <span class="verse"><a name="16">16</a>טז  וידבר יהוה אל משה לאמר</span> <span class="verse"><a name="17">17</a>יז  דבר אל אהרן לאמר  איש מזרעך לדרתם אשר יהיה בו מום--לא יקרב להקריב לחם אלהיו</span> <span class="verse"><a name="18">18</a>יח  כי כל איש אשר בו מום לא יקרב  איש עור או פסח או חרם או שרוע</span> <span class="verse"><a name="19">19</a>יט  או איש אשר יהיה בו שבר רגל או שבר יד</span> <span class="verse"><a name="20">20</a>כ  או גבן או דק או תבלל בעינו או גרב או ילפת או מרוח אשך</span> <span class="verse"><a name="21">21</a>כא  כל איש אשר בו מום מזרע אהרן הכהן--לא יגש להקריב את אשי יהוה  מום בו--את לחם אלהיו לא יגש להקריב</span> <span class="verse"><a name="22">22</a>כב  לחם אלהיו מקדשי הקדשים ומן הקדשים יאכל</span> <span class="verse"><a name="23">23</a>כג  אך אל הפרכת לא יבא ואל המזבח לא יגש--כי מום בו ולא יחלל את מקדשי כי אני יהוה מקדשם</span> <span class="verse"><a name="24">24</a>כד  וידבר משה אל אהרן ואל בניו ואל כל בני ישראל  {פ}</span> </p></div</div></div></body></html>