<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/2sam/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/2sam">2 Samuel</a> &gt <strong>Chapter 15</strong></div><p><span class="verse"><a name="1">1</a>א  ויהי מאחרי כן ויעש לו אבשלום מרכבה וססים וחמשים איש רצים לפניו</span> <span class="verse"><a name="2">2</a>ב  והשכים אבשלום ועמד על יד דרך השער ויהי כל האיש אשר יהיה לו ריב לבוא אל המלך למשפט ויקרא אבשלום אליו ויאמר אי מזה עיר אתה ויאמר מאחד שבטי ישראל עבדך</span> <span class="verse"><a name="3">3</a>ג  ויאמר אליו אבשלום ראה דבריך טובים ונכחים ושמע אין לך מאת המלך</span> <span class="verse"><a name="4">4</a>ד  ויאמר אבשלום מי ישמני שפט בארץ ועלי יבוא כל איש אשר יהיה לו ריב ומשפט--והצדקתיו</span> <span class="verse"><a name="5">5</a>ה  והיה בקרב איש להשתחות לו ושלח את ידו והחזיק לו ונשק לו</span> <span class="verse"><a name="6">6</a>ו  ויעש אבשלום כדבר הזה לכל ישראל אשר יבאו למשפט אל המלך ויגנב אבשלום את לב אנשי ישראל  {פ}</span> <span class="verse"><a name="7">7</a>ז  ויהי מקץ ארבעים שנה ויאמר אבשלום אל המלך אלכה נא ואשלם את נדרי אשר נדרתי ליהוה בחברון</span> <span class="verse"><a name="8">8</a>ח  כי נדר נדר עבדך בשבתי בגשור בארם לאמר  אם ישיב (ישוב) ישיבני יהוה ירושלם ועבדתי את יהוה</span> <span class="verse"><a name="9">9</a>ט  ויאמר לו המלך לך בשלום ויקם וילך חברונה  {פ}</span> <span class="verse"><a name="10">10</a>י  וישלח אבשלום מרגלים בכל שבטי ישראל לאמר  כשמעכם את קול השפר ואמרתם מלך אבשלום בחברון</span> <span class="verse"><a name="11">11</a>יא  ואת אבשלום הלכו מאתים איש מירושלם קראים והלכים לתמם ולא ידעו כל דבר</span> <span class="verse"><a name="12">12</a>יב  וישלח אבשלום את אחיתפל הגילני יועץ דוד מעירו מגלה בזבחו את הזבחים ויהי הקשר אמץ והעם הולך ורב את אבשלום</span> <span class="verse"><a name="13">13</a>יג  ויבא המגיד אל דוד לאמר  היה לב איש ישראל אחרי אבשלום</span> <span class="verse"><a name="14">14</a>יד  ויאמר דוד לכל עבדיו אשר אתו בירושלם קומו ונברחה--כי לא תהיה לנו פליטה מפני אבשלם מהרו ללכת פן ימהר והשגנו והדיח עלינו את הרעה והכה העיר לפי חרב</span> <span class="verse"><a name="15">15</a>טו  ויאמרו עבדי המלך אל המלך  ככל אשר יבחר אדני המלך הנה עבדיך</span> <span class="verse"><a name="16">16</a>טז  ויצא המלך וכל ביתו ברגליו ויעזב המלך את עשר נשים פלגשים--לשמר הבית</span> <span class="verse"><a name="17">17</a>יז  ויצא המלך וכל העם ברגליו ויעמדו בית המרחק</span> <span class="verse"><a name="18">18</a>יח  וכל עבדיו עברים על ידו וכל הכרתי וכל הפלתי וכל הגתים שש מאות איש אשר באו ברגלו מגת עברים על פני המלך  {ס}</span> <span class="verse"><a name="19">19</a>יט  ויאמר המלך אל אתי הגתי למה תלך גם אתה אתנו שוב ושב עם המלך כי נכרי אתה וגם גלה אתה למקומך</span> <span class="verse"><a name="20">20</a>כ  תמול בואך והיום אנועך (אניעך) עמנו ללכת ואני הולך על אשר אני הולך שוב והשב את אחיך עמך חסד ואמת</span> <span class="verse"><a name="21">21</a>כא  ויען אתי את המלך ויאמר  חי יהוה וחי אדני המלך כי אם (  ) במקום אשר יהיה שם אדני המלך אם למות אם לחיים כי שם יהיה עבדך</span> <span class="verse"><a name="22">22</a>כב  ויאמר דוד אל אתי לך ועבר ויעבר אתי הגתי וכל אנשיו וכל הטף אשר אתו</span> <span class="verse"><a name="23">23</a>כג  וכל הארץ בוכים קול גדול וכל העם עברים והמלך עבר בנחל קדרון וכל העם עברים על פני דרך את המדבר</span> <span class="verse"><a name="24">24</a>כד  והנה גם צדוק וכל הלוים אתו נשאים את ארון ברית האלהים ויצקו את ארון האלהים ויעל אביתר--עד תם כל העם לעבור מן העיר  {ס}</span> <span class="verse"><a name="25">25</a>כה  ויאמר המלך לצדוק השב את ארון האלהים העיר  אם אמצא חן בעיני יהוה--והשבני והראני אתו ואת נוהו</span> <span class="verse"><a name="26">26</a>כו  ואם כה יאמר לא חפצתי בך  הנני--יעשה לי כאשר טוב בעיניו  {ס}</span> <span class="verse"><a name="27">27</a>כז  ויאמר המלך אל צדוק הכהן הרואה אתה שבה העיר בשלום ואחימעץ בנך ויהונתן בן אביתר שני בניכם--אתכם</span> <span class="verse"><a name="28">28</a>כח  ראו אנכי מתמהמה בעברות (בערבות) המדבר--עד בוא דבר מעמכם להגיד לי</span> <span class="verse"><a name="29">29</a>כט  וישב צדוק ואביתר את ארון האלהים ירושלם וישבו שם</span> <span class="verse"><a name="30">30</a>ל  ודוד עלה במעלה הזיתים עלה ובוכה וראש לו חפוי והוא הלך יחף וכל העם אשר אתו חפו איש ראשו ועלו עלה ובכה</span> <span class="verse"><a name="31">31</a>לא  ודוד הגיד לאמר אחיתפל בקשרים עם אבשלום ויאמר דוד סכל נא את עצת אחיתפל יהוה</span> <span class="verse"><a name="32">32</a>לב  ויהי דוד בא עד הראש אשר ישתחוה שם לאלהים והנה לקראתו חושי הארכי קרוע כתנתו ואדמה על ראשו</span> <span class="verse"><a name="33">33</a>לג  ויאמר לו דוד  אם עברת אתי והית עלי למשא</span> <span class="verse"><a name="34">34</a>לד  ואם העיר תשוב ואמרת לאבשלום עבדך אני המלך אהיה--עבד אביך ואני מאז ועתה ואני עבדך והפרתה לי את עצת אחיתפל</span> <span class="verse"><a name="35">35</a>לה  והלוא עמך שם צדוק ואביתר הכהנים והיה כל הדבר אשר תשמע מבית המלך--תגיד לצדוק ולאביתר הכהנים</span> <span class="verse"><a name="36">36</a>לו  הנה שם עמם שני בניהם--אחימעץ לצדוק ויהונתן לאביתר ושלחתם בידם אלי כל דבר אשר תשמעו</span> <span class="verse"><a name="37">37</a>לז  ויבא חושי רעה דוד העיר ואבשלום יבוא ירושלם  {ס}</span> </p></div</div></div></body></html>