<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/2sam/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/2sam">2 Samuel</a> &gt <strong>Chapter 23</strong></div><p><span class="verse"><a name="1">1</a>א  ואלה דברי דוד האחרנים  נאם דוד בן ישי ונאם הגבר הקם על--משיח אלהי יעקב ונעים זמרות ישראל</span> <span class="verse"><a name="2">2</a>ב  רוח יהוה דבר בי ומלתו על לשוני</span> <span class="verse"><a name="3">3</a>ג  אמר אלהי ישראל לי דבר צור ישראל  מושל באדם--צדיק מושל יראת אלהים</span> <span class="verse"><a name="4">4</a>ד  וכאור בקר יזרח שמש בקר לא עבות מנגה ממטר דשא מארץ</span> <span class="verse"><a name="5">5</a>ה  כי לא כן ביתי עם אל  כי ברית עולם שם לי ערוכה בכל ושמרה--כי כל ישעי וכל חפץ כי לא יצמיח</span> <span class="verse"><a name="6">6</a>ו  ובליעל כקוץ מנד כלהם  כי לא ביד יקחו</span> <span class="verse"><a name="7">7</a>ז  ואיש יגע בהם ימלא ברזל ועץ חנית ובאש שרוף ישרפו בשבת  {פ}</span> <span class="verse"><a name="8">8</a>ח  אלה שמות הגברים אשר לדוד  ישב בשבת תחכמני ראש השלשי הוא עדינו העצנו (העצני)--על שמנה מאות חלל בפעם אחד (אחת)  {ס}</span> <span class="verse"><a name="9">9</a>ט  ואחרו אלעזר בן דדי (דדו) בן אחחי בשלשה גברים (הגברים) עם דוד בחרפם בפלשתים נאספו שם למלחמה ויעלו איש ישראל</span> <span class="verse"><a name="10">10</a>י  הוא קם ויך בפלשתים עד כי יגעה ידו ותדבק ידו אל החרב ויעש יהוה תשועה גדולה ביום ההוא והעם ישבו אחריו אך לפשט  {ס}</span> <span class="verse"><a name="11">11</a>יא  ואחריו שמה בן אגא הררי ויאספו פלשתים לחיה ותהי שם חלקת השדה מלאה עדשים והעם נס מפני פלשתים</span> <span class="verse"><a name="12">12</a>יב  ויתיצב בתוך החלקה ויצילה ויך את פלשתים ויעש יהוה תשועה גדולה  {ס}</span> <span class="verse"><a name="13">13</a>יג  וירדו שלשים (שלשה) מהשלשים ראש ויבאו אל קציר אל דוד--אל מערת עדלם וחית פלשתים חנה בעמק רפאים</span> <span class="verse"><a name="14">14</a>יד  ודוד אז במצודה ומצב פלשתים אז בית לחם</span> <span class="verse"><a name="15">15</a>טו  ויתאוה דוד ויאמר  מי ישקני מים מבאר בית לחם אשר בשער  {ס}</span> <span class="verse"><a name="16">16</a>טז  ויבקעו שלשת הגברים במחנה פלשתים וישאבו מים מבאר בית לחם אשר בשער וישאו ויבאו אל דוד ולא אבה לשתותם ויסך אתם ליהוה</span> <span class="verse"><a name="17">17</a>יז  ויאמר חלילה לי יהוה מעשתי זאת הדם האנשים ההלכים בנפשותם ולא אבה לשתותם אלה עשו שלשת הגברים  {ס}</span> <span class="verse"><a name="18">18</a>יח  ואבישי אחי יואב בן צרויה הוא ראש השלשי (השלשה) והוא עורר את חניתו על שלש מאות חלל ולו שם בשלשה</span> <span class="verse"><a name="19">19</a>יט  מן השלשה הכי נכבד ויהי להם לשר ועד השלשה לא בא  {ס}</span> <span class="verse"><a name="20">20</a>כ  ובניהו בן יהוידע בן איש חי (חיל) רב פעלים מקבצאל הוא הכה את שני אראל מואב והוא ירד והכה את האריה (הארי) בתוך הבאר ביום השלג</span> <span class="verse"><a name="21">21</a>כא  והוא הכה את איש מצרי אשר (איש) מראה וביד המצרי חנית וירד אליו בשבט ויגזל את החנית מיד המצרי ויהרגהו בחניתו</span> <span class="verse"><a name="22">22</a>כב  אלה עשה בניהו בן יהוידע ולו שם בשלשה הגברים</span> <span class="verse"><a name="23">23</a>כג  מן השלשים נכבד ואל השלשה לא בא וישמהו דוד  {ר} br אל משמעתו  {ס}</span> <span class="verse"><a name="24">24</a>כד  עשהאל אחי יואב בשלשים אלחנן בן דדו  {ר} br בית לחם  {ס}</span> <span class="verse"><a name="25">25</a>כה  שמה החרדי  {ס}  אליקא  {ר} br החרדי  {ס}</span> <span class="verse"><a name="26">26</a>כו  חלץ הפלטי  {ס}  עירא  {ר} br בן עקש  {ס}  התקועי  {ס}</span> <span class="verse"><a name="27">27</a>כז  אביעזר  {ר} br הענתתי  {ס}  מבני החשתי  {ס}</span> <span class="verse"><a name="28">28</a>כח  צלמון  {ר} br האחחי  {ס}  מהרי הנטפתי  {ס}</span> <span class="verse"><a name="29">29</a>כט  חלב בן בענה  {ר} br הנטפתי  {ס}  אתי בן ריבי מגבעת בני בנימן  {ס}</span> <span class="verse"><a name="30">30</a>ל  בניהו  {ר} br פרעתני  {ס}  הדי מנחלי געש  {ס}</span> <span class="verse"><a name="31">31</a>לא  אבי עלבון  {ר} br הערבתי  {ס}  עזמות הברחמי  {ס}</span> <span class="verse"><a name="32">32</a>לב  אליחבא  {ר} br השעלבני  {ס}  בני ישן יהונתן  {ס}</span> <span class="verse"><a name="33">33</a>לג  שמה  {ר} br ההררי  {ס}  אחיאם בן שרר האררי  {ס}</span> <span class="verse"><a name="34">34</a>לד  אליפלט  {ר} br בן אחסבי בן המעכתי  {ס}  אליעם בן אחיתפל  {ר} br הגלני  {ס}</span> <span class="verse"><a name="35">35</a>לה  חצרו (חצרי) הכרמלי  {ס}  פערי  {ר} br הארבי  {ס}</span> <span class="verse"><a name="36">36</a>לו  יגאל בן נתן מצבה  {ס}  בני  {ר} br הגדי  {ס}</span> <span class="verse"><a name="37">37</a>לז  צלק העמני  {ס}  נחרי  {ר} br הבארתי--נשאי (נשא) כלי יואב בן צריה  {ס}</span> <span class="verse"><a name="38">38</a>לח  עירא  {ר} br היתרי  {ס}  גרב היתרי  {ס}</span> <span class="verse"><a name="39">39</a>לט  אוריה  {ר} br החתי--כל שלשים ושבעה  {פ}</span> </p></div</div></div></body></html>