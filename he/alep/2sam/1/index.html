<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/2sam/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/2sam">2 Samuel</a> &gt <strong>Chapter 1</strong></div><p><span class="verse"><a name="1">1</a>א  ויהי אחרי מות שאול ודוד שב מהכות את העמלק וישב דוד בצקלג ימים שנים</span> <span class="verse"><a name="2">2</a>ב  ויהי ביום השלישי והנה איש בא מן המחנה מעם שאול ובגדיו קרעים ואדמה על ראשו ויהי בבאו אל דוד ויפל ארצה וישתחו</span> <span class="verse"><a name="3">3</a>ג  ויאמר לו דוד אי מזה תבוא ויאמר אליו ממחנה ישראל נמלטתי</span> <span class="verse"><a name="4">4</a>ד  ויאמר אליו דוד מה היה הדבר הגד נא לי ויאמר אשר נס העם מן המלחמה וגם הרבה נפל מן העם וימתו וגם שאול ויהונתן בנו מתו</span> <span class="verse"><a name="5">5</a>ה  ויאמר דוד אל הנער המגיד לו  איך ידעת כי מת שאול ויהונתן בנו</span> <span class="verse"><a name="6">6</a>ו  ויאמר הנער המגיד לו נקרא נקריתי בהר הגלבע והנה שאול נשען על חניתו והנה הרכב ובעלי הפרשים הדבקהו</span> <span class="verse"><a name="7">7</a>ז  ויפן אחריו ויראני ויקרא אלי ואמר הנני</span> <span class="verse"><a name="8">8</a>ח  ויאמר לי מי אתה ויאמר (ואמר) אליו עמלקי אנכי</span> <span class="verse"><a name="9">9</a>ט  ויאמר אלי עמד נא עלי ומתתני--כי אחזני השבץ  כי כל עוד נפשי בי</span> <span class="verse"><a name="10">10</a>י  ואעמד עליו ואמתתהו--כי ידעתי כי לא יחיה אחרי נפלו ואקח הנזר אשר על ראשו ואצעדה אשר על זרעו ואביאם אל אדני הנה</span> <span class="verse"><a name="11">11</a>יא  ויחזק דוד בבגדו ויקרעם וגם כל האנשים אשר אתו</span> <span class="verse"><a name="12">12</a>יב  ויספדו ויבכו ויצמו עד הערב  על שאול ועל יהונתן בנו ועל עם יהוה ועל בית ישראל--כי נפלו בחרב  {פ}</span> <span class="verse"><a name="13">13</a>יג  ויאמר דוד אל הנער המגיד לו אי מזה אתה ויאמר בן איש גר עמלקי אנכי</span> <span class="verse"><a name="14">14</a>יד  ויאמר אליו דוד  איך לא יראת לשלח ידך לשחת את משיח יהוה</span> <span class="verse"><a name="15">15</a>טו  ויקרא דוד לאחד מהנערים ויאמר גש פגע בו ויכהו וימת</span> <span class="verse"><a name="16">16</a>טז  ויאמר אליו דוד דמיך (דמך) על ראשך  כי פיך ענה בך לאמר אנכי מתתי את משיח יהוה  {פ}</span> <span class="verse"><a name="17">17</a>יז  ויקנן דוד את הקינה הזאת על שאול ועל יהונתן בנו</span> <span class="verse"><a name="18">18</a>יח  ויאמר ללמד בני יהודה קשת הנה כתובה על ספר הישר</span> <span class="verse"><a name="19">19</a>יט  הצבי ישראל על במותיך חלל  איך נפלו גבורים</span> <span class="verse"><a name="20">20</a>כ  אל תגידו בגת אל תבשרו בחוצת אשקלון  פן תשמחנה בנות פלשתים פן תעלזנה בנות הערלים</span> <span class="verse"><a name="21">21</a>כא  הרי בגלבע אל טל ואל מטר עליכם--ושדי תרומת  כי שם נגעל מגן גבורים--מגן שאול בלי משיח בשמן</span> <span class="verse"><a name="22">22</a>כב  מדם חללים מחלב גבורים--קשת יהונתן לא נשוג אחור וחרב שאול לא תשוב ריקם</span> <span class="verse"><a name="23">23</a>כג  שאול ויהונתן הנאהבים והנעימם בחייהם ובמותם לא נפרדו מנשרים קלו מאריות גברו</span> <span class="verse"><a name="24">24</a>כד  בנות ישראל--אל שאול בכינה המלבשכם שני עם עדנים המעלה עדי זהב על לבושכן</span> <span class="verse"><a name="25">25</a>כה  איך נפלו גברים בתוך המלחמה--יהונתן על במותיך חלל</span> <span class="verse"><a name="26">26</a>כו  צר לי עליך אחי יהונתן--נעמת לי מאד נפלאתה אהבתך לי מאהבת נשים</span> <span class="verse"><a name="27">27</a>כז  איך נפלו גבורים ויאבדו כלי מלחמה  {פ}</span> </p></div</div></div></body></html>