<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/2sam/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/2sam">2 Samuel</a> &gt <strong>Chapter 6</strong></div><p><span class="verse"><a name="1">1</a>א  ויסף עוד דוד את כל בחור בישראל שלשים אלף</span> <span class="verse"><a name="2">2</a>ב  ויקם וילך דוד וכל העם אשר אתו מבעלי יהודה--להעלות משם את ארון האלהים אשר נקרא שם שם יהוה צבאות ישב הכרבים עליו</span> <span class="verse"><a name="3">3</a>ג  וירכבו את ארון האלהים אל עגלה חדשה וישאהו מבית אבינדב אשר בגבעה ועזא ואחיו בני אבינדב נהגים את העגלה חדשה</span> <span class="verse"><a name="4">4</a>ד  וישאהו מבית אבינדב אשר בגבעה עם ארון האלהים ואחיו הלך לפני הארון</span> <span class="verse"><a name="5">5</a>ה  ודוד וכל בית ישראל משחקים לפני יהוה בכל עצי ברושים ובכנרות ובנבלים ובתפים ובמנענעים ובצלצלים</span> <span class="verse"><a name="6">6</a>ו  ויבאו עד גרן נכון וישלח עזה אל ארון האלהים ויאחז בו--כי שמטו הבקר</span> <span class="verse"><a name="7">7</a>ז  ויחר אף יהוה בעזה ויכהו שם האלהים על השל וימת שם עם ארון האלהים</span> <span class="verse"><a name="8">8</a>ח  ויחר לדוד על אשר פרץ יהוה פרץ בעזה ויקרא למקום ההוא פרץ עזה עד היום הזה</span> <span class="verse"><a name="9">9</a>ט  וירא דוד את יהוה ביום ההוא ויאמר איך יבוא אלי ארון יהוה</span> <span class="verse"><a name="10">10</a>י  ולא אבה דוד להסיר אליו את ארון יהוה--על עיר דוד ויטהו דוד בית עבד אדם הגתי</span> <span class="verse"><a name="11">11</a>יא  וישב ארון יהוה בית עבד אדם הגתי--שלשה חדשים ויברך יהוה את עבד אדם ואת כל ביתו</span> <span class="verse"><a name="12">12</a>יב  ויגד למלך דוד לאמר ברך יהוה את בית עבד אדם ואת כל אשר לו בעבור ארון האלהים וילך דוד ויעל את ארון האלהים מבית עבד אדם עיר דוד--בשמחה</span> <span class="verse"><a name="13">13</a>יג  ויהי כי צעדו נשאי ארון יהוה--ששה צעדים  ויזבח שור ומריא</span> <span class="verse"><a name="14">14</a>יד  ודוד מכרכר בכל עז לפני יהוה ודוד חגור אפוד בד</span> <span class="verse"><a name="15">15</a>טו  ודוד וכל בית ישראל מעלים את ארון יהוה בתרועה ובקול שופר</span> <span class="verse"><a name="16">16</a>טז  והיה ארון יהוה בא עיר דוד ומיכל בת שאול נשקפה בעד החלון ותרא את המלך דוד מפזז ומכרכר לפני יהוה ותבז לו בלבה</span> <span class="verse"><a name="17">17</a>יז  ויבאו את ארון יהוה ויצגו אתו במקומו בתוך האהל אשר נטה לו דוד ויעל דוד עלות לפני יהוה ושלמים</span> <span class="verse"><a name="18">18</a>יח  ויכל דוד מהעלות העולה והשלמים ויברך את העם בשם יהוה צבאות</span> <span class="verse"><a name="19">19</a>יט  ויחלק לכל העם לכל המון ישראל למאיש ועד אשה לאיש חלת לחם אחת ואשפר אחד ואשישה אחת וילך כל העם איש לביתו</span> <span class="verse"><a name="20">20</a>כ  וישב דוד לברך את ביתו  {ס}  ותצא מיכל בת שאול לקראת דוד ותאמר מה נכבד היום מלך ישראל אשר נגלה היום לעיני אמהות עבדיו כהגלות נגלות אחד הרקים</span> <span class="verse"><a name="21">21</a>כא  ויאמר דוד אל מיכל לפני יהוה אשר בחר בי מאביך ומכל ביתו לצות אתי נגיד על עם יהוה על ישראל ושחקתי לפני יהוה</span> <span class="verse"><a name="22">22</a>כב  ונקלתי עוד מזאת והייתי שפל בעיני ועם האמהות אשר אמרת עמם אכבדה</span> <span class="verse"><a name="23">23</a>כג  ולמיכל בת שאול לא היה לה ילד--עד יום מותה  {פ}</span> </p></div</div></div></body></html>