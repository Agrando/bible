<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/2sam/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/2sam">2 Samuel</a> &gt <strong>Chapter 17</strong></div><p><span class="verse"><a name="1">1</a>א  ויאמר אחיתפל אל אבשלום  אבחרה נא שנים עשר אלף איש ואקומה וארדפה אחרי דוד הלילה</span> <span class="verse"><a name="2">2</a>ב  ואבוא עליו והוא יגע ורפה ידים והחרדתי אתו ונס כל העם אשר אתו והכיתי את המלך לבדו</span> <span class="verse"><a name="3">3</a>ג  ואשיבה כל העם אליך  כשוב הכל--האיש אשר אתה מבקש כל העם יהיה שלום</span> <span class="verse"><a name="4">4</a>ד  ויישר הדבר בעיני אבשלם ובעיני כל זקני ישראל  {ס}</span> <span class="verse"><a name="5">5</a>ה  ויאמר אבשלום קרא נא גם לחושי הארכי ונשמעה מה בפיו גם הוא</span> <span class="verse"><a name="6">6</a>ו  ויבא חושי אל אבשלום ויאמר אבשלום אליו לאמר כדבר הזה דבר אחיתפל הנעשה את דברו אם אין אתה דבר  {ס}</span> <span class="verse"><a name="7">7</a>ז  ויאמר חושי אל אבשלום  לא טובה העצה אשר יעץ אחיתפל בפעם הזאת</span> <span class="verse"><a name="8">8</a>ח  ויאמר חושי אתה ידעת את אביך ואת אנשיו כי גברים המה ומרי נפש המה כדב שכול בשדה ואביך איש מלחמה ולא ילין את העם</span> <span class="verse"><a name="9">9</a>ט  הנה עתה הוא נחבא באחת הפחתים או באחד המקומת והיה כנפל בהם בתחלה ושמע השמע ואמר היתה מגפה בעם אשר אחרי אבשלם</span> <span class="verse"><a name="10">10</a>י  והוא גם בן חיל אשר לבו כלב האריה--המס ימס  כי ידע כל ישראל כי גבור אביך ובני חיל אשר אתו</span> <span class="verse"><a name="11">11</a>יא  כי יעצתי האסף יאסף עליך כל ישראל מדן ועד באר שבע כחול אשר על הים לרב ופניך הלכים בקרב</span> <span class="verse"><a name="12">12</a>יב  ובאנו אליו באחת (באחד) המקומת אשר נמצא שם ונחנו עליו כאשר יפל הטל על האדמה ולא נותר בו ובכל האנשים אשר אתו גם אחד</span> <span class="verse"><a name="13">13</a>יג  ואם אל עיר יאסף--והשיאו כל ישראל אל העיר ההיא חבלים וסחבנו אתו עד הנחל עד אשר לא נמצא שם גם צרור  {פ}</span> <span class="verse"><a name="14">14</a>יד  ויאמר אבשלום וכל איש ישראל טובה עצת חושי הארכי מעצת אחיתפל  {ס}  ויהוה צוה להפר את עצת אחיתפל הטובה לבעבור הביא יהוה אל אבשלום את הרעה  {ס}</span> <span class="verse"><a name="15">15</a>טו  ויאמר חושי אל צדוק ואל אביתר הכהנים כזאת וכזאת יעץ אחיתפל את אבשלם ואת זקני ישראל וכזאת וכזאת יעצתי אני</span> <span class="verse"><a name="16">16</a>טז  ועתה שלחו מהרה והגידו לדוד לאמר אל תלן הלילה בערבות המדבר וגם עבור תעבור--פן יבלע למלך ולכל העם אשר אתו</span> <span class="verse"><a name="17">17</a>יז  ויהונתן ואחימעץ עמדים בעין רגל והלכה השפחה והגידה להם והם ילכו והגידו למלך דוד  כי לא יוכלו להראות לבוא העירה</span> <span class="verse"><a name="18">18</a>יח  וירא אתם נער ויגד לאבשלם וילכו שניהם מהרה ויבאו אל בית איש בבחורים ולו באר בחצרו--וירדו שם</span> <span class="verse"><a name="19">19</a>יט  ותקח האשה ותפרש את המסך על פני הבאר ותשטח עליו הרפות ולא נודע דבר</span> <span class="verse"><a name="20">20</a>כ  ויבאו עבדי אבשלום אל האשה הביתה ויאמרו איה אחימעץ ויהונתן ותאמר להם האשה עברו מיכל המים ויבקשו ולא מצאו וישבו ירושלם  {ס}</span> <span class="verse"><a name="21">21</a>כא  ויהי אחרי לכתם ויעלו מהבאר וילכו ויגדו למלך דוד ויאמרו אל דוד קומו ועברו מהרה את המים--כי ככה יעץ עליכם אחיתפל</span> <span class="verse"><a name="22">22</a>כב  ויקם דוד וכל העם אשר אתו ויעברו את הירדן  עד אור הבקר עד אחד לא נעדר אשר לא עבר את הירדן</span> <span class="verse"><a name="23">23</a>כג  ואחיתפל ראה כי לא נעשתה עצתו ויחבש את החמור ויקם וילך אל ביתו אל עירו ויצו אל ביתו ויחנק וימת ויקבר בקבר אביו  {ס}</span> <span class="verse"><a name="24">24</a>כד  ודוד בא מחנימה ואבשלם עבר את הירדן--הוא וכל איש ישראל עמו</span> <span class="verse"><a name="25">25</a>כה  ואת עמשא שם אבשלם תחת יואב--על הצבא ועמשא בן איש ושמו יתרא הישראלי אשר בא אל אביגל בת נחש אחות צרויה אם יואב</span> <span class="verse"><a name="26">26</a>כו  ויחן ישראל ואבשלם ארץ הגלעד  {ס}</span> <span class="verse"><a name="27">27</a>כז  ויהי כבוא דוד מחנימה ושבי בן נחש מרבת בני עמון ומכיר בן עמיאל מלא דבר וברזלי הגלעדי מרגלים</span> <span class="verse"><a name="28">28</a>כח  משכב וספות וכלי יוצר וחטים ושערים וקמח וקלי ופול ועדשים וקלי</span> <span class="verse"><a name="29">29</a>כט  ודבש וחמאה וצאן ושפות בקר הגישו לדוד ולעם אשר אתו לאכול  כי אמרו--העם רעב ועיף וצמא במדבר  {ס}</span> </p></div</div></div></body></html>