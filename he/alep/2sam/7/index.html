<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/2sam/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/2sam">2 Samuel</a> &gt <strong>Chapter 7</strong></div><p><span class="verse"><a name="1">1</a>א  ויהי כי ישב המלך בביתו ויהוה הניח לו מסביב מכל איביו</span> <span class="verse"><a name="2">2</a>ב  ויאמר המלך אל נתן הנביא ראה נא אנכי יושב בבית ארזים וארון האלהים ישב בתוך היריעה</span> <span class="verse"><a name="3">3</a>ג  ויאמר נתן אל המלך כל אשר בלבבך לך עשה  כי יהוה עמך</span> <span class="verse"><a name="4">4</a>ד  ויהי בלילה ההוא  {ס}  ויהי דבר יהוה אל נתן לאמר</span> <span class="verse"><a name="5">5</a>ה  לך ואמרת אל עבדי אל דוד  {ס}  כה אמר יהוה  האתה תבנה לי בית לשבתי</span> <span class="verse"><a name="6">6</a>ו  כי לא ישבתי בבית למיום העלתי את בני ישראל ממצרים ועד היום הזה ואהיה מתהלך באהל ובמשכן</span> <span class="verse"><a name="7">7</a>ז  בכל אשר התהלכתי בכל בני ישראל הדבר דברתי את אחד שבטי ישראל אשר צויתי לרעות את עמי את ישראל לאמר  למה לא בניתם לי בית ארזים</span> <span class="verse"><a name="8">8</a>ח  ועתה כה תאמר לעבדי לדוד כה אמר יהוה צבאות אני לקחתיך מן הנוה מאחר הצאן--להיות נגיד על עמי על ישראל</span> <span class="verse"><a name="9">9</a>ט  ואהיה עמך בכל אשר הלכת ואכרתה את כל איביך מפניך ועשתי לך שם גדול כשם הגדלים אשר בארץ</span> <span class="verse"><a name="10">10</a>י  ושמתי מקום לעמי לישראל ונטעתיו ושכן תחתיו ולא ירגז עוד ולא יסיפו בני עולה לענותו כאשר בראשונה</span> <span class="verse"><a name="11">11</a>יא  ולמן היום אשר צויתי שפטים על עמי ישראל והניחתי לך מכל איביך והגיד לך יהוה כי בית יעשה לך יהוה</span> <span class="verse"><a name="12">12</a>יב  כי ימלאו ימיך ושכבת את אבתיך והקימתי את זרעך אחריך אשר יצא ממעיך והכינתי את ממלכתו</span> <span class="verse"><a name="13">13</a>יג  הוא יבנה בית לשמי וכננתי את כסא ממלכתו עד עולם</span> <span class="verse"><a name="14">14</a>יד  אני אהיה לו לאב והוא יהיה לי לבן--אשר בהעותו והכחתיו בשבט אנשים ובנגעי בני אדם</span> <span class="verse"><a name="15">15</a>טו  וחסדי לא יסור ממנו כאשר הסרתי מעם שאול אשר הסרתי מלפניך</span> <span class="verse"><a name="16">16</a>טז  ונאמן ביתך וממלכתך עד עולם לפניך  כסאך יהיה נכון עד עולם</span> <span class="verse"><a name="17">17</a>יז  ככל הדברים האלה וככל החזיון הזה--כן דבר נתן אל דוד  {פ}</span> <span class="verse"><a name="18">18</a>יח  ויבא המלך דוד וישב לפני יהוה ויאמר מי אנכי אדני יהוה ומי ביתי--כי הבאתני עד הלם</span> <span class="verse"><a name="19">19</a>יט  ותקטן עוד זאת בעיניך אדני יהוה ותדבר גם אל בית עבדך למרחוק וזאת תורת האדם אדני יהוה</span> <span class="verse"><a name="20">20</a>כ  ומה יוסיף דוד עוד לדבר אליך ואתה ידעת את עבדך אדני יהוה</span> <span class="verse"><a name="21">21</a>כא  בעבור דברך וכלבך עשית את כל הגדולה הזאת--להודיע את עבדך</span> <span class="verse"><a name="22">22</a>כב  על כן גדלת יהוה אלהים  כי אין כמוך ואין אלהים זולתך בכל אשר שמענו באזנינו</span> <span class="verse"><a name="23">23</a>כג  ומי כעמך כישראל גוי אחד בארץ--אשר הלכו אלהים לפדות לו לעם ולשום לו שם ולעשות לכם הגדולה ונראות לארצך מפני עמך אשר פדית לך ממצרים גוים ואלהיו</span> <span class="verse"><a name="24">24</a>כד  ותכונן לך את עמך ישראל לך לעם--עד עולם ואתה יהוה היית להם לאלהים  {ס}</span> <span class="verse"><a name="25">25</a>כה  ועתה יהוה אלהים הדבר אשר דברת על עבדך ועל ביתו הקם עד עולם ועשה כאשר דברת</span> <span class="verse"><a name="26">26</a>כו  ויגדל שמך עד עולם לאמר יהוה צבאות אלהים על ישראל ובית עבדך דוד יהיה נכון לפניך</span> <span class="verse"><a name="27">27</a>כז  כי אתה יהוה צבאות אלהי ישראל גליתה את אזן עבדך לאמר בית אבנה לך על כן מצא עבדך את לבו להתפלל אליך את התפלה הזאת</span> <span class="verse"><a name="28">28</a>כח  ועתה אדני יהוה אתה הוא האלהים ודבריך יהיו אמת ותדבר אל עבדך את הטובה הזאת</span> <span class="verse"><a name="29">29</a>כט  ועתה הואל וברך את בית עבדך להיות לעולם לפניך  כי אתה אדני יהוה דברת ומברכתך יברך בית עבדך לעולם  {פ}</span> </p></div</div></div></body></html>