<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/2chr/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/2chr">2 Chronicles</a> &gt <strong>Chapter 14</strong></div><p><span class="verse"><a name="1">1</a>א  ויעש אסא הטוב והישר בעיני יהוה אלהיו</span> <span class="verse"><a name="2">2</a>ב  ויסר את מזבחות הנכר והבמות וישבר את המצבות ויגדע את האשרים</span> <span class="verse"><a name="3">3</a>ג  ויאמר ליהודה לדרוש את יהוה אלהי אבותיהם--ולעשות התורה והמצוה</span> <span class="verse"><a name="4">4</a>ד  ויסר מכל ערי יהודה את הבמות ואת החמנים ותשקט הממלכה לפניו</span> <span class="verse"><a name="5">5</a>ה  ויבן ערי מצורה ביהודה  כי שקטה הארץ ואין עמו מלחמה בשנים האלה--כי הניח יהוה לו</span> <span class="verse"><a name="6">6</a>ו  ויאמר ליהודה נבנה את הערים האלה ונסב חומה ומגדלים דלתים ובריחים עודנו הארץ לפנינו כי דרשנו את יהוה אלהינו דרשנו וינח לנו מסביב ויבנו ויצליחו  {פ} br</span> <span class="verse"><a name="7">7</a>ז  ויהי לאסא חיל נשא צנה ורמח מיהודה שלש מאות אלף  {ס}  ומבנימן נשאי מגן ודרכי קשת מאתים ושמונים אלף  כל אלה גבורי חיל</span> <span class="verse"><a name="8">8</a>ח  ויצא אליהם זרח הכושי בחיל אלף אלפים ומרכבות שלש מאות ויבא עד מרשה</span> <span class="verse"><a name="9">9</a>ט  ויצא אסא לפניו ויערכו מלחמה בגיא צפתה למרשה</span> <span class="verse"><a name="10">10</a>י  ויקרא אסא אל יהוה אלהיו ויאמר יהוה אין עמך לעזר בין רב לאין כח עזרנו יהוה אלהינו כי עליך נשענו ובשמך באנו על ההמון הזה  יהוה אלהינו אתה אל יעצר עמך אנוש  {ס}</span> <span class="verse"><a name="11">11</a>יא  ויגף יהוה את הכושים לפני אסא ולפני יהודה וינסו הכושים</span> <span class="verse"><a name="12">12</a>יב  וירדפם אסא והעם אשר עמו עד לגרר ויפל מכושים לאין להם מחיה כי נשברו לפני יהוה ולפני מחנהו וישאו שלל הרבה מאד</span> <span class="verse"><a name="13">13</a>יג  ויכו את כל הערים סביבות גרר--כי היה פחד יהוה עליהם ויבזו את כל הערים כי בזה רבה היתה בהם</span> <span class="verse"><a name="14">14</a>יד  וגם אהלי מקנה הכו וישבו צאן לרב וגמלים וישבו ירושלם  {ס}</span> </p></div</div></div></body></html>