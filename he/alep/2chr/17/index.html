<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/2chr/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/2chr">2 Chronicles</a> &gt <strong>Chapter 17</strong></div><p><span class="verse"><a name="1">1</a>א  וימלך יהושפט בנו תחתיו ויתחזק על ישראל</span> <span class="verse"><a name="2">2</a>ב  ויתן חיל--בכל ערי יהודה הבצרות ויתן נציבים בארץ יהודה ובערי אפרים אשר לכד אסא אביו</span> <span class="verse"><a name="3">3</a>ג  ויהי יהוה עם יהושפט  כי הלך בדרכי דויד אביו הראשנים ולא דרש לבעלים</span> <span class="verse"><a name="4">4</a>ד  כי לאלהי אביו דרש ובמצותיו הלך ולא כמעשה ישראל</span> <span class="verse"><a name="5">5</a>ה  ויכן יהוה את הממלכה בידו ויתנו כל יהודה מנחה ליהושפט ויהי לו עשר וכבוד לרב</span> <span class="verse"><a name="6">6</a>ו  ויגבה לבו בדרכי יהוה ועוד הסיר את הבמות ואת האשרים--מיהודה  {פ} br</span> <span class="verse"><a name="7">7</a>ז  ובשנת שלוש למלכו שלח לשריו לבן חיל ולעבדיה ולזכריה ולנתנאל ולמיכיהו--ללמד בערי יהודה</span> <span class="verse"><a name="8">8</a>ח  ועמהם הלוים שמעיהו ונתניהו וזבדיהו ועשהאל ושמרימות (ושמירמות) ויהונתן ואדניהו וטוביהו וטוב אדוניה--הלוים ועמהם אלישמע ויהורם הכהנים</span> <span class="verse"><a name="9">9</a>ט  וילמדו ביהודה ועמהם ספר תורת יהוה ויסבו בכל ערי יהודה וילמדו בעם</span> <span class="verse"><a name="10">10</a>י  ויהי פחד יהוה על כל ממלכות הארצות אשר סביבות יהודה ולא נלחמו עם יהושפט</span> <span class="verse"><a name="11">11</a>יא  ומן פלשתים מביאים ליהושפט מנחה--וכסף משא גם הערביאים מביאים לו צאן אילים שבעת אלפים ושבע מאות ותישים שבעת אלפים ושבע מאות  {פ} br</span> <span class="verse"><a name="12">12</a>יב  ויהי יהושפט הלך וגדל עד למעלה ויבן ביהודה בירניות וערי מסכנות</span> <span class="verse"><a name="13">13</a>יג  ומלאכה רבה היה לו בערי יהודה ואנשי מלחמה גבורי חיל בירושלם</span> <span class="verse"><a name="14">14</a>יד  ואלה פקדתם לבית אבותיהם  ליהודה שרי אלפים--  {ס}  עדנה השר ועמו גבורי חיל שלש מאות אלף  {ס}</span> <span class="verse"><a name="15">15</a>טו  ועל ידו יהוחנן השר ועמו מאתים ושמונים אלף  {ס}</span> <span class="verse"><a name="16">16</a>טז  ועל ידו עמסיה בן זכרי המתנדב ליהוה ועמו מאתים אלף גבור חיל  {ס}</span> <span class="verse"><a name="17">17</a>יז  ומן בנימן--גבור חיל אלידע ועמו נשקי קשת ומגן מאתים אלף  {ס}</span> <span class="verse"><a name="18">18</a>יח  ועל ידו יהוזבד ועמו מאה ושמונים אלף חלוצי צבא  {ס}</span> <span class="verse"><a name="19">19</a>יט  אלה המשרתים את המלך  מלבד אשר נתן המלך בערי המבצר--בכל יהודה  {פ} br</span> </p></div</div></div></body></html>