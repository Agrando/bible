<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/2chr/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/2chr">2 Chronicles</a> &gt <strong>Chapter 15</strong></div><p><span class="verse"><a name="1">1</a>א  ועזריהו בן עודד היתה עליו רוח אלהים</span> <span class="verse"><a name="2">2</a>ב  ויצא לפני אסא ויאמר לו שמעוני אסא וכל יהודה ובנימן  יהוה עמכם בהיותכם עמו ואם תדרשהו ימצא לכם ואם תעזבהו יעזב אתכם  {ס}</span> <span class="verse"><a name="3">3</a>ג  וימים רבים לישראל  ללא אלהי אמת וללא כהן מורה--וללא תורה</span> <span class="verse"><a name="4">4</a>ד  וישב בצר לו על יהוה אלהי ישראל ויבקשהו וימצא להם</span> <span class="verse"><a name="5">5</a>ה  ובעתים ההם אין שלום ליוצא ולבא  כי מהומת רבות על כל ישבי הארצות</span> <span class="verse"><a name="6">6</a>ו  וכתתו גוי בגוי ועיר בעיר  כי אלהים הממם בכל צרה</span> <span class="verse"><a name="7">7</a>ז  ואתם חזקו ואל ירפו ידיכם  כי יש שכר לפעלתכם  {ס}</span> <span class="verse"><a name="8">8</a>ח  וכשמע אסא הדברים האלה והנבואה עדד הנביא התחזק ויעבר השקוצים מכל ארץ יהודה ובנימן ומן הערים אשר לכד מהר אפרים ויחדש את מזבח יהוה אשר לפני אולם יהוה</span> <span class="verse"><a name="9">9</a>ט  ויקבץ את כל יהודה ובנימן והגרים עמהם מאפרים ומנשה ומשמעון  כי נפלו עליו מישראל לרב בראתם כי יהוה אלהיו עמו  {פ} br</span> <span class="verse"><a name="10">10</a>י  ויקבצו ירושלם בחדש השלשי לשנת חמש עשרה למלכות אסא</span> <span class="verse"><a name="11">11</a>יא  ויזבחו ליהוה ביום ההוא מן השלל הביאו  בקר שבע מאות וצאן שבעת אלפים</span> <span class="verse"><a name="12">12</a>יב  ויבאו בברית--לדרוש את יהוה אלהי אבותיהם  בכל לבבם ובכל נפשם</span> <span class="verse"><a name="13">13</a>יג  וכל אשר לא ידרש ליהוה אלהי ישראל יומת--למן קטן ועד גדול למאיש ועד אשה</span> <span class="verse"><a name="14">14</a>יד  וישבעו ליהוה בקול גדול ובתרועה--ובחצצרות ובשופרות</span> <span class="verse"><a name="15">15</a>טו  וישמחו כל יהודה על השבועה כי בכל לבבם נשבעו ובכל רצונם בקשהו וימצא להם וינח יהוה להם מסביב</span> <span class="verse"><a name="16">16</a>טז  וגם מעכה אם אסא המלך הסירה מגבירה אשר עשתה לאשרה מפלצת ויכרת אסא את מפלצתה וידק וישרף בנחל קדרון</span> <span class="verse"><a name="17">17</a>יז  והבמות--לא סרו מישראל  רק לבב אסא היה שלם כל ימיו</span> <span class="verse"><a name="18">18</a>יח  ויבא את קדשי אביו וקדשיו--בית האלהים  כסף וזהב וכלים</span> <span class="verse"><a name="19">19</a>יט  ומלחמה לא היתה עד שנת שלשים וחמש למלכות אסא  {פ} br</span> </p></div</div></div></body></html>