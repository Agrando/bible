<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/2chr/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/2chr">2 Chronicles</a> &gt <strong>Chapter 33</strong></div><p><span class="verse"><a name="1">1</a>א  בן שתים עשרה שנה מנשה במלכו וחמשים וחמש שנה מלך בירושלם</span> <span class="verse"><a name="2">2</a>ב  ויעש הרע בעיני יהוה  כתועבות הגוים אשר הוריש יהוה מפני בני ישראל</span> <span class="verse"><a name="3">3</a>ג  וישב ויבן את הבמות אשר נתץ יחזקיהו אביו ויקם מזבחות לבעלים ויעש אשרות וישתחו לכל צבא השמים ויעבד אתם</span> <span class="verse"><a name="4">4</a>ד  ובנה מזבחות בבית יהוה אשר אמר יהוה בירושלם יהיה שמי לעולם</span> <span class="verse"><a name="5">5</a>ה  ויבן מזבחות לכל צבא השמים בשתי חצרות בית יהוה</span> <span class="verse"><a name="6">6</a>ו  והוא העביר את בניו באש בגי בן הנם ועונן ונחש וכשף ועשה אוב וידעוני  הרבה לעשות הרע בעיני יהוה--להכעיסו</span> <span class="verse"><a name="7">7</a>ז  וישם את פסל הסמל אשר עשה--בבית האלהים אשר אמר אלהים אל דויד ואל שלמה בנו בבית הזה ובירושלם אשר בחרתי מכל שבטי ישראל אשים את שמי לעילום</span> <span class="verse"><a name="8">8</a>ח  ולא אסיף להסיר את רגל ישראל מעל האדמה אשר העמדתי לאבותיכם  רק אם ישמרו לעשות את כל אשר צויתים לכל התורה והחקים והמשפטים ביד משה</span> <span class="verse"><a name="9">9</a>ט  ויתע מנשה את יהודה וישבי ירושלם  לעשות רע--מן הגוים אשר השמיד יהוה מפני בני ישראל  {פ} br</span> <span class="verse"><a name="10">10</a>י  וידבר יהוה אל מנשה ואל עמו ולא הקשיבו</span> <span class="verse"><a name="11">11</a>יא  ויבא יהוה עליהם את שרי הצבא אשר למלך אשור וילכדו את מנשה בחחים ויאסרהו בנחשתים ויוליכהו בבלה</span> <span class="verse"><a name="12">12</a>יב  וכהצר לו--חלה את פני יהוה אלהיו ויכנע מאד מלפני אלהי אבתיו</span> <span class="verse"><a name="13">13</a>יג  ויתפלל אליו ויעתר לו וישמע תחנתו וישיבהו ירושלם למלכותו וידע מנשה כי יהוה הוא האלהים</span> <span class="verse"><a name="14">14</a>יד  ואחרי כן בנה חומה חיצונה לעיר דויד מערבה לגיחון בנחל ולבוא בשער הדגים וסבב לעפל ויגביהה מאד וישם שרי חיל בכל הערים הבצרות ביהודה</span> <span class="verse"><a name="15">15</a>טו  ויסר את אלהי הנכר ואת הסמל מבית יהוה וכל המזבחות אשר בנה בהר בית יהוה ובירושלם וישלך חוצה לעיר</span> <span class="verse"><a name="16">16</a>טז  ויכן (ויבן) את מזבח יהוה ויזבח עליו זבחי שלמים ותודה ויאמר ליהודה לעבוד את יהוה אלהי ישראל</span> <span class="verse"><a name="17">17</a>יז  אבל עוד העם זבחים בבמות  רק ליהוה אלהיהם</span> <span class="verse"><a name="18">18</a>יח  ויתר דברי מנשה ותפלתו אל אלהיו ודברי החזים המדברים אליו בשם יהוה אלהי ישראל--הנם על דברי מלכי ישראל</span> <span class="verse"><a name="19">19</a>יט  ותפלתו והעתר לו וכל חטאתו ומעלו והמקמות אשר בנה בהם במות והעמיד האשרים והפסלים לפני הכנעו--הנם כתובים על דברי חוזי</span> <span class="verse"><a name="20">20</a>כ  וישכב מנשה עם אבתיו ויקברהו ביתו וימלך אמון בנו תחתיו  {פ} br</span> <span class="verse"><a name="21">21</a>כא  בן עשרים ושתים שנה אמון במלכו ושתים שנים מלך בירושלם</span> <span class="verse"><a name="22">22</a>כב  ויעש הרע בעיני יהוה כאשר עשה מנשה אביו ולכל הפסילים אשר עשה מנשה אביו--זבח אמון ויעבדם</span> <span class="verse"><a name="23">23</a>כג  ולא נכנע מלפני יהוה כהכנע מנשה אביו  כי הוא אמון הרבה אשמה</span> <span class="verse"><a name="24">24</a>כד  ויקשרו עליו עבדיו וימיתהו בביתו</span> <span class="verse"><a name="25">25</a>כה  ויכו עם הארץ את כל הקשרים על המלך אמון וימליכו עם הארץ את יאשיהו בנו תחתיו  {פ} br</span> </p></div</div></div></body></html>