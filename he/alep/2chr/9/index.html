<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/2chr/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/2chr">2 Chronicles</a> &gt <strong>Chapter 9</strong></div><p><span class="verse"><a name="1">1</a>א  ומלכת שבא שמעה את שמע שלמה ותבוא לנסות את שלמה בחידות בירושלם בחיל כבד מאד וגמלים נשאים בשמים וזהב לרב ואבן יקרה ותבוא אל שלמה ותדבר עמו את כל אשר היה עם לבבה</span> <span class="verse"><a name="2">2</a>ב  ויגד לה שלמה את כל דבריה ולא נעלם דבר משלמה אשר לא הגיד לה</span> <span class="verse"><a name="3">3</a>ג  ותרא מלכת שבא את חכמת שלמה--והבית אשר בנה</span> <span class="verse"><a name="4">4</a>ד  ומאכל שלחנו ומושב עבדיו ומעמד משרתיו ומלבושיהם ומשקיו ומלבושיהם ועליתו אשר יעלה בית יהוה ולא היה עוד בה רוח</span> <span class="verse"><a name="5">5</a>ה  ותאמר אל המלך אמת הדבר אשר שמעתי בארצי--על דבריך ועל חכמתך</span> <span class="verse"><a name="6">6</a>ו  ולא האמנתי לדבריהם עד אשר באתי ותראינה עיני והנה לא הגד לי חצי מרבית חכמתך  יספת על השמועה אשר שמעתי</span> <span class="verse"><a name="7">7</a>ז  אשרי אנשיך ואשרי עבדיך אלה--העמדים לפניך תמיד ושמעים את חכמתך</span> <span class="verse"><a name="8">8</a>ח  יהי יהוה אלהיך ברוך אשר חפץ בך לתתך על כסאו למלך ליהוה אלהיך  באהבת אלהיך את ישראל להעמידו לעולם ויתנך עליהם למלך לעשות משפט וצדקה</span> <span class="verse"><a name="9">9</a>ט  ותתן למלך מאה ועשרים ככר זהב ובשמים לרב מאד--ואבן יקרה ולא היה כבשם ההוא אשר נתנה מלכת שבא למלך שלמה</span> <span class="verse"><a name="10">10</a>י  וגם עבדי חירם (חורם) ועבדי שלמה אשר הביאו זהב מאופיר--הביאו עצי אלגומים ואבן יקרה</span> <span class="verse"><a name="11">11</a>יא  ויעש המלך את עצי האלגומים מסלות לבית יהוה ולבית המלך וכנרות ונבלים לשרים ולא נראו כהם לפנים בארץ יהודה</span> <span class="verse"><a name="12">12</a>יב  והמלך שלמה נתן למלכת שבא את כל חפצה אשר שאלה מלבד אשר הביאה אל המלך ותהפך ותלך לארצה היא ועבדיה  {פ} br</span> <span class="verse"><a name="13">13</a>יג  ויהי משקל הזהב אשר בא לשלמה בשנה אחת--שש מאות וששים ושש ככרי זהב</span> <span class="verse"><a name="14">14</a>יד  לבד מאנשי התרים והסחרים מביאים וכל מלכי ערב ופחות הארץ מביאים זהב וכסף לשלמה</span> <span class="verse"><a name="15">15</a>טו  ויעש המלך שלמה מאתים צנה זהב שחוט  שש מאות זהב שחוט יעלה על הצנה האחת</span> <span class="verse"><a name="16">16</a>טז  ושלש מאות מגנים זהב שחוט--שלש מאות זהב יעלה על המגן האחת ויתנם המלך בבית יער הלבנון</span> <span class="verse"><a name="17">17</a>יז  ויעש המלך כסא שן גדול ויצפהו זהב טהור</span> <span class="verse"><a name="18">18</a>יח  ושש מעלות לכסא וכבש בזהב לכסא מאחזים וידות מזה ומזה על מקום השבת ושנים אריות עמדים אצל הידות</span> <span class="verse"><a name="19">19</a>יט  ושנים עשר אריות עמדים שם על שש המעלות--מזה ומזה לא נעשה כן לכל ממלכה</span> <span class="verse"><a name="20">20</a>כ  וכל כלי משקה המלך שלמה זהב וכל כלי בית יער הלבנון זהב סגור  אין כסף נחשב בימי שלמה--למאומה</span> <span class="verse"><a name="21">21</a>כא  כי אניות למלך הלכות תרשיש עם עבדי חורם  אחת לשלוש שנים תבואנה אניות תרשיש נשאות זהב וכסף שנהבים וקופים ותוכיים  {פ} br</span> <span class="verse"><a name="22">22</a>כב  ויגדל המלך שלמה מכל מלכי הארץ--לעשר וחכמה</span> <span class="verse"><a name="23">23</a>כג  וכל מלכי הארץ מבקשים את פני שלמה--לשמע את חכמתו אשר נתן האלהים בלבו</span> <span class="verse"><a name="24">24</a>כד  והם מביאים איש מנחתו כלי כסף וכלי זהב ושלמות נשק ובשמים סוסים ופרדים--דבר שנה בשנה  {ס}</span> <span class="verse"><a name="25">25</a>כה  ויהי לשלמה ארבעת אלפים אריות סוסים ומרכבות ושנים עשר אלף פרשים ויניחם בערי הרכב ועם המלך בירושלם</span> <span class="verse"><a name="26">26</a>כו  ויהי מושל בכל המלכים--מן הנהר ועד ארץ פלשתים ועד גבול מצרים</span> <span class="verse"><a name="27">27</a>כז  ויתן המלך את הכסף בירושלם כאבנים ואת הארזים נתן כשקמים אשר בשפלה--לרב</span> <span class="verse"><a name="28">28</a>כח  ומוציאים סוסים ממצרים לשלמה ומכל הארצות</span> <span class="verse"><a name="29">29</a>כט  ושאר דברי שלמה הראשנים והאחרונים--הלא הם כתובים על דברי נתן הנביא ועל נבואת אחיה השילוני ובחזות יעדי (יעדו) החזה על ירבעם בן נבט</span> <span class="verse"><a name="30">30</a>ל  וימלך שלמה בירושלם על כל ישראל ארבעים שנה</span> <span class="verse"><a name="31">31</a>לא  וישכב שלמה עם אבתיו ויקברהו בעיר דויד אביו וימלך רחבעם בנו תחתיו  {פ} br</span> </p></div</div></div></body></html>