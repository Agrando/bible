<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/2chr/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/2chr">2 Chronicles</a> &gt <strong>Chapter 21</strong></div><p><span class="verse"><a name="1">1</a>א  וישכב יהושפט עם אבתיו ויקבר עם אבתיו בעיר דויד וימלך יהורם בנו תחתיו</span> <span class="verse"><a name="2">2</a>ב  ולו אחים בני יהושפט עזריה ויחיאל וזכריהו ועזריהו ומיכאל ושפטיהו  כל אלה בני יהושפט מלך ישראל</span> <span class="verse"><a name="3">3</a>ג  ויתן להם אביהם מתנות רבות לכסף ולזהב ולמגדנות עם ערי מצרות ביהודה ואת הממלכה נתן ליהורם כי הוא הבכור  {פ} br</span> <span class="verse"><a name="4">4</a>ד  ויקם יהורם על ממלכת אביו ויתחזק ויהרג את כל אחיו בחרב וגם משרי ישראל</span> <span class="verse"><a name="5">5</a>ה  בן שלשים ושתים שנה יהורם במלכו ושמונה שנים מלך בירושלם</span> <span class="verse"><a name="6">6</a>ו  וילך בדרך מלכי ישראל כאשר עשו בית אחאב--כי בת אחאב היתה לו אשה ויעש הרע בעיני יהוה</span> <span class="verse"><a name="7">7</a>ז  ולא אבה יהוה להשחית את בית דויד--למען הברית אשר כרת לדויד וכאשר אמר לתת לו ניר ולבניו--כל הימים</span> <span class="verse"><a name="8">8</a>ח  בימיו פשע אדום מתחת יד יהודה וימליכו עליהם מלך</span> <span class="verse"><a name="9">9</a>ט  ויעבר יהורם עם שריו וכל הרכב עמו ויהי קם לילה ויך את אדום הסובב אליו ואת שרי הרכב</span> <span class="verse"><a name="10">10</a>י  ויפשע אדום מתחת יד יהודה עד היום הזה--אז תפשע לבנה בעת ההיא מתחת ידו  כי עזב את יהוה אלהי אבתיו</span> <span class="verse"><a name="11">11</a>יא  גם הוא עשה במות בהרי יהודה ויזן את ישבי ירושלם וידח את יהודה  {פ} br</span> <span class="verse"><a name="12">12</a>יב  ויבא אליו מכתב מאליהו הנביא לאמר  כה אמר יהוה אלהי דויד אביך--תחת אשר לא הלכת בדרכי יהושפט אביך ובדרכי אסא מלך יהודה</span> <span class="verse"><a name="13">13</a>יג  ותלך בדרך מלכי ישראל ותזנה את יהודה ואת ישבי ירושלם כהזנות בית אחאב וגם את אחיך בית אביך הטובים ממך הרגת</span> <span class="verse"><a name="14">14</a>יד  הנה יהוה נגף מגפה גדולה--בעמך ובבניך ובנשיך ובכל רכושך</span> <span class="verse"><a name="15">15</a>טו  ואתה בחליים רבים במחלה מעיך עד יצאו מעיך מן החלי ימים על ימים</span> <span class="verse"><a name="16">16</a>טז  ויער יהוה על יהורם את רוח הפלשתים והערבים אשר על יד כושים</span> <span class="verse"><a name="17">17</a>יז  ויעלו ביהודה ויבקעוה וישבו את כל הרכוש הנמצא לבית המלך וגם בניו ונשיו ולא נשאר לו בן כי אם יהואחז קטן בניו</span> <span class="verse"><a name="18">18</a>יח  ואחרי כל זאת--נגפו יהוה במעיו לחלי לאין מרפא</span> <span class="verse"><a name="19">19</a>יט  ויהי לימים מימים וכעת צאת הקץ לימים שנים יצאו מעיו עם חליו וימת בתחלאים רעים ולא עשו לו עמו שרפה כשרפת אבתיו</span> <span class="verse"><a name="20">20</a>כ  בן שלשים ושתים היה במלכו ושמונה שנים מלך בירושלם וילך בלא חמדה ויקברהו בעיר דויד ולא בקברות המלכים</span> </p></div</div></div></body></html>