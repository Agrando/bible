<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/2chr/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/2chr">2 Chronicles</a> &gt <strong>Chapter 27</strong></div><p><span class="verse"><a name="1">1</a>א  בן עשרים וחמש שנה יותם במלכו ושש עשרה שנה מלך בירושלם ושם אמו ירושה בת צדוק</span> <span class="verse"><a name="2">2</a>ב  ויעש הישר בעיני יהוה ככל אשר עשה עזיהו אביו--רק לא בא אל היכל יהוה ועוד העם משחיתים</span> <span class="verse"><a name="3">3</a>ג  הוא בנה את שער בית יהוה--העליון ובחומת העפל בנה לרב</span> <span class="verse"><a name="4">4</a>ד  וערים בנה בהר יהודה ובחרשים בנה בירניות ומגדלים</span> <span class="verse"><a name="5">5</a>ה  והוא נלחם עם מלך בני עמון ויחזק עליהם ויתנו לו בני עמון בשנה ההיא מאה ככר כסף ועשרת אלפים כרים חטים ושעורים עשרת אלפים  זאת השיבו לו בני עמון ובשנה השנית והשלשית</span> <span class="verse"><a name="6">6</a>ו  ויתחזק יותם  כי הכין דרכיו לפני יהוה אלהיו</span> <span class="verse"><a name="7">7</a>ז  ויתר דברי יותם וכל מלחמתיו ודרכיו--הנם כתובים על ספר מלכי ישראל ויהודה</span> <span class="verse"><a name="8">8</a>ח  בן עשרים וחמש שנה היה במלכו ושש עשרה שנה מלך בירושלם</span> <span class="verse"><a name="9">9</a>ט  וישכב יותם עם אבתיו ויקברו אתו בעיר דויד וימלך אחז בנו תחתיו  {פ} br</span> </p></div</div></div></body></html>