<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/2chr/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/2chr">2 Chronicles</a> &gt <strong>Chapter 35</strong></div><p><span class="verse"><a name="1">1</a>א  ויעש יאשיהו בירושלם פסח ליהוה וישחטו הפסח בארבעה עשר לחדש הראשון</span> <span class="verse"><a name="2">2</a>ב  ויעמד הכהנים על משמרותם ויחזקם לעבודת בית יהוה  {ס}</span> <span class="verse"><a name="3">3</a>ג  ויאמר ללוים המבונים (המבינים) לכל ישראל הקדושים ליהוה תנו את ארון הקדש בבית אשר בנה שלמה בן דויד מלך ישראל--אין לכם משא בכתף עתה עבדו את יהוה אלהיכם ואת עמו ישראל</span> <span class="verse"><a name="4">4</a>ד  והכונו (והכינו) לבית אבותיכם כמחלקותיכם--בכתב דויד מלך ישראל ובמכתב שלמה בנו</span> <span class="verse"><a name="5">5</a>ה  ועמדו בקדש לפלוגת בית האבות לאחיכם בני העם--וחלקת בית אב ללוים</span> <span class="verse"><a name="6">6</a>ו  ושחטו הפסח והתקדשו והכינו לאחיכם לעשות כדבר יהוה ביד משה  {פ} br</span> <span class="verse"><a name="7">7</a>ז  וירם יאשיהו לבני העם צאן כבשים ובני עזים הכל לפסחים לכל הנמצא למספר שלשים אלף ובקר שלשת אלפים  אלה מרכוש המלך  {ס}</span> <span class="verse"><a name="8">8</a>ח  ושריו לנדבה לעם לכהנים וללוים--הרימו  חלקיה וזכריהו ויחיאל נגידי בית האלהים לכהנים נתנו לפסחים אלפים ושש מאות ובקר שלש מאות</span> <span class="verse"><a name="9">9</a>ט  וכונניהו (וכנניהו) ושמעיהו ונתנאל אחיו וחשביהו ויעיאל ויוזבד--שרי הלוים  הרימו ללוים לפסחים חמשת אלפים ובקר חמש מאות</span> <span class="verse"><a name="10">10</a>י  ותכון העבודה ויעמדו הכהנים על עמדם והלוים על מחלקותם כמצות המלך</span> <span class="verse"><a name="11">11</a>יא  וישחטו הפסח ויזרקו הכהנים מידם והלוים מפשיטים</span> <span class="verse"><a name="12">12</a>יב  ויסירו העלה לתתם למפלגות לבית אבות לבני העם להקריב ליהוה ככתוב בספר משה וכן לבקר</span> <span class="verse"><a name="13">13</a>יג  ויבשלו הפסח באש כמשפט והקדשים בשלו בסירות ובדודים ובצלחות ויריצו לכל בני העם</span> <span class="verse"><a name="14">14</a>יד  ואחר הכינו להם ולכהנים--כי הכהנים בני אהרן בהעלות העולה והחלבים עד לילה והלוים הכינו להם ולכהנים בני אהרן</span> <span class="verse"><a name="15">15</a>טו  והמשררים בני אסף על מעמדם כמצות דויד ואסף והימן וידתון חוזה המלך והשערים לשער ושער  אין להם לסור מעל עבדתם--כי אחיהם הלוים הכינו להם</span> <span class="verse"><a name="16">16</a>טז  ותכון כל עבודת יהוה ביום ההוא לעשות הפסח והעלות עלות על מזבח יהוה--כמצות המלך יאשיהו</span> <span class="verse"><a name="17">17</a>יז  ויעשו בני ישראל הנמצאים את הפסח בעת ההיא ואת חג המצות שבעת ימים</span> <span class="verse"><a name="18">18</a>יח  ולא נעשה פסח כמהו בישראל מימי שמואל הנביא וכל מלכי ישראל לא עשו כפסח אשר עשה יאשיהו והכהנים והלוים וכל יהודה וישראל הנמצא ויושבי ירושלם  {ס}</span> <span class="verse"><a name="19">19</a>יט  בשמונה עשרה שנה למלכות יאשיהו--נעשה הפסח הזה</span> <span class="verse"><a name="20">20</a>כ  אחרי כל זאת אשר הכין יאשיהו את הבית עלה נכו מלך מצרים להלחם בכרכמיש על פרת ויצא לקראתו יאשיהו</span> <span class="verse"><a name="21">21</a>כא  וישלח אליו מלאכים לאמר מה לי ולך מלך יהודה לא עליך אתה היום כי אל בית מלחמתי ואלהים אמר לבהלני  חדל לך מאלהים אשר עמי ואל ישחיתך</span> <span class="verse"><a name="22">22</a>כב  ולא הסב יאשיהו פניו ממנו כי להלחם בו התחפש ולא שמע אל דברי נכו מפי אלהים ויבא להלחם בבקעת מגדו</span> <span class="verse"><a name="23">23</a>כג  וירו הירים למלך יאשיהו ויאמר המלך לעבדיו העבירוני כי החליתי מאד</span> <span class="verse"><a name="24">24</a>כד  ויעבירהו עבדיו מן המרכבה וירכיבהו על רכב המשנה אשר לו ויוליכהו ירושלם וימת ויקבר בקברות אבתיו וכל יהודה וירושלם מתאבלים על יאשיהו  {פ} br</span> <span class="verse"><a name="25">25</a>כה  ויקונן ירמיהו על יאשיהו ויאמרו כל השרים והשרות בקינותיהם על יאשיהו עד היום ויתנום לחק על ישראל והנם כתובים על הקינות</span> <span class="verse"><a name="26">26</a>כו  ויתר דברי יאשיהו וחסדיו--ככתוב בתורת יהוה</span> <span class="verse"><a name="27">27</a>כז  ודבריו הראשנים והאחרנים--הנם כתובים על ספר מלכי ישראל ויהודה</span> </p></div</div></div></body></html>