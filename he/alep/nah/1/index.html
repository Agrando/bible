<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/nah/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/nah">Nahum</a> &gt <strong>Chapter 1</strong></div><p><span class="verse"><a name="1">1</a>א  משא נינוה--ספר חזון נחום האלקשי</span> <span class="verse"><a name="2">2</a>ב  אל קנוא ונקם יהוה נקם יהוה ובעל חמה נקם יהוה לצריו ונוטר הוא לאיביו</span> <span class="verse"><a name="3">3</a>ג  יהוה ארך אפים וגדול (וגדל) כח ונקה לא ינקה יהוה ב  ס  ופה ובשערה דרכו וענן אבק רגליו</span> <span class="verse"><a name="4">4</a>ד  גוער בים ויבשהו וכל הנהרות החריב אמלל בשן וכרמל ופרח לבנון אמלל</span> <span class="verse"><a name="5">5</a>ה  הרים רעשו ממנו והגבעות התמגגו ותשא הארץ מפניו ותבל וכל יושבי בה</span> <span class="verse"><a name="6">6</a>ו  לפני זעמו מי יעמוד ומי יקום בחרון אפו חמתו נתכה כאש והצרים נתצו ממנו</span> <span class="verse"><a name="7">7</a>ז  טוב יהוה למעוז ביום צרה וידע חסי בו</span> <span class="verse"><a name="8">8</a>ח  ובשטף עבר כלה יעשה מקומה ואיביו ירדף חשך</span> <span class="verse"><a name="9">9</a>ט  מה תחשבון אל יהוה--כלה הוא עשה לא תקום פעמים צרה</span> <span class="verse"><a name="10">10</a>י  כי עד סירים סבכים וכסבאם סבואים אכלו--כקש יבש מלא</span> <span class="verse"><a name="11">11</a>יא  ממך יצא חשב על יהוה רעה--יעץ בליעל  {ס}</span> <span class="verse"><a name="12">12</a>יב  כה אמר יהוה אם שלמים וכן רבים וכן נגוזו ועבר וענתך--לא אענך עוד</span> <span class="verse"><a name="13">13</a>יג  ועתה אשבר מטהו מעליך ומוסרתיך אנתק</span> <span class="verse"><a name="14">14</a>יד  וצוה עליך יהוה לא יזרע משמך עוד מבית אלהיך אכרית פסל ומסכה אשים קברך--כי קלות  {פ}</span> </p></div</div></div></body></html>