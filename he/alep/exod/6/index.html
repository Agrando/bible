<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/exod/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/exod">Exodus</a> &gt <strong>Chapter 6</strong></div><p><span class="verse"><a name="1">1</a>א  ויאמר יהוה אל משה עתה תראה אשר אעשה לפרעה  כי ביד חזקה ישלחם וביד חזקה יגרשם מארצו  {ס}</span> <span class="verse"><a name="2">2</a>ב  וידבר אלהים אל משה ויאמר אליו אני יהוה</span> <span class="verse"><a name="3">3</a>ג  וארא אל אברהם אל יצחק ואל יעקב--באל שדי ושמי יהוה לא נודעתי להם</span> <span class="verse"><a name="4">4</a>ד  וגם הקמתי את בריתי אתם לתת להם את ארץ כנען--את ארץ מגריהם אשר גרו בה</span> <span class="verse"><a name="5">5</a>ה  וגם אני שמעתי את נאקת בני ישראל אשר מצרים מעבדים אתם ואזכר את בריתי</span> <span class="verse"><a name="6">6</a>ו  לכן אמר לבני ישראל אני יהוה והוצאתי אתכם מתחת סבלת מצרים והצלתי אתכם מעבדתם וגאלתי אתכם בזרוע נטויה ובשפטים גדלים</span> <span class="verse"><a name="7">7</a>ז  ולקחתי אתכם לי לעם והייתי לכם לאלהים וידעתם כי אני יהוה אלהיכם המוציא אתכם מתחת סבלות מצרים</span> <span class="verse"><a name="8">8</a>ח  והבאתי אתכם אל הארץ אשר נשאתי את ידי לתת אתה לאברהם ליצחק וליעקב ונתתי אתה לכם מורשה אני יהוה</span> <span class="verse"><a name="9">9</a>ט  וידבר משה כן אל בני ישראל ולא שמעו אל משה מקצר רוח ומעבדה קשה  {פ}</span> <span class="verse"><a name="10">10</a>י  וידבר יהוה אל משה לאמר</span> <span class="verse"><a name="11">11</a>יא  בא דבר אל פרעה מלך מצרים וישלח את בני ישראל מארצו</span> <span class="verse"><a name="12">12</a>יב  וידבר משה לפני יהוה לאמר  הן בני ישראל לא שמעו אלי ואיך ישמעני פרעה ואני ערל שפתים  {פ}</span> <span class="verse"><a name="13">13</a>יג  וידבר יהוה אל משה ואל אהרן ויצום אל בני ישראל ואל פרעה מלך מצרים--להוציא את בני ישראל מארץ מצרים  {ס}</span> <span class="verse"><a name="14">14</a>יד  אלה ראשי בית אבתם  בני ראובן בכר ישראל חנוך ופלוא חצרן וכרמי--אלה משפחת ראובן</span> <span class="verse"><a name="15">15</a>טו  ובני שמעון ימואל וימין ואהד ויכין וצחר ושאול בן הכנענית אלה משפחת שמעון</span> <span class="verse"><a name="16">16</a>טז  ואלה שמות בני לוי לתלדתם--גרשון וקהת ומררי ושני חיי לוי שבע ושלשים ומאת שנה</span> <span class="verse"><a name="17">17</a>יז  בני גרשון לבני ושמעי למשפחתם</span> <span class="verse"><a name="18">18</a>יח  ובני קהת--עמרם ויצהר וחברון ועזיאל ושני חיי קהת שלש ושלשים ומאת שנה</span> <span class="verse"><a name="19">19</a>יט  ובני מררי מחלי ומושי אלה משפחת הלוי לתלדתם</span> <span class="verse"><a name="20">20</a>כ  ויקח עמרם את יוכבד דדתו לו לאשה ותלד לו את אהרן ואת משה ושני חיי עמרם שבע ושלשים ומאת שנה</span> <span class="verse"><a name="21">21</a>כא  ובני יצהר--קרח ונפג וזכרי</span> <span class="verse"><a name="22">22</a>כב  ובני עזיאל--מישאל ואלצפן וסתרי</span> <span class="verse"><a name="23">23</a>כג  ויקח אהרן את אלישבע בת עמינדב אחות נחשון--לו לאשה ותלד לו את נדב ואת אביהוא את אלעזר ואת איתמר</span> <span class="verse"><a name="24">24</a>כד  ובני קרח אסיר ואלקנה ואביאסף אלה משפחת הקרחי</span> <span class="verse"><a name="25">25</a>כה  ואלעזר בן אהרן לקח לו מבנות פוטיאל לו לאשה ותלד לו את פינחס אלה ראשי אבות הלוים--למשפחתם</span> <span class="verse"><a name="26">26</a>כו  הוא אהרן ומשה--אשר אמר יהוה להם הוציאו את בני ישראל מארץ מצרים על צבאתם</span> <span class="verse"><a name="27">27</a>כז  הם המדברים אל פרעה מלך מצרים להוציא את בני ישראל ממצרים הוא משה ואהרן</span> <span class="verse"><a name="28">28</a>כח  ויהי ביום דבר יהוה אל משה--בארץ מצרים  {ס}</span> <span class="verse"><a name="29">29</a>כט  וידבר יהוה אל משה לאמר אני יהוה דבר אל פרעה מלך מצרים את כל אשר אני דבר אליך</span> <span class="verse"><a name="30">30</a>ל  ויאמר משה לפני יהוה  הן אני ערל שפתים ואיך ישמע אלי פרעה  {פ}</span> </p></div</div></div></body></html>