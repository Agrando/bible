<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/exod/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/exod">Exodus</a> &gt <strong>Chapter 2</strong></div><p><span class="verse"><a name="1">1</a>א  וילך איש מבית לוי ויקח את בת לוי</span> <span class="verse"><a name="2">2</a>ב  ותהר האשה ותלד בן ותרא אתו כי טוב הוא ותצפנהו שלשה ירחים</span> <span class="verse"><a name="3">3</a>ג  ולא יכלה עוד הצפינו ותקח לו תבת גמא ותחמרה בחמר ובזפת ותשם בה את הילד ותשם בסוף על שפת היאר</span> <span class="verse"><a name="4">4</a>ד  ותתצב אחתו מרחק לדעה מה יעשה לו</span> <span class="verse"><a name="5">5</a>ה  ותרד בת פרעה לרחץ על היאר ונערתיה הלכת על יד היאר ותרא את התבה בתוך הסוף ותשלח את אמתה ותקחה</span> <span class="verse"><a name="6">6</a>ו  ותפתח ותראהו את הילד והנה נער בכה ותחמל עליו--ותאמר מילדי העברים זה</span> <span class="verse"><a name="7">7</a>ז  ותאמר אחתו אל בת פרעה האלך וקראתי לך אשה מינקת מן העברית ותינק לך את הילד</span> <span class="verse"><a name="8">8</a>ח  ותאמר לה בת פרעה לכי ותלך העלמה ותקרא את אם הילד</span> <span class="verse"><a name="9">9</a>ט  ותאמר לה בת פרעה היליכי את הילד הזה והינקהו לי ואני אתן את שכרך ותקח האשה הילד ותניקהו</span> <span class="verse"><a name="10">10</a>י  ויגדל הילד ותבאהו לבת פרעה ויהי לה לבן ותקרא שמו משה ותאמר כי מן המים משיתהו</span> <span class="verse"><a name="11">11</a>יא  ויהי בימים ההם ויגדל משה ויצא אל אחיו וירא בסבלתם וירא איש מצרי מכה איש עברי מאחיו</span> <span class="verse"><a name="12">12</a>יב  ויפן כה וכה וירא כי אין איש ויך את המצרי ויטמנהו בחול</span> <span class="verse"><a name="13">13</a>יג  ויצא ביום השני והנה שני אנשים עברים נצים ויאמר לרשע למה תכה רעך</span> <span class="verse"><a name="14">14</a>יד  ויאמר מי שמך לאיש שר ושפט עלינו--הלהרגני אתה אמר כאשר הרגת את המצרי ויירא משה ויאמר אכן נודע הדבר</span> <span class="verse"><a name="15">15</a>טו  וישמע פרעה את הדבר הזה ויבקש להרג את משה ויברח משה מפני פרעה וישב בארץ מדין וישב על הבאר</span> <span class="verse"><a name="16">16</a>טז  ולכהן מדין שבע בנות ותבאנה ותדלנה ותמלאנה את הרהטים להשקות צאן אביהן</span> <span class="verse"><a name="17">17</a>יז  ויבאו הרעים ויגרשום ויקם משה ויושען וישק את צאנם</span> <span class="verse"><a name="18">18</a>יח  ותבאנה אל רעואל אביהן ויאמר מדוע מהרתן בא היום</span> <span class="verse"><a name="19">19</a>יט  ותאמרן--איש מצרי הצילנו מיד הרעים וגם דלה דלה לנו וישק את הצאן</span> <span class="verse"><a name="20">20</a>כ  ויאמר אל בנתיו ואיו למה זה עזבתן את האיש קראן לו ויאכל לחם</span> <span class="verse"><a name="21">21</a>כא  ויואל משה לשבת את האיש ויתן את צפרה בתו למשה</span> <span class="verse"><a name="22">22</a>כב  ותלד בן ויקרא את שמו גרשם  כי אמר--גר הייתי בארץ נכריה  {פ}</span> <span class="verse"><a name="23">23</a>כג  ויהי בימים הרבים ההם וימת מלך מצרים ויאנחו בני ישראל מן העבדה ויזעקו ותעל שועתם אל האלהים מן העבדה</span> <span class="verse"><a name="24">24</a>כד  וישמע אלהים את נאקתם ויזכר אלהים את בריתו את אברהם את יצחק ואת יעקב</span> <span class="verse"><a name="25">25</a>כה  וירא אלהים את בני ישראל וידע אלהים  {ס}</span> </p></div</div></div></body></html>