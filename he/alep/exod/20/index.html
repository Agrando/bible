<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/exod/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/exod">Exodus</a> &gt <strong>Chapter 20</strong></div><p><span class="verse"><a name="1">1</a>א  וידבר אלהים את כל הדברים האלה לאמר  {ס}</span> <span class="verse"><a name="2">2</a>ב  אנכי יהוה אלהיך אשר הוצאתיך מארץ מצרים מבית עבדים  לא יהיה לך אלהים אחרים על פני</span> <span class="verse"><a name="3">3</a>ג  לא תעשה לך פסל וכל תמונה אשר בשמים ממעל ואשר בארץ מתחת--ואשר במים מתחת לארץ</span> <span class="verse"><a name="4">4</a>ד  לא תשתחוה להם ולא תעבדם  כי אנכי יהוה אלהיך אל קנא--פקד עון אבת על בנים על שלשים ועל רבעים לשנאי</span> <span class="verse"><a name="5">5</a>ה  ועשה חסד לאלפים--לאהבי ולשמרי מצותי  {ס}</span> <span class="verse"><a name="6">6</a>ו  לא תשא את שם יהוה אלהיך לשוא  כי לא ינקה יהוה את אשר ישא את שמו לשוא  {פ}</span> <span class="verse"><a name="7">7</a>ז  זכור את יום השבת לקדשו</span> <span class="verse"><a name="8">8</a>ח  ששת ימים תעבד ועשית כל מלאכתך</span> <span class="verse"><a name="9">9</a>ט  ויום השביעי--שבת ליהוה אלהיך  לא תעשה כל מלאכה אתה ובנך ובתך עבדך ואמתך ובהמתך וגרך אשר בשעריך</span> <span class="verse"><a name="10">10</a>י  כי ששת ימים עשה יהוה את השמים ואת הארץ את הים ואת כל אשר בם וינח ביום השביעי על כן ברך יהוה את יום השבת--ויקדשהו  {ס}</span> <span class="verse"><a name="11">11</a>יא  כבד את אביך ואת אמך--למען יארכון ימיך על האדמה אשר יהוה אלהיך נתן לך  {ס}</span> <span class="verse"><a name="12">12</a>יב  לא תרצח  {ס}  לא תנאף  {ס}  לא תגנב  {ס}  לא תענה ברעך עד שקר  {ס}</span> <span class="verse"><a name="13">13</a>יג  לא תחמד בית רעך  {ס}  לא תחמד אשת רעך ועבדו ואמתו ושורו וחמרו וכל אשר לרעך  {פ}</span> <span class="verse"><a name="14">14</a>יד  וכל העם ראים את הקולת ואת הלפידם ואת קול השפר ואת ההר עשן וירא העם וינעו ויעמדו מרחק</span> <span class="verse"><a name="15">15</a>טו  ויאמרו אל משה דבר אתה עמנו ונשמעה ואל ידבר עמנו אלהים פן נמות</span> <span class="verse"><a name="16">16</a>טז  ויאמר משה אל העם אל תיראו כי לבעבור נסות אתכם בא האלהים ובעבור תהיה יראתו על פניכם--לבלתי תחטאו</span> <span class="verse"><a name="17">17</a>יז  ויעמד העם מרחק ומשה נגש אל הערפל אשר שם האלהים  {ס}</span> <span class="verse"><a name="18">18</a>יח  ויאמר יהוה אל משה כה תאמר אל בני ישראל  אתם ראיתם--כי מן השמים דברתי עמכם</span> <span class="verse"><a name="19">19</a>יט  לא תעשון אתי  אלהי כסף ואלהי זהב לא תעשו לכם</span> <span class="verse"><a name="20">20</a>כ  מזבח אדמה תעשה לי וזבחת עליו את עלתיך ואת שלמיך את צאנך ואת בקרך בכל המקום אשר אזכיר את שמי אבוא אליך וברכתיך</span> <span class="verse"><a name="21">21</a>כא  ואם מזבח אבנים תעשה לי לא תבנה אתהן גזית  כי חרבך הנפת עליה ותחללה</span> <span class="verse"><a name="22">22</a>כב  ולא תעלה במעלת על מזבחי  אשר לא תגלה ערותך עליו  {פ}</span> </p></div</div></div></body></html>