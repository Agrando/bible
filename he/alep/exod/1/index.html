<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/exod/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/exod">Exodus</a> &gt <strong>Chapter 1</strong></div><p><span class="verse"><a name="1">1</a>א  ואלה שמות בני ישראל הבאים מצרימה  את יעקב איש וביתו באו</span> <span class="verse"><a name="2">2</a>ב  ראובן שמעון לוי ויהודה</span> <span class="verse"><a name="3">3</a>ג  יששכר זבולן ובנימן</span> <span class="verse"><a name="4">4</a>ד  דן ונפתלי גד ואשר</span> <span class="verse"><a name="5">5</a>ה  ויהי כל נפש יצאי ירך יעקב--שבעים נפש ויוסף היה במצרים</span> <span class="verse"><a name="6">6</a>ו  וימת יוסף וכל אחיו וכל הדור ההוא</span> <span class="verse"><a name="7">7</a>ז  ובני ישראל פרו וישרצו וירבו ויעצמו--במאד מאד ותמלא הארץ אתם  {פ}</span> <span class="verse"><a name="8">8</a>ח  ויקם מלך חדש על מצרים אשר לא ידע את יוסף</span> <span class="verse"><a name="9">9</a>ט  ויאמר אל עמו  הנה עם בני ישראל--רב ועצום ממנו</span> <span class="verse"><a name="10">10</a>י  הבה נתחכמה לו  פן ירבה והיה כי תקראנה מלחמה ונוסף גם הוא על שנאינו ונלחם בנו ועלה מן הארץ</span> <span class="verse"><a name="11">11</a>יא  וישימו עליו שרי מסים למען ענתו בסבלתם ויבן ערי מסכנות לפרעה--את פתם ואת רעמסס</span> <span class="verse"><a name="12">12</a>יב  וכאשר יענו אתו כן ירבה וכן יפרץ ויקצו מפני בני ישראל</span> <span class="verse"><a name="13">13</a>יג  ויעבדו מצרים את בני ישראל בפרך</span> <span class="verse"><a name="14">14</a>יד  וימררו את חייהם בעבדה קשה בחמר ובלבנים ובכל עבדה בשדה--את כל עבדתם אשר עבדו בהם בפרך</span> <span class="verse"><a name="15">15</a>טו  ויאמר מלך מצרים למילדת העברית אשר שם האחת שפרה ושם השנית פועה</span> <span class="verse"><a name="16">16</a>טז  ויאמר בילדכן את העבריות וראיתן על האבנים  אם בן הוא והמתן אתו ואם בת הוא וחיה</span> <span class="verse"><a name="17">17</a>יז  ותיראן המילדת את האלהים ולא עשו כאשר דבר אליהן מלך מצרים ותחיין את הילדים</span> <span class="verse"><a name="18">18</a>יח  ויקרא מלך מצרים למילדת ויאמר להן מדוע עשיתן הדבר הזה ותחיין את הילדים</span> <span class="verse"><a name="19">19</a>יט  ותאמרן המילדת אל פרעה כי לא כנשים המצרית העברית  כי חיות הנה בטרם תבוא אלהן המילדת וילדו</span> <span class="verse"><a name="20">20</a>כ  וייטב אלהים למילדת וירב העם ויעצמו מאד</span> <span class="verse"><a name="21">21</a>כא  ויהי כי יראו המילדת את האלהים ויעש להם בתים</span> <span class="verse"><a name="22">22</a>כב  ויצו פרעה לכל עמו לאמר  כל הבן הילוד היארה תשליכהו וכל הבת תחיון  {פ}</span> </p></div</div></div></body></html>