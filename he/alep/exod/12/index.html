<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/exod/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/exod">Exodus</a> &gt <strong>Chapter 12</strong></div><p><span class="verse"><a name="1">1</a>א  ויאמר יהוה אל משה ואל אהרן בארץ מצרים לאמר</span> <span class="verse"><a name="2">2</a>ב  החדש הזה לכם ראש חדשים  ראשון הוא לכם לחדשי השנה</span> <span class="verse"><a name="3">3</a>ג  דברו אל כל עדת ישראל לאמר בעשר לחדש הזה  ויקחו להם איש שה לבית אבת--שה לבית</span> <span class="verse"><a name="4">4</a>ד  ואם ימעט הבית מהיות משה--ולקח הוא ושכנו הקרב אל ביתו במכסת נפשת  איש לפי אכלו תכסו על השה</span> <span class="verse"><a name="5">5</a>ה  שה תמים זכר בן שנה יהיה לכם מן הכבשים ומן העזים תקחו</span> <span class="verse"><a name="6">6</a>ו  והיה לכם למשמרת עד ארבעה עשר יום לחדש הזה ושחטו אתו כל קהל עדת ישראל--בין הערבים</span> <span class="verse"><a name="7">7</a>ז  ולקחו מן הדם ונתנו על שתי המזוזת ועל המשקוף--על הבתים אשר יאכלו אתו בהם</span> <span class="verse"><a name="8">8</a>ח  ואכלו את הבשר בלילה הזה  צלי אש ומצות על מררים יאכלהו</span> <span class="verse"><a name="9">9</a>ט  אל תאכלו ממנו נא ובשל מבשל במים  כי אם צלי אש ראשו על כרעיו ועל קרבו</span> <span class="verse"><a name="10">10</a>י  ולא תותירו ממנו עד בקר והנתר ממנו עד בקר באש תשרפו</span> <span class="verse"><a name="11">11</a>יא  וככה תאכלו אתו--מתניכם חגרים נעליכם ברגליכם ומקלכם בידכם ואכלתם אתו בחפזון פסח הוא ליהוה</span> <span class="verse"><a name="12">12</a>יב  ועברתי בארץ מצרים בלילה הזה והכיתי כל בכור בארץ מצרים מאדם ועד בהמה ובכל אלהי מצרים אעשה שפטים אני יהוה</span> <span class="verse"><a name="13">13</a>יג  והיה הדם לכם לאת על הבתים אשר אתם שם וראיתי את הדם ופסחתי עלכם ולא יהיה בכם נגף למשחית בהכתי בארץ מצרים</span> <span class="verse"><a name="14">14</a>יד  והיה היום הזה לכם לזכרון וחגתם אתו חג ליהוה  לדרתיכם חקת עולם תחגהו</span> <span class="verse"><a name="15">15</a>טו  שבעת ימים מצות תאכלו--אך ביום הראשון תשביתו שאר מבתיכם  כי כל אכל חמץ ונכרתה הנפש ההוא מישראל--מיום הראשן עד יום השבעי</span> <span class="verse"><a name="16">16</a>טז  וביום הראשון מקרא קדש וביום השביעי מקרא קדש יהיה לכם  כל מלאכה לא יעשה בהם--אך אשר יאכל לכל נפש הוא לבדו יעשה לכם</span> <span class="verse"><a name="17">17</a>יז  ושמרתם את המצות כי בעצם היום הזה הוצאתי את צבאותיכם מארץ מצרים ושמרתם את היום הזה לדרתיכם--חקת עולם</span> <span class="verse"><a name="18">18</a>יח  בראשן בארבעה עשר יום לחדש בערב תאכלו מצת  עד יום האחד ועשרים לחדש--בערב</span> <span class="verse"><a name="19">19</a>יט  שבעת ימים--שאר לא ימצא בבתיכם  כי כל אכל מחמצת ונכרתה הנפש ההוא מעדת ישראל--בגר ובאזרח הארץ</span> <span class="verse"><a name="20">20</a>כ  כל מחמצת לא תאכלו בכל מושבתיכם תאכלו מצות  {פ}</span> <span class="verse"><a name="21">21</a>כא  ויקרא משה לכל זקני ישראל ויאמר אלהם  משכו וקחו לכם צאן למשפחתיכם--ושחטו הפסח</span> <span class="verse"><a name="22">22</a>כב  ולקחתם אגדת אזוב וטבלתם בדם אשר בסף והגעתם אל המשקוף ואל שתי המזוזת מן הדם אשר בסף ואתם לא תצאו איש מפתח ביתו--עד בקר</span> <span class="verse"><a name="23">23</a>כג  ועבר יהוה לנגף את מצרים וראה את הדם על המשקוף ועל שתי המזוזת ופסח יהוה על הפתח ולא יתן המשחית לבא אל בתיכם לנגף</span> <span class="verse"><a name="24">24</a>כד  ושמרתם את הדבר הזה לחק לך ולבניך עד עולם</span> <span class="verse"><a name="25">25</a>כה  והיה כי תבאו אל הארץ אשר יתן יהוה לכם--כאשר דבר ושמרתם את העבדה הזאת</span> <span class="verse"><a name="26">26</a>כו  והיה כי יאמרו אליכם בניכם  מה העבדה הזאת לכם</span> <span class="verse"><a name="27">27</a>כז  ואמרתם זבח פסח הוא ליהוה אשר פסח על בתי בני ישראל במצרים בנגפו את מצרים ואת בתינו הציל ויקד העם וישתחוו</span> <span class="verse"><a name="28">28</a>כח  וילכו ויעשו בני ישראל  כאשר צוה יהוה את משה ואהרן כן עשו  {ס}</span> <span class="verse"><a name="29">29</a>כט  ויהי בחצי הלילה ויהוה הכה כל בכור בארץ מצרים מבכר פרעה הישב על כסאו עד בכור השבי אשר בבית הבור וכל בכור בהמה</span> <span class="verse"><a name="30">30</a>ל  ויקם פרעה לילה הוא וכל עבדיו וכל מצרים ותהי צעקה גדלה במצרים  כי אין בית אשר אין שם מת</span> <span class="verse"><a name="31">31</a>לא  ויקרא למשה ולאהרן לילה ויאמר קומו צאו מתוך עמי--גם אתם גם בני ישראל ולכו עבדו את יהוה כדברכם</span> <span class="verse"><a name="32">32</a>לב  גם צאנכם גם בקרכם קחו כאשר דברתם ולכו וברכתם גם אתי</span> <span class="verse"><a name="33">33</a>לג  ותחזק מצרים על העם למהר לשלחם מן הארץ  כי אמרו כלנו מתים</span> <span class="verse"><a name="34">34</a>לד  וישא העם את בצקו טרם יחמץ משארתם צררת בשמלתם על שכמם</span> <span class="verse"><a name="35">35</a>לה  ובני ישראל עשו כדבר משה וישאלו ממצרים כלי כסף וכלי זהב ושמלת</span> <span class="verse"><a name="36">36</a>לו  ויהוה נתן את חן העם בעיני מצרים--וישאלום וינצלו את מצרים  {פ}</span> <span class="verse"><a name="37">37</a>לז  ויסעו בני ישראל מרעמסס סכתה כשש מאות אלף רגלי הגברים לבד מטף</span> <span class="verse"><a name="38">38</a>לח  וגם ערב רב עלה אתם וצאן ובקר מקנה כבד מאד</span> <span class="verse"><a name="39">39</a>לט  ויאפו את הבצק אשר הוציאו ממצרים עגת מצות--כי לא חמץ  כי גרשו ממצרים ולא יכלו להתמהמה וגם צדה לא עשו להם</span> <span class="verse"><a name="40">40</a>מ  ומושב בני ישראל אשר ישבו במצרים--שלשים שנה וארבע מאות שנה</span> <span class="verse"><a name="41">41</a>מא  ויהי מקץ שלשים שנה וארבע מאות שנה ויהי בעצם היום הזה יצאו כל צבאות יהוה מארץ מצרים</span> <span class="verse"><a name="42">42</a>מב  ליל שמרים הוא ליהוה להוציאם מארץ מצרים  הוא הלילה הזה ליהוה שמרים לכל בני ישראל לדרתם  {פ}</span> <span class="verse"><a name="43">43</a>מג  ויאמר יהוה אל משה ואהרן זאת חקת הפסח  כל בן נכר לא יאכל בו</span> <span class="verse"><a name="44">44</a>מד  וכל עבד איש מקנת כסף--ומלתה אתו אז יאכל בו</span> <span class="verse"><a name="45">45</a>מה  תושב ושכיר לא יאכל בו</span> <span class="verse"><a name="46">46</a>מו  בבית אחד יאכל לא תוציא מן הבית מן הבשר חוצה ועצם לא תשברו בו</span> <span class="verse"><a name="47">47</a>מז  כל עדת ישראל יעשו אתו</span> <span class="verse"><a name="48">48</a>מח  וכי יגור אתך גר ועשה פסח ליהוה--המול לו כל זכר ואז יקרב לעשתו והיה כאזרח הארץ וכל ערל לא יאכל בו</span> <span class="verse"><a name="49">49</a>מט  תורה אחת יהיה לאזרח ולגר הגר בתוככם</span> <span class="verse"><a name="50">50</a>נ  ויעשו כל בני ישראל  כאשר צוה יהוה את משה ואת אהרן כן עשו  {ס}</span> <span class="verse"><a name="51">51</a>נא  ויהי בעצם היום הזה  הוציא יהוה את בני ישראל מארץ מצרים--על צבאתם  {פ}</span> </p></div</div></div></body></html>