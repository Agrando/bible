<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/exod/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/exod">Exodus</a> &gt <strong>Chapter 13</strong></div><p><span class="verse"><a name="1">1</a>א  וידבר יהוה אל משה לאמר</span> <span class="verse"><a name="2">2</a>ב  קדש לי כל בכור פטר כל רחם בבני ישראל--באדם ובבהמה  לי הוא</span> <span class="verse"><a name="3">3</a>ג  ויאמר משה אל העם זכור את היום הזה אשר יצאתם ממצרים מבית עבדים כי בחזק יד הוציא יהוה אתכם מזה ולא יאכל חמץ</span> <span class="verse"><a name="4">4</a>ד  היום אתם יצאים בחדש האביב</span> <span class="verse"><a name="5">5</a>ה  והיה כי יביאך יהוה אל ארץ הכנעני והחתי והאמרי והחוי והיבוסי אשר נשבע לאבתיך לתת לך ארץ זבת חלב ודבש ועבדת את העבדה הזאת בחדש הזה</span> <span class="verse"><a name="6">6</a>ו  שבעת ימים תאכל מצת וביום השביעי חג ליהוה</span> <span class="verse"><a name="7">7</a>ז  מצות יאכל את שבעת הימים ולא יראה לך חמץ ולא יראה לך שאר--בכל גבלך</span> <span class="verse"><a name="8">8</a>ח  והגדת לבנך ביום ההוא לאמר  בעבור זה עשה יהוה לי בצאתי ממצרים</span> <span class="verse"><a name="9">9</a>ט  והיה לך לאות על ידך ולזכרון בין עיניך למען תהיה תורת יהוה בפיך  כי ביד חזקה הוצאך יהוה ממצרים</span> <span class="verse"><a name="10">10</a>י  ושמרת את החקה הזאת למועדה מימים ימימה  {פ}</span> <span class="verse"><a name="11">11</a>יא  והיה כי יבאך יהוה אל ארץ הכנעני כאשר נשבע לך ולאבתיך ונתנה לך</span> <span class="verse"><a name="12">12</a>יב  והעברת כל פטר רחם ליהוה וכל פטר שגר בהמה אשר יהיה לך הזכרים--ליהוה</span> <span class="verse"><a name="13">13</a>יג  וכל פטר חמר תפדה בשה ואם לא תפדה וערפתו וכל בכור אדם בבניך תפדה</span> <span class="verse"><a name="14">14</a>יד  והיה כי ישאלך בנך מחר--לאמר מה זאת  ואמרת אליו--בחזק יד הוציאנו יהוה ממצרים מבית עבדים</span> <span class="verse"><a name="15">15</a>טו  ויהי כי הקשה פרעה לשלחנו ויהרג יהוה כל בכור בארץ מצרים מבכר אדם ועד בכור בהמה על כן אני זבח ליהוה כל פטר רחם הזכרים וכל בכור בני אפדה</span> <span class="verse"><a name="16">16</a>טז  והיה לאות על ידכה ולטוטפת בין עיניך  כי בחזק יד הוציאנו יהוה ממצרים  {ס}</span> <span class="verse"><a name="17">17</a>יז  ויהי בשלח פרעה את העם ולא נחם אלהים דרך ארץ פלשתים כי קרוב הוא  כי אמר אלהים פן ינחם העם בראתם מלחמה--ושבו מצרימה</span> <span class="verse"><a name="18">18</a>יח  ויסב אלהים את העם דרך המדבר ים סוף וחמשים עלו בני ישראל מארץ מצרים</span> <span class="verse"><a name="19">19</a>יט  ויקח משה את עצמות יוסף עמו  כי השבע השביע את בני ישראל לאמר פקד יפקד אלהים אתכם והעליתם את עצמתי מזה אתכם</span> <span class="verse"><a name="20">20</a>כ  ויסעו מסכת ויחנו באתם בקצה המדבר</span> <span class="verse"><a name="21">21</a>כא  ויהוה הלך לפניהם יומם בעמוד ענן לנחתם הדרך ולילה בעמוד אש להאיר להם--ללכת יומם ולילה</span> <span class="verse"><a name="22">22</a>כב  לא ימיש עמוד הענן יומם ועמוד האש לילה--לפני העם  {פ}</span> </p></div</div></div></body></html>