<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/exod/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/exod">Exodus</a> &gt <strong>Chapter 28</strong></div><p><span class="verse"><a name="1">1</a>א  ואתה הקרב אליך את אהרן אחיך ואת בניו אתו מתוך בני ישראל--לכהנו לי  אהרן--נדב ואביהוא אלעזר ואיתמר בני אהרן</span> <span class="verse"><a name="2">2</a>ב  ועשית בגדי קדש לאהרן אחיך לכבוד ולתפארת</span> <span class="verse"><a name="3">3</a>ג  ואתה תדבר אל כל חכמי לב אשר מלאתיו רוח חכמה ועשו את בגדי אהרן לקדשו--לכהנו לי</span> <span class="verse"><a name="4">4</a>ד  ואלה הבגדים אשר יעשו חשן ואפוד ומעיל וכתנת תשבץ מצנפת ואבנט ועשו בגדי קדש לאהרן אחיך ולבניו--לכהנו לי</span> <span class="verse"><a name="5">5</a>ה  והם יקחו את הזהב ואת התכלת ואת הארגמן ואת תולעת השני ואת השש  {פ}</span> <span class="verse"><a name="6">6</a>ו  ועשו את האפד  זהב תכלת וארגמן תולעת שני ושש משזר--מעשה חשב</span> <span class="verse"><a name="7">7</a>ז  שתי כתפת חברת יהיה לו אל שני קצותיו--וחבר</span> <span class="verse"><a name="8">8</a>ח  וחשב אפדתו אשר עליו כמעשהו ממנו יהיה  זהב תכלת וארגמן ותולעת שני--ושש משזר</span> <span class="verse"><a name="9">9</a>ט  ולקחת את שתי אבני שהם ופתחת עליהם שמות בני ישראל</span> <span class="verse"><a name="10">10</a>י  ששה משמתם על האבן האחת ואת שמות הששה הנותרים על האבן השנית--כתולדתם</span> <span class="verse"><a name="11">11</a>יא  מעשה חרש אבן--פתוחי חתם תפתח את שתי האבנים על שמת בני ישראל מסבת משבצות זהב תעשה אתם</span> <span class="verse"><a name="12">12</a>יב  ושמת את שתי האבנים על כתפת האפד אבני זכרן לבני ישראל ונשא אהרן את שמותם לפני יהוה על שתי כתפיו--לזכרן  {ס}</span> <span class="verse"><a name="13">13</a>יג  ועשית משבצת זהב</span> <span class="verse"><a name="14">14</a>יד  ושתי שרשרת זהב טהור מגבלת תעשה אתם מעשה עבת ונתתה את שרשרת העבתת על המשבצת  {ס}</span> <span class="verse"><a name="15">15</a>טו  ועשית חשן משפט מעשה חשב--כמעשה אפד תעשנו זהב תכלת וארגמן ותולעת שני ושש משזר--תעשה אתו</span> <span class="verse"><a name="16">16</a>טז  רבוע יהיה כפול זרת ארכו וזרת רחבו</span> <span class="verse"><a name="17">17</a>יז  ומלאת בו מלאת אבן ארבעה טורים אבן  טור אדם פטדה וברקת--הטור האחד</span> <span class="verse"><a name="18">18</a>יח  והטור השני--נפך ספיר ויהלם</span> <span class="verse"><a name="19">19</a>יט  והטור השלישי--לשם שבו ואחלמה</span> <span class="verse"><a name="20">20</a>כ  והטור הרביעי--תרשיש ושהם וישפה משבצים זהב יהיו במלואתם</span> <span class="verse"><a name="21">21</a>כא  והאבנים תהיין על שמת בני ישראל שתים עשרה--על שמתם פתוחי חותם איש על שמו תהיין לשני עשר שבט</span> <span class="verse"><a name="22">22</a>כב  ועשית על החשן שרשת גבלת מעשה עבת זהב טהור</span> <span class="verse"><a name="23">23</a>כג  ועשית על החשן שתי טבעות זהב ונתת את שתי הטבעות על שני קצות החשן</span> <span class="verse"><a name="24">24</a>כד  ונתתה את שתי עבתת הזהב על שתי הטבעת--אל קצות החשן</span> <span class="verse"><a name="25">25</a>כה  ואת שתי קצות שתי העבתת תתן על שתי המשבצות ונתתה על כתפות האפד אל מול פניו</span> <span class="verse"><a name="26">26</a>כו  ועשית שתי טבעות זהב ושמת אתם על שני קצות החשן--על שפתו אשר אל עבר האפד ביתה</span> <span class="verse"><a name="27">27</a>כז  ועשית שתי טבעות זהב ונתתה אתם על שתי כתפות האפוד מלמטה ממול פניו לעמת מחברתו--ממעל לחשב האפוד</span> <span class="verse"><a name="28">28</a>כח  וירכסו את החשן מטבעתו אל טבעת האפוד בפתיל תכלת להיות על חשב האפוד ולא יזח החשן מעל האפוד</span> <span class="verse"><a name="29">29</a>כט  ונשא אהרן את שמות בני ישראל בחשן המשפט על לבו--בבאו אל הקדש  לזכרן לפני יהוה תמיד</span> <span class="verse"><a name="30">30</a>ל  ונתת אל חשן המשפט את האורים ואת התמים והיו על לב אהרן בבאו לפני יהוה ונשא אהרן את משפט בני ישראל על לבו לפני יהוה--תמיד  {ס}</span> <span class="verse"><a name="31">31</a>לא  ועשית את מעיל האפוד כליל תכלת</span> <span class="verse"><a name="32">32</a>לב  והיה פי ראשו בתוכו שפה יהיה לפיו סביב מעשה ארג כפי תחרא יהיה לו--לא יקרע</span> <span class="verse"><a name="33">33</a>לג  ועשית על שוליו רמני תכלת וארגמן ותולעת שני--על שוליו סביב ופעמני זהב בתוכם סביב</span> <span class="verse"><a name="34">34</a>לד  פעמן זהב ורמון פעמן זהב ורמון על שולי המעיל סביב</span> <span class="verse"><a name="35">35</a>לה  והיה על אהרן לשרת ונשמע קולו בבאו אל הקדש לפני יהוה ובצאתו--ולא ימות  {ס}</span> <span class="verse"><a name="36">36</a>לו  ועשית ציץ זהב טהור ופתחת עליו פתוחי חתם קדש ליהוה</span> <span class="verse"><a name="37">37</a>לז  ושמת אתו על פתיל תכלת והיה על המצנפת אל מול פני המצנפת יהיה</span> <span class="verse"><a name="38">38</a>לח  והיה על מצח אהרן ונשא אהרן את עון הקדשים אשר יקדישו בני ישראל לכל מתנת קדשיהם והיה על מצחו תמיד לרצון להם לפני יהוה</span> <span class="verse"><a name="39">39</a>לט  ושבצת הכתנת שש ועשית מצנפת שש ואבנט תעשה מעשה רקם</span> <span class="verse"><a name="40">40</a>מ  ולבני אהרן תעשה כתנת ועשית להם אבנטים ומגבעות תעשה להם לכבוד ולתפארת</span> <span class="verse"><a name="41">41</a>מא  והלבשת אתם את אהרן אחיך ואת בניו אתו ומשחת אתם ומלאת את ידם וקדשת אתם--וכהנו לי</span> <span class="verse"><a name="42">42</a>מב  ועשה להם מכנסי בד לכסות בשר ערוה ממתנים ועד ירכים יהיו</span> <span class="verse"><a name="43">43</a>מג  והיו על אהרן ועל בניו בבאם אל אהל מועד או בגשתם אל המזבח לשרת בקדש ולא ישאו עון ומתו  חקת עולם לו ולזרעו אחריו  {ס}</span> </p></div</div></div></body></html>