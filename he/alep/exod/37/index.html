<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/exod/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/exod">Exodus</a> &gt <strong>Chapter 37</strong></div><p><span class="verse"><a name="1">1</a>א  ויעש בצלאל את הארן עצי שטים  אמתים וחצי ארכו ואמה וחצי רחבו ואמה וחצי קמתו</span> <span class="verse"><a name="2">2</a>ב  ויצפהו זהב טהור מבית ומחוץ ויעש לו זר זהב סביב</span> <span class="verse"><a name="3">3</a>ג  ויצק לו ארבע טבעת זהב על ארבע פעמתיו ושתי טבעת על צלעו האחת ושתי טבעת על צלעו השנית</span> <span class="verse"><a name="4">4</a>ד  ויעש בדי עצי שטים ויצף אתם זהב</span> <span class="verse"><a name="5">5</a>ה  ויבא את הבדים בטבעת על צלעת הארן לשאת את הארן</span> <span class="verse"><a name="6">6</a>ו  ויעש כפרת זהב טהור  אמתים וחצי ארכה ואמה וחצי רחבה</span> <span class="verse"><a name="7">7</a>ז  ויעש שני כרבים זהב מקשה עשה אתם משני קצות הכפרת</span> <span class="verse"><a name="8">8</a>ח  כרוב אחד מקצה מזה וכרוב אחד מקצה מזה מן הכפרת עשה את הכרבים משני קצוותו (קצותיו)</span> <span class="verse"><a name="9">9</a>ט  ויהיו הכרבים פרשי כנפים למעלה סככים בכנפיהם על הכפרת ופניהם איש אל אחיו אל הכפרת--היו פני הכרבים  {פ}</span> <span class="verse"><a name="10">10</a>י  ויעש את השלחן עצי שטים  אמתים ארכו ואמה רחבו ואמה וחצי קמתו</span> <span class="verse"><a name="11">11</a>יא  ויצף אתו זהב טהור ויעש לו זר זהב סביב</span> <span class="verse"><a name="12">12</a>יב  ויעש לו מסגרת טפח סביב ויעש זר זהב למסגרתו סביב</span> <span class="verse"><a name="13">13</a>יג  ויצק לו ארבע טבעת זהב ויתן את הטבעת על ארבע הפאת אשר לארבע רגליו</span> <span class="verse"><a name="14">14</a>יד  לעמת המסגרת היו הטבעת בתים לבדים לשאת את השלחן</span> <span class="verse"><a name="15">15</a>טו  ויעש את הבדים עצי שטים ויצף אתם זהב לשאת את השלחן</span> <span class="verse"><a name="16">16</a>טז  ויעש את הכלים אשר על השלחן את קערתיו ואת כפתיו ואת מנקיתיו ואת הקשות אשר יסך בהן--זהב טהור  {פ}</span> <span class="verse"><a name="17">17</a>יז  ויעש את המנרה זהב טהור מקשה עשה את המנרה ירכה וקנה--גביעיה כפתריה ופרחיה ממנה היו</span> <span class="verse"><a name="18">18</a>יח  וששה קנים יצאים מצדיה  שלשה קני מנרה מצדה האחד ושלשה קני מנרה מצדה השני</span> <span class="verse"><a name="19">19</a>יט  שלשה גבעים משקדים בקנה האחד כפתר ופרח ושלשה גבעים משקדים בקנה אחד כפתר ופרח כן לששת הקנים היצאים מן המנרה</span> <span class="verse"><a name="20">20</a>כ  ובמנרה ארבעה גבעים  משקדים--כפתריה ופרחיה</span> <span class="verse"><a name="21">21</a>כא  וכפתר תחת שני הקנים ממנה וכפתר תחת שני הקנים ממנה וכפתר תחת שני הקנים ממנה--לששת הקנים היצאים ממנה</span> <span class="verse"><a name="22">22</a>כב  כפתריהם וקנתם ממנה היו כלה מקשה אחת זהב טהור</span> <span class="verse"><a name="23">23</a>כג  ויעש את נרתיה שבעה ומלקחיה ומחתתיה זהב טהור</span> <span class="verse"><a name="24">24</a>כד  ככר זהב טהור עשה אתה ואת כל כליה  {פ}</span> <span class="verse"><a name="25">25</a>כה  ויעש את מזבח הקטרת עצי שטים  אמה ארכו ואמה רחבו רבוע ואמתים קמתו--ממנו היו קרנתיו</span> <span class="verse"><a name="26">26</a>כו  ויצף אתו זהב טהור את גגו ואת קירתיו סביב--ואת קרנתיו ויעש לו זר זהב סביב</span> <span class="verse"><a name="27">27</a>כז  ושתי טבעת זהב עשה לו מתחת לזרו על שתי צלעתיו על שני צדיו--לבתים לבדים לשאת אתו בהם</span> <span class="verse"><a name="28">28</a>כח  ויעש את הבדים עצי שטים ויצף אתם זהב</span> <span class="verse"><a name="29">29</a>כט  ויעש את שמן המשחה קדש ואת קטרת הסמים טהור--מעשה רקח  {ס}</span> </p></div</div></div></body></html>