<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/exod/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/exod">Exodus</a> &gt <strong>Chapter 21</strong></div><p><span class="verse"><a name="1">1</a>א  ואלה המשפטים אשר תשים לפניהם</span> <span class="verse"><a name="2">2</a>ב  כי תקנה עבד עברי שש שנים יעבד ובשבעת--יצא לחפשי חנם</span> <span class="verse"><a name="3">3</a>ג  אם בגפו יבא בגפו יצא אם בעל אשה הוא ויצאה אשתו עמו</span> <span class="verse"><a name="4">4</a>ד  אם אדניו יתן לו אשה וילדה לו בנים או בנות--האשה וילדיה תהיה לאדניה והוא יצא בגפו</span> <span class="verse"><a name="5">5</a>ה  ואם אמר יאמר העבד אהבתי את אדני את אשתי ואת בני לא אצא חפשי</span> <span class="verse"><a name="6">6</a>ו  והגישו אדניו אל האלהים והגישו אל הדלת או אל המזוזה ורצע אדניו את אזנו במרצע ועבדו לעלם  {ס}</span> <span class="verse"><a name="7">7</a>ז  וכי ימכר איש את בתו לאמה--לא תצא כצאת העבדים</span> <span class="verse"><a name="8">8</a>ח  אם רעה בעיני אדניה אשר לא (לו) יעדה--והפדה  לעם נכרי לא ימשל למכרה בבגדו בה</span> <span class="verse"><a name="9">9</a>ט  ואם לבנו ייעדנה--כמשפט הבנות יעשה לה</span> <span class="verse"><a name="10">10</a>י  אם אחרת יקח לו--שארה כסותה וענתה לא יגרע</span> <span class="verse"><a name="11">11</a>יא  ואם שלש אלה--לא יעשה לה  ויצאה חנם אין כסף  {ס}</span> <span class="verse"><a name="12">12</a>יב  מכה איש ומת מות יומת</span> <span class="verse"><a name="13">13</a>יג  ואשר לא צדה והאלהים אנה לידו--ושמתי לך מקום אשר ינוס שמה  {ס}</span> <span class="verse"><a name="14">14</a>יד  וכי יזד איש על רעהו להרגו בערמה--מעם מזבחי תקחנו למות  {ס}</span> <span class="verse"><a name="15">15</a>טו  ומכה אביו ואמו מות יומת  {ס}</span> <span class="verse"><a name="16">16</a>טז  וגנב איש ומכרו ונמצא בידו מות יומת  {ס}</span> <span class="verse"><a name="17">17</a>יז  ומקלל אביו ואמו מות יומת  {ס}</span> <span class="verse"><a name="18">18</a>יח  וכי יריבן אנשים--והכה איש את רעהו באבן או באגרף ולא ימות ונפל למשכב</span> <span class="verse"><a name="19">19</a>יט  אם יקום והתהלך בחוץ על משענתו--ונקה המכה  רק שבתו יתן ורפא ירפא  {ס}</span> <span class="verse"><a name="20">20</a>כ  וכי יכה איש את עבדו או את אמתו בשבט ומת תחת ידו--נקם ינקם</span> <span class="verse"><a name="21">21</a>כא  אך אם יום או יומים יעמד--לא יקם כי כספו הוא  {ס}</span> <span class="verse"><a name="22">22</a>כב  וכי ינצו אנשים ונגפו אשה הרה ויצאו ילדיה ולא יהיה אסון--ענוש יענש כאשר ישית עליו בעל האשה ונתן בפללים</span> <span class="verse"><a name="23">23</a>כג  ואם אסון יהיה--ונתתה נפש תחת נפש</span> <span class="verse"><a name="24">24</a>כד  עין תחת עין שן תחת שן יד תחת יד רגל תחת רגל</span> <span class="verse"><a name="25">25</a>כה  כויה תחת כויה פצע תחת פצע חבורה תחת חבורה  {ס}</span> <span class="verse"><a name="26">26</a>כו  וכי יכה איש את עין עבדו או את עין אמתו--ושחתה  לחפשי ישלחנו תחת עינו</span> <span class="verse"><a name="27">27</a>כז  ואם שן עבדו או שן אמתו יפיל--לחפשי ישלחנו תחת שנו  {פ}</span> <span class="verse"><a name="28">28</a>כח  וכי יגח שור את איש או את אשה ומת--סקול יסקל השור ולא יאכל את בשרו ובעל השור נקי</span> <span class="verse"><a name="29">29</a>כט  ואם שור נגח הוא מתמל שלשם והועד בבעליו ולא ישמרנו והמית איש או אשה--השור יסקל וגם בעליו יומת</span> <span class="verse"><a name="30">30</a>ל  אם כפר יושת עליו--ונתן פדין נפשו ככל אשר יושת עליו</span> <span class="verse"><a name="31">31</a>לא  או בן יגח או בת יגח--כמשפט הזה יעשה לו</span> <span class="verse"><a name="32">32</a>לב  אם עבד יגח השור או אמה--כסף שלשים שקלים יתן לאדניו והשור יסקל  {ס}</span> <span class="verse"><a name="33">33</a>לג  וכי יפתח איש בור או כי יכרה איש בר--ולא יכסנו ונפל שמה שור או חמור</span> <span class="verse"><a name="34">34</a>לד  בעל הבור ישלם כסף ישיב לבעליו והמת יהיה לו  {ס}</span> <span class="verse"><a name="35">35</a>לה  וכי יגף שור איש את שור רעהו ומת--ומכרו את השור החי וחצו את כספו וגם את המת יחצון</span> <span class="verse"><a name="36">36</a>לו  או נודע כי שור נגח הוא מתמול שלשם ולא ישמרנו בעליו--שלם ישלם שור תחת השור והמת יהיה לו  {ס}  [ (Exodus 21:37)  לז  כי יגנב איש שור או שה וטבחו או מכרו--חמשה בקר ישלם תחת השור וארבע צאן תחת השה  ]</span> </p></div</div></div></body></html>