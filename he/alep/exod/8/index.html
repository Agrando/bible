<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/exod/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/exod">Exodus</a> &gt <strong>Chapter 8</strong></div><p><span class="verse"><a name="1">1</a>א  ויאמר יהוה אל משה אמר אל אהרן נטה את ידך במטך על הנהרת על היארים ועל האגמים והעל את הצפרדעים על ארץ מצרים</span> <span class="verse"><a name="2">2</a>ב  ויט אהרן את ידו על מימי מצרים ותעל הצפרדע ותכס את ארץ מצרים</span> <span class="verse"><a name="3">3</a>ג  ויעשו כן החרטמים בלטיהם ויעלו את הצפרדעים על ארץ מצרים</span> <span class="verse"><a name="4">4</a>ד  ויקרא פרעה למשה ולאהרן ויאמר העתירו אל יהוה ויסר הצפרדעים ממני ומעמי ואשלחה את העם ויזבחו ליהוה</span> <span class="verse"><a name="5">5</a>ה  ויאמר משה לפרעה התפאר עלי למתי אעתיר לך ולעבדיך ולעמך להכרית הצפרדעים ממך ומבתיך  רק ביאר תשארנה</span> <span class="verse"><a name="6">6</a>ו  ויאמר למחר ויאמר כדברך--למען תדע כי אין כיהוה אלהינו</span> <span class="verse"><a name="7">7</a>ז  וסרו הצפרדעים ממך ומבתיך ומעבדיך ומעמך  רק ביאר תשארנה</span> <span class="verse"><a name="8">8</a>ח  ויצא משה ואהרן מעם פרעה ויצעק משה אל יהוה על דבר הצפרדעים אשר שם לפרעה</span> <span class="verse"><a name="9">9</a>ט  ויעש יהוה כדבר משה וימתו הצפרדעים מן הבתים מן החצרת ומן השדת</span> <span class="verse"><a name="10">10</a>י  ויצברו אתם חמרם חמרם ותבאש הארץ</span> <span class="verse"><a name="11">11</a>יא  וירא פרעה כי היתה הרוחה והכבד את לבו ולא שמע אלהם  כאשר דבר יהוה  {ס}</span> <span class="verse"><a name="12">12</a>יב  ויאמר יהוה אל משה אמר אל אהרן נטה את מטך והך את עפר הארץ והיה לכנם בכל ארץ מצרים</span> <span class="verse"><a name="13">13</a>יג  ויעשו כן ויט אהרן את ידו במטהו ויך את עפר הארץ ותהי הכנם באדם ובבהמה  כל עפר הארץ היה כנים בכל ארץ מצרים</span> <span class="verse"><a name="14">14</a>יד  ויעשו כן החרטמים בלטיהם להוציא את הכנים ולא יכלו ותהי הכנם באדם ובבהמה</span> <span class="verse"><a name="15">15</a>טו  ויאמרו החרטמם אל פרעה אצבע אלהים הוא ויחזק לב פרעה ולא שמע אלהם כאשר דבר יהוה  {ס}</span> <span class="verse"><a name="16">16</a>טז  ויאמר יהוה אל משה השכם בבקר והתיצב לפני פרעה--הנה יוצא המימה ואמרת אליו כה אמר יהוה שלח עמי ויעבדני</span> <span class="verse"><a name="17">17</a>יז  כי אם אינך משלח את עמי--הנני משליח בך ובעבדיך ובעמך ובבתיך את הערב ומלאו בתי מצרים את הערב וגם האדמה אשר הם עליה</span> <span class="verse"><a name="18">18</a>יח  והפליתי ביום ההוא את ארץ גשן אשר עמי עמד עליה לבלתי היות שם ערב--למען תדע כי אני יהוה בקרב הארץ</span> <span class="verse"><a name="19">19</a>יט  ושמתי פדת בין עמי ובין עמך למחר יהיה האת הזה</span> <span class="verse"><a name="20">20</a>כ  ויעש יהוה כן ויבא ערב כבד ביתה פרעה ובית עבדיו ובכל ארץ מצרים תשחת הארץ מפני הערב</span> <span class="verse"><a name="21">21</a>כא  ויקרא פרעה אל משה ולאהרן ויאמר לכו זבחו לאלהיכם--בארץ</span> <span class="verse"><a name="22">22</a>כב  ויאמר משה לא נכון לעשות כן כי תועבת מצרים נזבח ליהוה אלהינו  הן נזבח את תועבת מצרים לעיניהם--ולא יסקלנו</span> <span class="verse"><a name="23">23</a>כג  דרך שלשת ימים נלך במדבר וזבחנו ליהוה אלהינו כאשר יאמר אלינו</span> <span class="verse"><a name="24">24</a>כד  ויאמר פרעה אנכי אשלח אתכם וזבחתם ליהוה אלהיכם במדבר--רק הרחק לא תרחיקו ללכת העתירו בעדי</span> <span class="verse"><a name="25">25</a>כה  ויאמר משה הנה אנכי יוצא מעמך והעתרתי אל יהוה וסר הערב מפרעה מעבדיו ומעמו מחר  רק אל יסף פרעה התל לבלתי שלח את העם לזבח ליהוה</span> <span class="verse"><a name="26">26</a>כו  ויצא משה מעם פרעה ויעתר אל יהוה</span> <span class="verse"><a name="27">27</a>כז  ויעש יהוה כדבר משה ויסר הערב מפרעה מעבדיו ומעמו  לא נשאר אחד</span> <span class="verse"><a name="28">28</a>כח  ויכבד פרעה את לבו גם בפעם הזאת ולא שלח את העם  {פ}</span> </p></div</div></div></body></html>