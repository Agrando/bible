<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/exod/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/exod">Exodus</a> &gt <strong>Chapter 33</strong></div><p><span class="verse"><a name="1">1</a>א  וידבר יהוה אל משה לך עלה מזה--אתה והעם אשר העלית מארץ מצרים  אל הארץ אשר נשבעתי לאברהם ליצחק וליעקב לאמר לזרעך אתננה</span> <span class="verse"><a name="2">2</a>ב  ושלחתי לפניך מלאך וגרשתי את הכנעני האמרי והחתי והפרזי החוי והיבוסי</span> <span class="verse"><a name="3">3</a>ג  אל ארץ זבת חלב ודבש  כי לא אעלה בקרבך כי עם קשה ערף אתה--פן אכלך בדרך</span> <span class="verse"><a name="4">4</a>ד  וישמע העם את הדבר הרע הזה--ויתאבלו ולא שתו איש עדיו עליו</span> <span class="verse"><a name="5">5</a>ה  ויאמר יהוה אל משה אמר אל בני ישראל אתם עם קשה ערף--רגע אחד אעלה בקרבך וכליתיך ועתה הורד עדיך מעליך ואדעה מה אעשה לך</span> <span class="verse"><a name="6">6</a>ו  ויתנצלו בני ישראל את עדים מהר חורב</span> <span class="verse"><a name="7">7</a>ז  ומשה יקח את האהל ונטה לו מחוץ למחנה הרחק מן המחנה וקרא לו אהל מועד והיה כל מבקש יהוה יצא אל אהל מועד אשר מחוץ למחנה</span> <span class="verse"><a name="8">8</a>ח  והיה כצאת משה אל האהל יקומו כל העם ונצבו איש פתח אהלו והביטו אחרי משה עד באו האהלה</span> <span class="verse"><a name="9">9</a>ט  והיה כבא משה האהלה ירד עמוד הענן ועמד פתח האהל ודבר עם משה</span> <span class="verse"><a name="10">10</a>י  וראה כל העם את עמוד הענן עמד פתח האהל וקם כל העם והשתחוו איש פתח אהלו</span> <span class="verse"><a name="11">11</a>יא  ודבר יהוה אל משה פנים אל פנים כאשר ידבר איש אל רעהו ושב אל המחנה ומשרתו יהושע בן נון נער לא ימיש מתוך האהל  {פ}</span> <span class="verse"><a name="12">12</a>יב  ויאמר משה אל יהוה ראה אתה אמר אלי העל את העם הזה ואתה לא הודעתני את אשר תשלח עמי ואתה אמרת ידעתיך בשם וגם מצאת חן בעיני</span> <span class="verse"><a name="13">13</a>יג  ועתה אם נא מצאתי חן בעיניך הודעני נא את דרכך ואדעך למען אמצא חן בעיניך וראה כי עמך הגוי הזה</span> <span class="verse"><a name="14">14</a>יד  ויאמר  פני ילכו והנחתי לך</span> <span class="verse"><a name="15">15</a>טו  ויאמר אליו  אם אין פניך הלכים אל תעלנו מזה</span> <span class="verse"><a name="16">16</a>טז  ובמה יודע אפוא כי מצאתי חן בעיניך אני ועמך--הלוא בלכתך עמנו ונפלינו אני ועמך מכל העם אשר על פני האדמה  {פ}</span> <span class="verse"><a name="17">17</a>יז  ויאמר יהוה אל משה גם את הדבר הזה אשר דברת אעשה  כי מצאת חן בעיני ואדעך בשם</span> <span class="verse"><a name="18">18</a>יח  ויאמר  הראני נא את כבדך</span> <span class="verse"><a name="19">19</a>יט  ויאמר אני אעביר כל טובי על פניך וקראתי בשם יהוה לפניך וחנתי את אשר אחן ורחמתי את אשר ארחם</span> <span class="verse"><a name="20">20</a>כ  ויאמר לא תוכל לראת את פני  כי לא יראני האדם וחי</span> <span class="verse"><a name="21">21</a>כא  ויאמר יהוה הנה מקום אתי ונצבת על הצור</span> <span class="verse"><a name="22">22</a>כב  והיה בעבר כבדי ושמתיך בנקרת הצור ושכתי כפי עליך עד עברי</span> <span class="verse"><a name="23">23</a>כג  והסרתי את כפי וראית את אחרי ופני לא יראו  {פ}</span> </p></div</div></div></body></html>