<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/exod/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/exod">Exodus</a> &gt <strong>Chapter 22</strong></div><p><span class="verse"><a name="1">1</a>א  אם במחתרת ימצא הגנב והכה ומת--אין לו דמים</span> <span class="verse"><a name="2">2</a>ב  אם זרחה השמש עליו דמים לו  שלם ישלם--אם אין לו ונמכר בגנבתו</span> <span class="verse"><a name="3">3</a>ג  אם המצא תמצא בידו הגנבה משור עד חמור עד שה--חיים  שנים ישלם  {ס}</span> <span class="verse"><a name="4">4</a>ד  כי יבער איש שדה או כרם ושלח את בעירה ובער בשדה אחר--מיטב שדהו ומיטב כרמו ישלם  {ס}</span> <span class="verse"><a name="5">5</a>ה  כי תצא אש ומצאה קצים ונאכל גדיש או הקמה או השדה--שלם ישלם המבער את הבערה  {ס}</span> <span class="verse"><a name="6">6</a>ו  כי יתן איש אל רעהו כסף או כלים לשמר וגנב מבית האיש--אם ימצא הגנב ישלם שנים</span> <span class="verse"><a name="7">7</a>ז  אם לא ימצא הגנב ונקרב בעל הבית אל האלהים  אם לא שלח ידו במלאכת רעהו</span> <span class="verse"><a name="8">8</a>ח  על כל דבר פשע על שור על חמור על שה על שלמה על כל אבדה אשר יאמר כי הוא זה--עד האלהים יבא דבר שניהם  אשר ירשיען אלהים ישלם שנים לרעהו  {ס}</span> <span class="verse"><a name="9">9</a>ט  כי יתן איש אל רעהו חמור או שור או שה וכל בהמה--לשמר ומת או נשבר או נשבה אין ראה</span> <span class="verse"><a name="10">10</a>י  שבעת יהוה תהיה בין שניהם--אם לא שלח ידו במלאכת רעהו ולקח בעליו ולא ישלם</span> <span class="verse"><a name="11">11</a>יא  ואם גנב יגנב מעמו--ישלם לבעליו</span> <span class="verse"><a name="12">12</a>יב  אם טרף יטרף יבאהו עד  הטרפה לא ישלם  {פ}</span> <span class="verse"><a name="13">13</a>יג  וכי ישאל איש מעם רעהו ונשבר או מת בעליו אין עמו שלם ישלם</span> <span class="verse"><a name="14">14</a>יד  אם בעליו עמו לא ישלם  אם שכיר הוא בא בשכרו  {ס}</span> <span class="verse"><a name="15">15</a>טו  וכי יפתה איש בתולה אשר לא ארשה--ושכב עמה  מהר ימהרנה לו לאשה</span> <span class="verse"><a name="16">16</a>טז  אם מאן ימאן אביה לתתה לו--כסף ישקל כמהר הבתולת  {ס}</span> <span class="verse"><a name="17">17</a>יז  מכשפה לא תחיה</span> <span class="verse"><a name="18">18</a>יח  כל שכב עם בהמה מות יומת  {ס}</span> <span class="verse"><a name="19">19</a>יט  זבח לאלהים יחרם--בלתי ליהוה לבדו</span> <span class="verse"><a name="20">20</a>כ  וגר לא תונה ולא תלחצנו  כי גרים הייתם בארץ מצרים</span> <span class="verse"><a name="21">21</a>כא  כל אלמנה ויתום לא תענון</span> <span class="verse"><a name="22">22</a>כב  אם ענה תענה אתו--כי אם צעק יצעק אלי שמע אשמע צעקתו</span> <span class="verse"><a name="23">23</a>כג  וחרה אפי והרגתי אתכם בחרב והיו נשיכם אלמנות ובניכם יתמים  {פ}</span> <span class="verse"><a name="24">24</a>כד  אם כסף תלוה את עמי את העני עמך--לא תהיה לו כנשה לא תשימון עליו נשך</span> <span class="verse"><a name="25">25</a>כה  אם חבל תחבל שלמת רעך--עד בא השמש תשיבנו לו</span> <span class="verse"><a name="26">26</a>כו  כי הוא כסותה לבדה הוא שמלתו לערו במה ישכב--והיה כי יצעק אלי ושמעתי כי חנון אני  {ס}</span> <span class="verse"><a name="27">27</a>כז  אלהים לא תקלל ונשיא בעמך לא תאר</span> <span class="verse"><a name="28">28</a>כח  מלאתך ודמעך לא תאחר בכור בניך תתן לי</span> <span class="verse"><a name="29">29</a>כט  כן תעשה לשרך לצאנך  שבעת ימים יהיה עם אמו ביום השמיני תתנו לי</span> <span class="verse"><a name="30">30</a>ל  ואנשי קדש תהיון לי ובשר בשדה טרפה לא תאכלו לכלב תשלכון אתו  {ס}</span> </p></div</div></div></body></html>