<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/exod/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/exod">Exodus</a> &gt <strong>Chapter 25</strong></div><p><span class="verse"><a name="1">1</a>א  וידבר יהוה אל משה לאמר</span> <span class="verse"><a name="2">2</a>ב  דבר אל בני ישראל ויקחו לי תרומה  מאת כל איש אשר ידבנו לבו תקחו את תרומתי</span> <span class="verse"><a name="3">3</a>ג  וזאת התרומה אשר תקחו מאתם  זהב וכסף ונחשת</span> <span class="verse"><a name="4">4</a>ד  ותכלת וארגמן ותולעת שני ושש ועזים</span> <span class="verse"><a name="5">5</a>ה  וערת אילם מאדמים וערת תחשים ועצי שטים</span> <span class="verse"><a name="6">6</a>ו  שמן למאר בשמים לשמן המשחה ולקטרת הסמים</span> <span class="verse"><a name="7">7</a>ז  אבני שהם ואבני מלאים לאפד ולחשן</span> <span class="verse"><a name="8">8</a>ח  ועשו לי מקדש ושכנתי בתוכם</span> <span class="verse"><a name="9">9</a>ט  ככל אשר אני מראה אותך את תבנית המשכן ואת תבנית כל כליו וכן תעשו  {ס}</span> <span class="verse"><a name="10">10</a>י  ועשו ארון עצי שטים  אמתים וחצי ארכו ואמה וחצי רחבו ואמה וחצי קמתו</span> <span class="verse"><a name="11">11</a>יא  וצפית אתו זהב טהור מבית ומחוץ תצפנו ועשית עליו זר זהב סביב</span> <span class="verse"><a name="12">12</a>יב  ויצקת לו ארבע טבעת זהב ונתתה על ארבע פעמתיו ושתי טבעת על צלעו האחת ושתי טבעת על צלעו השנית</span> <span class="verse"><a name="13">13</a>יג  ועשית בדי עצי שטים וצפית אתם זהב</span> <span class="verse"><a name="14">14</a>יד  והבאת את הבדים בטבעת על צלעת הארן לשאת את הארן בהם</span> <span class="verse"><a name="15">15</a>טו  בטבעת הארן יהיו הבדים  לא יסרו ממנו</span> <span class="verse"><a name="16">16</a>טז  ונתת אל הארן--את העדת אשר אתן אליך</span> <span class="verse"><a name="17">17</a>יז  ועשית כפרת זהב טהור  אמתים וחצי ארכה ואמה וחצי רחבה</span> <span class="verse"><a name="18">18</a>יח  ועשית שנים כרבים זהב מקשה תעשה אתם משני קצות הכפרת</span> <span class="verse"><a name="19">19</a>יט  ועשה כרוב אחד מקצה מזה וכרוב אחד מקצה מזה מן הכפרת תעשו את הכרבים על שני קצותיו</span> <span class="verse"><a name="20">20</a>כ  והיו הכרבים פרשי כנפים למעלה סככים בכנפיהם על הכפרת ופניהם איש אל אחיו אל הכפרת--יהיו פני הכרבים</span> <span class="verse"><a name="21">21</a>כא  ונתת את הכפרת על הארן מלמעלה ואל הארן--תתן את העדת אשר אתן אליך</span> <span class="verse"><a name="22">22</a>כב  ונועדתי לך שם ודברתי אתך מעל הכפרת מבין שני הכרבים אשר על ארון העדת--את כל אשר אצוה אותך אל בני ישראל  {פ}</span> <span class="verse"><a name="23">23</a>כג  ועשית שלחן עצי שטים  אמתים ארכו ואמה רחבו ואמה וחצי קמתו</span> <span class="verse"><a name="24">24</a>כד  וצפית אתו זהב טהור ועשית לו זר זהב סביב</span> <span class="verse"><a name="25">25</a>כה  ועשית לו מסגרת טפח סביב ועשית זר זהב למסגרתו סביב</span> <span class="verse"><a name="26">26</a>כו  ועשית לו ארבע טבעת זהב ונתת את הטבעת על ארבע הפאת אשר לארבע רגליו</span> <span class="verse"><a name="27">27</a>כז  לעמת המסגרת תהיין הטבעת--לבתים לבדים לשאת את השלחן</span> <span class="verse"><a name="28">28</a>כח  ועשית את הבדים עצי שטים וצפית אתם זהב ונשא בם את השלחן</span> <span class="verse"><a name="29">29</a>כט  ועשית קערתיו וכפתיו וקשותיו ומנקיתיו אשר יסך בהן זהב טהור תעשה אתם</span> <span class="verse"><a name="30">30</a>ל  ונתת על השלחן לחם פנים לפני תמיד  {פ}</span> <span class="verse"><a name="31">31</a>לא  ועשית מנרת זהב טהור מקשה תעשה המנורה ירכה וקנה גביעיה כפתריה ופרחיה ממנה יהיו</span> <span class="verse"><a name="32">32</a>לב  וששה קנים יצאים מצדיה  שלשה קני מנרה מצדה האחד ושלשה קני מנרה מצדה השני</span> <span class="verse"><a name="33">33</a>לג  שלשה גבעים משקדים בקנה האחד כפתר ופרח ושלשה גבעים משקדים בקנה האחד כפתר ופרח כן לששת הקנים היצאים מן המנרה</span> <span class="verse"><a name="34">34</a>לד  ובמנרה ארבעה גבעים  משקדים--כפתריה ופרחיה</span> <span class="verse"><a name="35">35</a>לה  וכפתר תחת שני הקנים ממנה וכפתר תחת שני הקנים ממנה וכפתר תחת שני הקנים ממנה--לששת הקנים היצאים מן המנרה</span> <span class="verse"><a name="36">36</a>לו  כפתריהם וקנתם ממנה יהיו כלה מקשה אחת זהב טהור</span> <span class="verse"><a name="37">37</a>לז  ועשית את נרתיה שבעה והעלה את נרתיה והאיר על עבר פניה</span> <span class="verse"><a name="38">38</a>לח  ומלקחיה ומחתתיה זהב טהור</span> <span class="verse"><a name="39">39</a>לט  ככר זהב טהור יעשה אתה--את כל הכלים האלה</span> <span class="verse"><a name="40">40</a>מ  וראה ועשה  בתבניתם--אשר אתה מראה בהר  {ס}</span> </p></div</div></div></body></html>