<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/1kgs/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/1kgs">1 Kings</a> &gt <strong>Chapter 22</strong></div><p><span class="verse"><a name="1">1</a>א  וישבו שלש שנים  אין מלחמה בין ארם ובין ישראל  {פ}</span> <span class="verse"><a name="2">2</a>ב  ויהי בשנה השלישית וירד יהושפט מלך יהודה אל מלך ישראל</span> <span class="verse"><a name="3">3</a>ג  ויאמר מלך ישראל אל עבדיו הידעתם כי לנו רמת גלעד ואנחנו מחשים--מקחת אתה מיד מלך ארם</span> <span class="verse"><a name="4">4</a>ד  ויאמר אל יהושפט התלך אתי למלחמה רמת גלעד ויאמר יהושפט אל מלך ישראל כמוני כמוך כעמי כעמך כסוסי כסוסיך</span> <span class="verse"><a name="5">5</a>ה  ויאמר יהושפט אל מלך ישראל  דרש נא כיום את דבר יהוה</span> <span class="verse"><a name="6">6</a>ו  ויקבץ מלך ישראל את הנביאים כארבע מאות איש ויאמר אלהם האלך על רמת גלעד למלחמה אם אחדל ויאמרו עלה ויתן אדני ביד המלך</span> <span class="verse"><a name="7">7</a>ז  ויאמר יהושפט האין פה נביא ליהוה עוד ונדרשה מאתו</span> <span class="verse"><a name="8">8</a>ח  ויאמר מלך ישראל אל יהושפט עוד איש אחד לדרש את יהוה מאתו ואני שנאתיו כי לא יתנבא עלי טוב כי אם רע--מיכיהו בן ימלה ויאמר יהושפט אל יאמר המלך כן</span> <span class="verse"><a name="9">9</a>ט  ויקרא מלך ישראל אל סריס אחד ויאמר מהרה מיכיהו בן ימלה</span> <span class="verse"><a name="10">10</a>י  ומלך ישראל ויהושפט מלך יהודה ישבים איש על כסאו מלבשים בגדים בגרן פתח שער שמרון וכל הנביאים--מתנבאים לפניהם</span> <span class="verse"><a name="11">11</a>יא  ויעש לו צדקיה בן כנענה קרני ברזל ויאמר כה אמר יהוה באלה תנגח את ארם עד כלתם</span> <span class="verse"><a name="12">12</a>יב  וכל הנבאים--נבאים כן לאמר  עלה רמת גלעד והצלח ונתן יהוה ביד המלך</span> <span class="verse"><a name="13">13</a>יג  והמלאך אשר הלך לקרא מיכיהו דבר אליו לאמר הנה נא דברי הנביאים פה אחד טוב אל המלך יהי נא דבריך (דברך) כדבר אחד מהם--ודברת טוב</span> <span class="verse"><a name="14">14</a>יד  ויאמר מיכיהו  חי יהוה--כי את אשר יאמר יהוה אלי אתו אדבר</span> <span class="verse"><a name="15">15</a>טו  ויבוא אל המלך ויאמר המלך אליו מיכיהו הנלך אל רמת גלעד למלחמה אם נחדל ויאמר אליו עלה והצלח ונתן יהוה ביד המלך</span> <span class="verse"><a name="16">16</a>טז  ויאמר אליו המלך עד כמה פעמים אני משביעך  אשר לא תדבר אלי רק אמת--בשם יהוה</span> <span class="verse"><a name="17">17</a>יז  ויאמר ראיתי את כל ישראל נפצים אל ההרים כצאן אשר אין להם רעה ויאמר יהוה לא אדנים לאלה ישובו איש לביתו בשלום</span> <span class="verse"><a name="18">18</a>יח  ויאמר מלך ישראל אל יהושפט  הלוא אמרתי אליך לוא יתנבא עלי טוב כי אם רע  {ס}</span> <span class="verse"><a name="19">19</a>יט  ויאמר לכן שמע דבר יהוה ראיתי את יהוה ישב על כסאו וכל צבא השמים עמד עליו מימינו ומשמאלו</span> <span class="verse"><a name="20">20</a>כ  ויאמר יהוה מי יפתה את אחאב ויעל ויפל ברמת גלעד ויאמר זה בכה וזה אמר בכה</span> <span class="verse"><a name="21">21</a>כא  ויצא הרוח ויעמד לפני יהוה ויאמר אני אפתנו ויאמר יהוה אליו במה</span> <span class="verse"><a name="22">22</a>כב  ויאמר אצא והייתי רוח שקר בפי כל נביאיו ויאמר תפתה וגם תוכל--צא ועשה כן</span> <span class="verse"><a name="23">23</a>כג  ועתה הנה נתן יהוה רוח שקר בפי כל נביאיך אלה ויהוה דבר עליך רעה</span> <span class="verse"><a name="24">24</a>כד  ויגש צדקיהו בן כנענה ויכה את מיכיהו על הלחי ויאמר אי זה עבר רוח יהוה מאתי לדבר אותך</span> <span class="verse"><a name="25">25</a>כה  ויאמר מיכיהו הנך ראה ביום ההוא אשר תבא חדר בחדר להחבה</span> <span class="verse"><a name="26">26</a>כו  ויאמר מלך ישראל קח את מיכיהו והשיבהו אל אמן שר העיר ואל יואש בן המלך</span> <span class="verse"><a name="27">27</a>כז  ואמרת כה אמר המלך שימו את זה בית הכלא והאכלהו לחם לחץ ומים לחץ עד באי בשלום</span> <span class="verse"><a name="28">28</a>כח  ויאמר מיכיהו--אם שוב תשוב בשלום לא דבר יהוה בי ויאמר שמעו עמים כלם</span> <span class="verse"><a name="29">29</a>כט  ויעל מלך ישראל ויהושפט מלך יהודה רמת גלעד</span> <span class="verse"><a name="30">30</a>ל  ויאמר מלך ישראל אל יהושפט התחפש ובא במלחמה ואתה לבש בגדיך ויתחפש מלך ישראל ויבוא במלחמה</span> <span class="verse"><a name="31">31</a>לא  ומלך ארם צוה את שרי הרכב אשר לו שלשים ושנים לאמר לא תלחמו את קטן ואת גדול  כי אם את מלך ישראל לבדו</span> <span class="verse"><a name="32">32</a>לב  ויהי כראות שרי הרכב את יהושפט והמה אמרו אך מלך ישראל הוא ויסרו עליו להלחם ויזעק יהושפט</span> <span class="verse"><a name="33">33</a>לג  ויהי כראות שרי הרכב כי לא מלך ישראל הוא וישובו מאחריו</span> <span class="verse"><a name="34">34</a>לד  ואיש משך בקשת לתמו ויכה את מלך ישראל בין הדבקים ובין השרין ויאמר לרכבו הפך ידך והוציאני מן המחנה--כי החליתי</span> <span class="verse"><a name="35">35</a>לה  ותעלה המלחמה ביום ההוא והמלך היה מעמד במרכבה נכח ארם וימת בערב ויצק דם המכה אל חיק הרכב</span> <span class="verse"><a name="36">36</a>לו  ויעבר הרנה במחנה כבא השמש לאמר  איש אל עירו ואיש אל ארצו</span> <span class="verse"><a name="37">37</a>לז  וימת המלך ויבוא שמרון ויקברו את המלך בשמרון</span> <span class="verse"><a name="38">38</a>לח  וישטף את הרכב על ברכת שמרון וילקו הכלבים את דמו והזנות רחצו--כדבר יהוה אשר דבר</span> <span class="verse"><a name="39">39</a>לט  ויתר דברי אחאב וכל אשר עשה ובית השן אשר בנה וכל הערים אשר בנה  הלוא הם כתובים על ספר דברי הימים--למלכי ישראל</span> <span class="verse"><a name="40">40</a>מ  וישכב אחאב עם אבתיו וימלך אחזיהו בנו תחתיו  {פ}</span> <span class="verse"><a name="41">41</a>מא  ויהושפט בן אסא מלך על יהודה--בשנת ארבע לאחאב מלך ישראל</span> <span class="verse"><a name="42">42</a>מב  יהושפט בן שלשים וחמש שנה במלכו ועשרים וחמש שנה מלך בירושלם ושם אמו עזובה בת שלחי</span> <span class="verse"><a name="43">43</a>מג  וילך בכל דרך אסא אביו--לא סר ממנו  לעשות הישר בעיני יהוה</span> <span class="verse"><a name="44">44</a>מד  אך הבמות לא סרו  עוד העם מזבחים ומקטרים בבמות</span> <span class="verse"><a name="45">45</a>מה  וישלם יהושפט עם מלך ישראל</span> <span class="verse"><a name="46">46</a>מו  ויתר דברי יהושפט וגבורתו אשר עשה ואשר נלחם  הלא הם כתובים על ספר דברי הימים--למלכי יהודה</span> <span class="verse"><a name="47">47</a>מז  ויתר הקדש אשר נשאר בימי אסא אביו--בער מן הארץ</span> <span class="verse"><a name="48">48</a>מח  ומלך אין באדום נצב מלך</span> <span class="verse"><a name="49">49</a>מט  יהושפט עשר (עשה) אניות תרשיש ללכת אפירה לזהב--ולא הלך  כי נשברה (נשברו) אניות בעציון גבר</span> <span class="verse"><a name="50">50</a>נ  אז אמר אחזיהו בן אחאב אל יהושפט ילכו עבדי עם עבדיך באניות ולא אבה יהושפט</span> <span class="verse"><a name="51">51</a>נא  וישכב יהושפט עם אבתיו ויקבר עם אבתיו בעיר דוד אביו וימלך יהורם בנו תחתיו  {ס}</span> <span class="verse"><a name="52">52</a>נב  אחזיהו בן אחאב מלך על ישראל בשמרון בשנת שבע עשרה ליהושפט מלך יהודה וימלך על ישראל שנתים</span> <span class="verse"><a name="53">53</a>נג  ויעש הרע בעיני יהוה וילך בדרך אביו ובדרך אמו ובדרך ירבעם בן נבט אשר החטיא את ישראל [ (I Kings 22:54)  נד  ויעבד את הבעל וישתחוה לו ויכעס את יהוה אלהי ישראל ככל אשר עשה אביו  ]</span> </p></div</div></div></body></html>