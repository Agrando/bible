<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/1kgs/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/1kgs">1 Kings</a> &gt <strong>Chapter 16</strong></div><p><span class="verse"><a name="1">1</a>א  ויהי דבר יהוה אל יהוא בן חנני על בעשא לאמר</span> <span class="verse"><a name="2">2</a>ב  יען אשר הרימתיך מן העפר ואתנך נגיד על עמי ישראל ותלך בדרך ירבעם ותחטא את עמי ישראל להכעיסני בחטאתם</span> <span class="verse"><a name="3">3</a>ג  הנני מבעיר אחרי בעשא ואחרי ביתו ונתתי את ביתך כבית ירבעם בן נבט</span> <span class="verse"><a name="4">4</a>ד  המת לבעשא בעיר יאכלו הכלבים והמת לו בשדה יאכלו עוף השמים</span> <span class="verse"><a name="5">5</a>ה  ויתר דברי בעשא ואשר עשה וגבורתו  הלא הם כתובים על ספר דברי הימים--למלכי ישראל</span> <span class="verse"><a name="6">6</a>ו  וישכב בעשא עם אבתיו ויקבר בתרצה וימלך אלה בנו תחתיו</span> <span class="verse"><a name="7">7</a>ז  וגם ביד יהוא בן חנני הנביא דבר יהוה היה אל בעשא ואל ביתו ועל כל הרעה אשר עשה בעיני יהוה להכעיסו במעשה ידיו להיות כבית ירבעם ועל אשר הכה אתו  {פ}</span> <span class="verse"><a name="8">8</a>ח  בשנת עשרים ושש שנה לאסא מלך יהודה  מלך אלה בן בעשא על ישראל בתרצה--שנתים</span> <span class="verse"><a name="9">9</a>ט  ויקשר עליו עבדו זמרי שר מחצית הרכב והוא בתרצה שתה שכור בית ארצא אשר על הבית בתרצה</span> <span class="verse"><a name="10">10</a>י  ויבא זמרי ויכהו וימיתהו בשנת עשרים ושבע לאסא מלך יהודה וימלך תחתיו</span> <span class="verse"><a name="11">11</a>יא  ויהי במלכו כשבתו על כסאו הכה את כל בית בעשא--לא השאיר לו משתין בקיר וגאליו ורעהו</span> <span class="verse"><a name="12">12</a>יב  וישמד זמרי את כל בית בעשא כדבר יהוה אשר דבר אל בעשא ביד יהוא הנביא</span> <span class="verse"><a name="13">13</a>יג  אל כל חטאות בעשא וחטאות אלה בנו--אשר חטאו ואשר החטיאו את ישראל להכעיס את יהוה אלהי ישראל בהבליהם</span> <span class="verse"><a name="14">14</a>יד  ויתר דברי אלה וכל אשר עשה  הלוא הם כתובים על ספר דברי הימים--למלכי ישראל  {פ}</span> <span class="verse"><a name="15">15</a>טו  בשנת עשרים ושבע שנה לאסא מלך יהודה מלך זמרי שבעת ימים בתרצה והעם חנים על גבתון אשר לפלשתים</span> <span class="verse"><a name="16">16</a>טז  וישמע העם החנים לאמר קשר זמרי וגם הכה את המלך וימלכו כל ישראל את עמרי שר צבא על ישראל ביום ההוא--במחנה</span> <span class="verse"><a name="17">17</a>יז  ויעלה עמרי וכל ישראל עמו מגבתון ויצרו על תרצה</span> <span class="verse"><a name="18">18</a>יח  ויהי כראות זמרי כי נלכדה העיר ויבא אל ארמון בית המלך וישרף עליו את בית מלך באש וימת</span> <span class="verse"><a name="19">19</a>יט  על חטאתיו אשר חטא לעשות הרע בעיני יהוה--ללכת בדרך ירבעם ובחטאתו אשר עשה להחטיא את ישראל</span> <span class="verse"><a name="20">20</a>כ  ויתר דברי זמרי וקשרו אשר קשר  הלא הם כתובים על ספר דברי הימים--למלכי ישראל  {פ}</span> <span class="verse"><a name="21">21</a>כא  אז יחלק העם ישראל לחצי  חצי העם היה אחרי תבני בן גינת להמליכו והחצי אחרי עמרי</span> <span class="verse"><a name="22">22</a>כב  ויחזק העם אשר אחרי עמרי את העם אשר אחרי תבני בן גינת וימת תבני וימלך עמרי  {פ}</span> <span class="verse"><a name="23">23</a>כג  בשנת שלשים ואחת שנה לאסא מלך יהודה מלך עמרי על ישראל שתים עשרה שנה בתרצה מלך שש שנים</span> <span class="verse"><a name="24">24</a>כד  ויקן את ההר שמרון מאת שמר--בככרים כסף ויבן את ההר ויקרא את שם העיר אשר בנה על שם שמר אדני ההר שמרון</span> <span class="verse"><a name="25">25</a>כה  ויעשה עמרי הרע בעיני יהוה וירע מכל אשר לפניו</span> <span class="verse"><a name="26">26</a>כו  וילך בכל דרך ירבעם בן נבט ובחטאתיו (ובחטאתו) אשר החטיא את ישראל  להכעיס את יהוה אלהי ישראל--בהבליהם</span> <span class="verse"><a name="27">27</a>כז  ויתר דברי עמרי אשר עשה וגבורתו אשר עשה  הלא הם כתובים על ספר דברי הימים--למלכי ישראל</span> <span class="verse"><a name="28">28</a>כח  וישכב עמרי עם אבתיו ויקבר בשמרון וימלך אחאב בנו תחתיו  {פ}</span> <span class="verse"><a name="29">29</a>כט  ואחאב בן עמרי מלך על ישראל בשנת שלשים ושמנה שנה לאסא מלך יהודה וימלך אחאב בן עמרי על ישראל בשמרון עשרים ושתים שנה</span> <span class="verse"><a name="30">30</a>ל  ויעש אחאב בן עמרי הרע בעיני יהוה--מכל אשר לפניו</span> <span class="verse"><a name="31">31</a>לא  ויהי הנקל לכתו בחטאות ירבעם בן נבט ויקח אשה את איזבל בת אתבעל מלך צידנים וילך ויעבד את הבעל וישתחו לו</span> <span class="verse"><a name="32">32</a>לב  ויקם מזבח לבעל בית הבעל אשר בנה בשמרון</span> <span class="verse"><a name="33">33</a>לג  ויעש אחאב את האשרה ויוסף אחאב לעשות להכעיס את יהוה אלהי ישראל מכל מלכי ישראל אשר היו לפניו</span> <span class="verse"><a name="34">34</a>לד  בימיו בנה חיאל בית האלי--את יריחה  באבירם בכרו יסדה ובשגיב (ובשגוב) צעירו הציב דלתיה כדבר יהוה אשר דבר ביד יהושע בן נון  {ס}</span> </p></div</div></div></body></html>