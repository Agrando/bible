<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/1kgs/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/1kgs">1 Kings</a> &gt <strong>Chapter 8</strong></div><p><span class="verse"><a name="1">1</a>א  אז יקהל שלמה את זקני ישראל את כל ראשי המטות נשיאי האבות לבני ישראל אל המלך שלמה--ירושלם  להעלות את ארון ברית יהוה מעיר דוד--היא ציון</span> <span class="verse"><a name="2">2</a>ב  ויקהלו אל המלך שלמה כל איש ישראל בירח האתנים בחג--הוא החדש השביעי</span> <span class="verse"><a name="3">3</a>ג  ויבאו כל זקני ישראל וישאו הכהנים את הארון</span> <span class="verse"><a name="4">4</a>ד  ויעלו את ארון יהוה ואת אהל מועד ואת כל כלי הקדש אשר באהל ויעלו אתם הכהנים והלוים</span> <span class="verse"><a name="5">5</a>ה  והמלך שלמה וכל עדת ישראל הנועדים עליו אתו לפני הארון--מזבחים צאן ובקר אשר לא יספרו ולא ימנו מרב</span> <span class="verse"><a name="6">6</a>ו  ויבאו הכהנים את ארון ברית יהוה אל מקומו אל דביר הבית--אל קדש הקדשים  אל תחת כנפי הכרובים</span> <span class="verse"><a name="7">7</a>ז  כי הכרובים פרשים כנפים אל מקום הארון ויסכו הכרבים על הארון ועל בדיו מלמעלה</span> <span class="verse"><a name="8">8</a>ח  ויארכו הבדים ויראו ראשי הבדים מן הקדש על פני הדביר ולא יראו החוצה ויהיו שם עד היום הזה</span> <span class="verse"><a name="9">9</a>ט  אין בארון רק שני לחות האבנים אשר הנח שם משה בחרב--אשר כרת יהוה עם בני ישראל בצאתם מארץ מצרים</span> <span class="verse"><a name="10">10</a>י  ויהי בצאת הכהנים מן הקדש והענן מלא את בית יהוה</span> <span class="verse"><a name="11">11</a>יא  ולא יכלו הכהנים לעמד לשרת מפני הענן  כי מלא כבוד יהוה את בית יהוה  {פ}</span> <span class="verse"><a name="12">12</a>יב  אז אמר שלמה  יהוה אמר לשכן בערפל</span> <span class="verse"><a name="13">13</a>יג  בנה בניתי בית זבל לך--מכון לשבתך עולמים</span> <span class="verse"><a name="14">14</a>יד  ויסב המלך את פניו ויברך את כל קהל ישראל וכל קהל ישראל עמד</span> <span class="verse"><a name="15">15</a>טו  ויאמר ברוך יהוה אלהי ישראל אשר דבר בפיו את דוד אבי ובידו מלא לאמר</span> <span class="verse"><a name="16">16</a>טז  מן היום אשר הוצאתי את עמי את ישראל ממצרים לא בחרתי בעיר מכל שבטי ישראל לבנות בית להיות שמי שם ואבחר בדוד להיות על עמי ישראל</span> <span class="verse"><a name="17">17</a>יז  ויהי עם לבב דוד אבי--לבנות בית לשם יהוה אלהי ישראל</span> <span class="verse"><a name="18">18</a>יח  ויאמר יהוה אל דוד אבי יען אשר היה עם לבבך לבנות בית לשמי--הטיבת כי היה עם לבבך</span> <span class="verse"><a name="19">19</a>יט  רק אתה לא תבנה הבית  כי אם בנך היצא מחלציך הוא יבנה הבית לשמי</span> <span class="verse"><a name="20">20</a>כ  ויקם יהוה את דברו אשר דבר ואקם תחת דוד אבי ואשב על כסא ישראל כאשר דבר יהוה ואבנה הבית לשם יהוה אלהי ישראל</span> <span class="verse"><a name="21">21</a>כא  ואשם שם מקום לארון אשר שם ברית יהוה אשר כרת עם אבתינו בהוציאו אתם מארץ מצרים  {ס}</span> <span class="verse"><a name="22">22</a>כב  ויעמד שלמה לפני מזבח יהוה נגד כל קהל ישראל ויפרש כפיו השמים</span> <span class="verse"><a name="23">23</a>כג  ויאמר יהוה אלהי ישראל אין כמוך אלהים בשמים ממעל ועל הארץ מתחת  שמר הברית והחסד לעבדיך ההלכים לפניך בכל לבם</span> <span class="verse"><a name="24">24</a>כד  אשר שמרת לעבדך דוד אבי את אשר דברת לו ותדבר בפיך ובידך מלאת כיום הזה</span> <span class="verse"><a name="25">25</a>כה  ועתה יהוה אלהי ישראל שמר לעבדך דוד אבי את אשר דברת לו לאמר לא יכרת לך איש מלפני ישב על כסא ישראל  רק אם ישמרו בניך את דרכם ללכת לפני כאשר הלכת לפני</span> <span class="verse"><a name="26">26</a>כו  ועתה אלהי ישראל--יאמן נא דבריך (דברך) אשר דברת לעבדך דוד אבי</span> <span class="verse"><a name="27">27</a>כז  כי האמנם ישב אלהים על הארץ הנה השמים ושמי השמים לא יכלכלוך--אף כי הבית הזה אשר בניתי</span> <span class="verse"><a name="28">28</a>כח  ופנית אל תפלת עבדך ואל תחנתו--יהוה אלהי  לשמע אל הרנה ואל התפלה אשר עבדך מתפלל לפניך היום</span> <span class="verse"><a name="29">29</a>כט  להיות עינך פתחת אל הבית הזה לילה ויום אל המקום אשר אמרת יהיה שמי שם--לשמע אל התפלה אשר יתפלל עבדך אל המקום הזה</span> <span class="verse"><a name="30">30</a>ל  ושמעת אל תחנת עבדך ועמך ישראל אשר יתפללו אל המקום הזה ואתה תשמע אל מקום שבתך אל השמים ושמעת וסלחת</span> <span class="verse"><a name="31">31</a>לא  את אשר יחטא איש לרעהו ונשא בו אלה להאלתו ובא אלה לפני מזבחך--בבית הזה</span> <span class="verse"><a name="32">32</a>לב  ואתה תשמע השמים ועשית ושפטת את עבדיך--להרשיע רשע לתת דרכו בראשו ולהצדיק צדיק לתת לו כצדקתו</span> <span class="verse"><a name="33">33</a>לג  בהנגף עמך ישראל לפני אויב--אשר יחטאו לך ושבו אליך והודו את שמך והתפללו והתחננו אליך בבית הזה</span> <span class="verse"><a name="34">34</a>לד  ואתה תשמע השמים וסלחת לחטאת עמך ישראל והשבתם אל האדמה אשר נתת לאבותם  {ס}</span> <span class="verse"><a name="35">35</a>לה  בהעצר שמים ולא יהיה מטר כי יחטאו לך והתפללו אל המקום הזה והודו את שמך ומחטאתם ישובון כי תענם</span> <span class="verse"><a name="36">36</a>לו  ואתה תשמע השמים וסלחת לחטאת עבדיך ועמך ישראל--כי תורם את הדרך הטובה אשר ילכו בה ונתתה מטר על ארצך אשר נתתה לעמך לנחלה  {ס}</span> <span class="verse"><a name="37">37</a>לז  רעב כי יהיה בארץ דבר כי יהיה שדפון ירקון ארבה חסיל כי יהיה כי יצר לו איבו בארץ שעריו--כל נגע כל מחלה</span> <span class="verse"><a name="38">38</a>לח  כל תפלה כל תחנה אשר תהיה לכל האדם לכל עמך ישראל--אשר ידעון איש נגע לבבו ופרש כפיו אל הבית הזה</span> <span class="verse"><a name="39">39</a>לט  ואתה תשמע השמים מכון שבתך וסלחת ועשית ונתת לאיש ככל דרכיו אשר תדע את לבבו  כי אתה ידעת לבדך את לבב כל בני האדם</span> <span class="verse"><a name="40">40</a>מ  למען יראוך כל הימים אשר הם חיים על פני האדמה--אשר נתתה לאבתינו</span> <span class="verse"><a name="41">41</a>מא  וגם אל הנכרי אשר לא מעמך ישראל הוא ובא מארץ רחוקה למען שמך</span> <span class="verse"><a name="42">42</a>מב  כי ישמעון את שמך הגדול ואת ידך החזקה וזרעך הנטויה ובא והתפלל אל הבית הזה</span> <span class="verse"><a name="43">43</a>מג  אתה תשמע השמים מכון שבתך ועשית ככל אשר יקרא אליך הנכרי--למען ידעון כל עמי הארץ את שמך ליראה אתך כעמך ישראל ולדעת כי שמך נקרא על הבית הזה אשר בניתי</span> <span class="verse"><a name="44">44</a>מד  כי יצא עמך למלחמה על איבו בדרך אשר תשלחם והתפללו אל יהוה דרך העיר אשר בחרת בה והבית אשר בנתי לשמך</span> <span class="verse"><a name="45">45</a>מה  ושמעת השמים את תפלתם ואת תחנתם ועשית משפטם</span> <span class="verse"><a name="46">46</a>מו  כי יחטאו לך כי אין אדם אשר לא יחטא ואנפת בם ונתתם לפני אויב ושבום שביהם אל ארץ האויב רחוקה או קרובה</span> <span class="verse"><a name="47">47</a>מז  והשיבו אל לבם בארץ אשר נשבו שם ושבו והתחננו אליך בארץ שביהם לאמר חטאנו והעוינו רשענו</span> <span class="verse"><a name="48">48</a>מח  ושבו אליך בכל לבבם ובכל נפשם בארץ איביהם אשר שבו אתם והתפללו אליך דרך ארצם אשר נתתה לאבותם העיר אשר בחרת והבית אשר בנית (בניתי) לשמך</span> <span class="verse"><a name="49">49</a>מט  ושמעת השמים מכון שבתך את תפלתם ואת תחנתם ועשית משפטם</span> <span class="verse"><a name="50">50</a>נ  וסלחת לעמך אשר חטאו לך ולכל פשעיהם אשר פשעו בך ונתתם לרחמים לפני שביהם ורחמום</span> <span class="verse"><a name="51">51</a>נא  כי עמך ונחלתך הם אשר הוצאת ממצרים מתוך כור הברזל</span> <span class="verse"><a name="52">52</a>נב  להיות עיניך פתחת אל תחנת עבדך ואל תחנת עמך ישראל לשמע אליהם בכל קראם אליך</span> <span class="verse"><a name="53">53</a>נג  כי אתה הבדלתם לך לנחלה מכל עמי הארץ  כאשר דברת ביד משה עבדך בהוציאך את אבתינו ממצרים--אדני יהוה  {פ}</span> <span class="verse"><a name="54">54</a>נד  ויהי ככלות שלמה להתפלל אל יהוה את כל התפלה והתחנה הזאת קם מלפני מזבח יהוה מכרע על ברכיו וכפיו פרשות השמים</span> <span class="verse"><a name="55">55</a>נה  ויעמד--ויברך את כל קהל ישראל  קול גדול לאמר</span> <span class="verse"><a name="56">56</a>נו  ברוך יהוה אשר נתן מנוחה לעמו ישראל ככל אשר דבר  לא נפל דבר אחד מכל דברו הטוב אשר דבר ביד משה עבדו</span> <span class="verse"><a name="57">57</a>נז  יהי יהוה אלהינו עמנו כאשר היה עם אבתינו  אל יעזבנו ואל יטשנו</span> <span class="verse"><a name="58">58</a>נח  להטות לבבנו אליו--ללכת בכל דרכיו ולשמר מצותיו וחקיו ומשפטיו אשר צוה את אבתינו</span> <span class="verse"><a name="59">59</a>נט  ויהיו דברי אלה אשר התחננתי לפני יהוה קרבים אל יהוה אלהינו יומם ולילה  לעשות משפט עבדו ומשפט עמו ישראל--דבר יום ביומו</span> <span class="verse"><a name="60">60</a>ס  למען דעת כל עמי הארץ כי יהוה הוא האלהים  אין עוד</span> <span class="verse"><a name="61">61</a>סא  והיה לבבכם שלם עם יהוה אלהינו ללכת בחקיו ולשמר מצותיו כיום הזה</span> <span class="verse"><a name="62">62</a>סב  והמלך וכל ישראל עמו זבחים זבח לפני יהוה</span> <span class="verse"><a name="63">63</a>סג  ויזבח שלמה את זבח השלמים אשר זבח ליהוה בקר עשרים ושנים אלף וצאן מאה ועשרים אלף ויחנכו את בית יהוה המלך וכל בני ישראל</span> <span class="verse"><a name="64">64</a>סד  ביום ההוא קדש המלך את תוך החצר אשר לפני בית יהוה--כי עשה שם את העלה ואת המנחה ואת חלבי השלמים  כי מזבח הנחשת אשר לפני יהוה קטן מהכיל את העלה ואת המנחה ואת חלבי השלמים</span> <span class="verse"><a name="65">65</a>סה  ויעש שלמה בעת ההיא את החג וכל ישראל עמו קהל גדול מלבוא חמת עד נחל מצרים לפני יהוה אלהינו שבעת ימים ושבעת ימים--ארבעה עשר יום</span> <span class="verse"><a name="66">66</a>סו  ביום השמיני שלח את העם ויברכו את המלך וילכו לאהליהם שמחים וטובי לב על כל הטובה אשר עשה יהוה לדוד עבדו ולישראל עמו</span> </p></div</div></div></body></html>