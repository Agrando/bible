<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/1kgs/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/1kgs">1 Kings</a> &gt <strong>Chapter 1</strong></div><p><span class="verse"><a name="1">1</a>א  והמלך דוד זקן בא בימים ויכסהו בבגדים ולא יחם לו</span> <span class="verse"><a name="2">2</a>ב  ויאמרו לו עבדיו יבקשו לאדני המלך נערה בתולה ועמדה לפני המלך ותהי לו סכנת ושכבה בחיקך וחם לאדני המלך</span> <span class="verse"><a name="3">3</a>ג  ויבקשו נערה יפה בכל גבול ישראל וימצאו את אבישג השונמית ויבאו אתה למלך</span> <span class="verse"><a name="4">4</a>ד  והנערה יפה עד מאד ותהי למלך סכנת ותשרתהו והמלך לא ידעה</span> <span class="verse"><a name="5">5</a>ה  ואדניה בן חגית מתנשא לאמר אני אמלך ויעש לו רכב ופרשים וחמשים איש רצים לפניו</span> <span class="verse"><a name="6">6</a>ו  ולא עצבו אביו מימיו לאמר מדוע ככה עשית וגם הוא טוב תאר מאד ואתו ילדה אחרי אבשלום</span> <span class="verse"><a name="7">7</a>ז  ויהיו דבריו--עם יואב בן צרויה ועם אביתר הכהן ויעזרו אחרי אדניה</span> <span class="verse"><a name="8">8</a>ח  וצדוק הכהן ובניהו בן יהוידע ונתן הנביא ושמעי ורעי והגבורים אשר לדוד--לא היו עם אדניהו</span> <span class="verse"><a name="9">9</a>ט  ויזבח אדניהו צאן ובקר ומריא עם אבן הזחלת אשר אצל עין רגל ויקרא את כל אחיו בני המלך ולכל אנשי יהודה עבדי המלך</span> <span class="verse"><a name="10">10</a>י  ואת נתן הנביא ובניהו ואת הגבורים ואת שלמה אחיו--לא קרא</span> <span class="verse"><a name="11">11</a>יא  ויאמר נתן אל בת שבע אם שלמה לאמר הלוא שמעת כי מלך אדניהו בן חגית ואדנינו דוד לא ידע</span> <span class="verse"><a name="12">12</a>יב  ועתה לכי איעצך נא עצה  ומלטי את נפשך ואת נפש בנך שלמה</span> <span class="verse"><a name="13">13</a>יג  לכי ובאי אל המלך דוד ואמרת אליו הלא אתה אדני המלך נשבעת לאמתך לאמר כי שלמה בנך ימלך אחרי והוא ישב על כסאי ומדוע מלך אדניהו</span> <span class="verse"><a name="14">14</a>יד  הנה עודך מדברת שם--עם המלך ואני אבוא אחריך ומלאתי את דבריך</span> <span class="verse"><a name="15">15</a>טו  ותבא בת שבע אל המלך החדרה והמלך זקן מאד ואבישג השונמית משרת את המלך</span> <span class="verse"><a name="16">16</a>טז  ותקד בת שבע ותשתחו למלך ויאמר המלך מה לך</span> <span class="verse"><a name="17">17</a>יז  ותאמר לו אדני אתה נשבעת ביהוה אלהיך לאמתך כי שלמה בנך ימלך אחרי והוא ישב על כסאי</span> <span class="verse"><a name="18">18</a>יח  ועתה הנה אדניה מלך ועתה אדני המלך לא ידעת</span> <span class="verse"><a name="19">19</a>יט  ויזבח שור ומריא וצאן לרב  {פ} br   br ויקרא לכל בני המלך ולאביתר הכהן וליאב שר הצבא ולשלמה עבדך לא קרא</span> <span class="verse"><a name="20">20</a>כ  ואתה אדני המלך עיני כל ישראל עליך  להגיד להם--מי ישב על כסא אדני המלך אחריו</span> <span class="verse"><a name="21">21</a>כא  והיה כשכב אדני המלך עם אבתיו והייתי אני ובני שלמה--חטאים</span> <span class="verse"><a name="22">22</a>כב  והנה עודנה מדברת עם המלך ונתן הנביא בא</span> <span class="verse"><a name="23">23</a>כג  ויגידו למלך לאמר הנה נתן הנביא ויבא לפני המלך וישתחו למלך על אפיו ארצה</span> <span class="verse"><a name="24">24</a>כד  ויאמר נתן אדני המלך אתה אמרת אדניהו ימלך אחרי והוא ישב על כסאי</span> <span class="verse"><a name="25">25</a>כה  כי ירד היום ויזבח שור ומריא וצאן לרב ויקרא לכל בני המלך ולשרי הצבא ולאביתר הכהן והנם אכלים ושתים לפניו ויאמרו יחי המלך אדניהו</span> <span class="verse"><a name="26">26</a>כו  ולי אני עבדך ולצדק הכהן ולבניהו בן יהוידע ולשלמה עבדך--לא קרא</span> <span class="verse"><a name="27">27</a>כז  אם מאת אדני המלך נהיה הדבר הזה ולא הודעת את עבדיך (עבדך) מי ישב על כסא אדני המלך אחריו  {ס}</span> <span class="verse"><a name="28">28</a>כח  ויען המלך דוד ויאמר קראו לי לבת שבע ותבא לפני המלך ותעמד לפני המלך</span> <span class="verse"><a name="29">29</a>כט  וישבע המלך ויאמר  חי יהוה אשר פדה את נפשי מכל צרה</span> <span class="verse"><a name="30">30</a>ל  כי כאשר נשבעתי לך ביהוה אלהי ישראל לאמר כי שלמה בנך ימלך אחרי והוא ישב על כסאי תחתי  כי כן אעשה היום הזה</span> <span class="verse"><a name="31">31</a>לא  ותקד בת שבע אפים ארץ ותשתחו למלך ותאמר--יחי אדני המלך דוד לעלם  {פ}</span> <span class="verse"><a name="32">32</a>לב  ויאמר המלך דוד קראו לי לצדוק הכהן ולנתן הנביא ולבניהו בן יהוידע ויבאו לפני המלך</span> <span class="verse"><a name="33">33</a>לג  ויאמר המלך להם קחו עמכם את עבדי אדניכם והרכבתם את שלמה בני על הפרדה אשר לי והורדתם אתו אל גחון</span> <span class="verse"><a name="34">34</a>לד  ומשח אתו שם צדוק הכהן ונתן הנביא למלך--על ישראל ותקעתם בשופר ואמרתם יחי המלך שלמה</span> <span class="verse"><a name="35">35</a>לה  ועליתם אחריו ובא וישב על כסאי והוא ימלך תחתי ואתו צויתי להיות נגיד על ישראל ועל יהודה</span> <span class="verse"><a name="36">36</a>לו  ויען בניהו בן יהוידע את המלך ויאמר אמן  כן יאמר יהוה אלהי אדני המלך</span> <span class="verse"><a name="37">37</a>לז  כאשר היה יהוה עם אדני המלך כן יהי (יהיה) עם שלמה ויגדל את כסאו מכסא אדני המלך דוד</span> <span class="verse"><a name="38">38</a>לח  וירד צדוק הכהן ונתן הנביא ובניהו בן יהוידע והכרתי והפלתי וירכבו את שלמה על פרדת המלך דוד וילכו אתו על גחון</span> <span class="verse"><a name="39">39</a>לט  ויקח צדוק הכהן את קרן השמן מן האהל וימשח את שלמה ויתקעו בשופר ויאמרו כל העם יחי המלך שלמה</span> <span class="verse"><a name="40">40</a>מ  ויעלו כל העם אחריו והעם מחללים בחללים ושמחים שמחה גדולה ותבקע הארץ בקולם</span> <span class="verse"><a name="41">41</a>מא  וישמע אדניהו וכל הקראים אשר אתו והם כלו לאכל וישמע יואב את קול השופר ויאמר מדוע קול הקריה הומה</span> <span class="verse"><a name="42">42</a>מב  עודנו מדבר והנה יונתן בן אביתר הכהן בא ויאמר אדניהו בא כי איש חיל אתה וטוב תבשר</span> <span class="verse"><a name="43">43</a>מג  ויען יונתן ויאמר לאדניהו  אבל אדנינו המלך דוד המליך את שלמה</span> <span class="verse"><a name="44">44</a>מד  וישלח אתו המלך את צדוק הכהן ואת נתן הנביא ובניהו בן יהוידע והכרתי והפלתי וירכבו אתו על פרדת המלך</span> <span class="verse"><a name="45">45</a>מה  וימשחו אתו צדוק הכהן ונתן הנביא למלך בגחון ויעלו משם שמחים ותהם הקריה הוא הקול אשר שמעתם</span> <span class="verse"><a name="46">46</a>מו  וגם ישב שלמה על כסא המלוכה</span> <span class="verse"><a name="47">47</a>מז  וגם באו עבדי המלך לברך את אדנינו המלך דוד לאמר ייטב אלהיך (אלהים) את שם שלמה משמך ויגדל את כסאו מכסאך וישתחו המלך על המשכב</span> <span class="verse"><a name="48">48</a>מח  וגם ככה אמר המלך  ברוך יהוה אלהי ישראל אשר נתן היום ישב על כסאי--ועיני ראות</span> <span class="verse"><a name="49">49</a>מט  ויחרדו ויקמו כל הקראים אשר לאדניהו וילכו איש לדרכו</span> <span class="verse"><a name="50">50</a>נ  ואדניהו ירא מפני שלמה ויקם וילך ויחזק בקרנות המזבח</span> <span class="verse"><a name="51">51</a>נא  ויגד לשלמה לאמר הנה אדניהו ירא את המלך שלמה והנה אחז בקרנות המזבח לאמר ישבע לי כיום המלך שלמה אם ימית את עבדו בחרב</span> <span class="verse"><a name="52">52</a>נב  ויאמר שלמה--אם יהיה לבן חיל לא יפל משערתו ארצה ואם רעה תמצא בו ומת</span> <span class="verse"><a name="53">53</a>נג  וישלח המלך שלמה ויורדהו מעל המזבח ויבא וישתחו למלך שלמה ויאמר לו שלמה לך לביתך  {פ}</span> </p></div</div></div></body></html>