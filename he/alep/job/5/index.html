<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/job/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/job">Job</a> &gt <strong>Chapter 5</strong></div><p><span class="verse"><a name="1">1</a>א    קרא-נא היש עונך    ואל-מי מקדשים תפנה br</span> <span class="verse"><a name="2">2</a>ב    כי-לאויל יהרג-כעש    ופתה תמית קנאה br</span> <span class="verse"><a name="3">3</a>ג    אני-ראיתי אויל משריש    ואקוב נוהו פתאם br</span> <span class="verse"><a name="4">4</a>ד    ירחקו בניו מישע    וידכאו בשער ואין מציל br</span> <span class="verse"><a name="5">5</a>ה    אשר קצירו רעב יאכל--ואל-מצנים יקחהו    ושאף צמים חילם br</span> <span class="verse"><a name="6">6</a>ו    כי לא-יצא מעפר און    ומאדמה לא-יצמח עמל br</span> <span class="verse"><a name="7">7</a>ז    כי-אדם לעמל יולד    ובני-רשף יגביהו עוף br</span> <span class="verse"><a name="8">8</a>ח    אולם--אני אדרש אל-אל    ואל-אלהים אשים דברתי br</span> <span class="verse"><a name="9">9</a>ט    עשה גדלות ואין חקר    נפלאות עד-אין מספר br</span> <span class="verse"><a name="10">10</a>י    הנתן מטר על-פני-ארץ    ושלח מים על-פני חוצות br</span> <span class="verse"><a name="11">11</a>יא    לשום שפלים למרום    וקדרים שגבו ישע br</span> <span class="verse"><a name="12">12</a>יב    מפר מחשבות ערומים    ולא-תעשנה ידיהם תשיה br</span> <span class="verse"><a name="13">13</a>יג    לכד חכמים בערמם    ועצת נפתלים נמהרה br</span> <span class="verse"><a name="14">14</a>יד    יומם יפגשו-חשך    וכלילה ימששו בצהרים br</span> <span class="verse"><a name="15">15</a>טו    וישע מחרב מפיהם    ומיד חזק אביון br</span> <span class="verse"><a name="16">16</a>טז    ותהי לדל תקוה    ועלתה קפצה פיה br</span> <span class="verse"><a name="17">17</a>יז    הנה אשרי אנוש יוכחנו אלוה    ומוסר שדי אל-תמאס br</span> <span class="verse"><a name="18">18</a>יח    כי הוא יכאיב ויחבש    ימחץ וידו תרפינה br</span> <span class="verse"><a name="19">19</a>יט    בשש צרות יצילך    ובשבע לא-יגע בך רע br</span> <span class="verse"><a name="20">20</a>כ    ברעב פדך ממות    ובמלחמה מידי חרב br</span> <span class="verse"><a name="21">21</a>כא    בשוט לשון תחבא    ולא-תירא משד כי יבוא br</span> <span class="verse"><a name="22">22</a>כב    לשד ולכפן תשחק    ומחית הארץ אל-תירא br</span> <span class="verse"><a name="23">23</a>כג    כי עם-אבני השדה בריתך    וחית השדה השלמה-לך br</span> <span class="verse"><a name="24">24</a>כד    וידעת כי-שלום אהלך    ופקדת נוך ולא תחטא br</span> <span class="verse"><a name="25">25</a>כה    וידעת כי-רב זרעך    וצאצאיך כעשב הארץ br</span> <span class="verse"><a name="26">26</a>כו    תבוא בכלח אלי-קבר    כעלות גדיש בעתו br</span> <span class="verse"><a name="27">27</a>כז    הנה-זאת חקרנוה כן-היא    שמענה ואתה דע-לך</span> </p></div</div></div></body></html>