<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/job/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/job">Job</a> &gt <strong>Chapter 20</strong></div><p><span class="verse"><a name="1">1</a>א                    ויען צפר הנעמתי ויאמר br</span> <span class="verse"><a name="2">2</a>ב    לכן שעפי ישיבוני    ובעבור חושי בי br</span> <span class="verse"><a name="3">3</a>ג    מוסר כלמתי אשמע    ורוח מבינתי יענני br</span> <span class="verse"><a name="4">4</a>ד    הזאת ידעת מני-עד    מני שים אדם עלי-ארץ br</span> <span class="verse"><a name="5">5</a>ה    כי רננת רשעים מקרוב    ושמחת חנף עדי-רגע br</span> <span class="verse"><a name="6">6</a>ו    אם-יעלה לשמים שיאו    וראשו לעב יגיע br</span> <span class="verse"><a name="7">7</a>ז    כגללו לנצח יאבד    ראיו יאמרו איו br</span> <span class="verse"><a name="8">8</a>ח    כחלום יעוף ולא ימצאהו    וידד כחזיון לילה br</span> <span class="verse"><a name="9">9</a>ט    עין שזפתו ולא תוסיף    ולא-עוד תשורנו מקומו br</span> <span class="verse"><a name="10">10</a>י    בניו ירצו דלים    וידיו תשבנה אונו br</span> <span class="verse"><a name="11">11</a>יא    עצמותיו מלאו עלומו    ועמו על-עפר תשכב br</span> <span class="verse"><a name="12">12</a>יב    אם-תמתיק בפיו רעה--    יכחידנה תחת לשנו br</span> <span class="verse"><a name="13">13</a>יג    יחמל עליה ולא יעזבנה    וימנענה בתוך חכו br</span> <span class="verse"><a name="14">14</a>יד    לחמו במעיו נהפך    מרורת פתנים בקרבו br</span> <span class="verse"><a name="15">15</a>טו    חיל בלע ויקאנו    מבטנו ירשנו אל br</span> <span class="verse"><a name="16">16</a>טז    ראש-פתנים יינק    תהרגהו לשון אפעה br</span> <span class="verse"><a name="17">17</a>יז    אל-ירא בפלגות--    נהרי נחלי דבש וחמאה br</span> <span class="verse"><a name="18">18</a>יח    משיב יגע ולא יבלע    כחיל תמורתו ולא יעלס br</span> <span class="verse"><a name="19">19</a>יט    כי-רצץ עזב דלים    בית גזל ולא יבנהו br</span> <span class="verse"><a name="20">20</a>כ    כי לא-ידע שלו בבטנו    בחמודו לא ימלט br</span> <span class="verse"><a name="21">21</a>כא    אין-שריד לאכלו    על-כן לא-יחיל טובו br</span> <span class="verse"><a name="22">22</a>כב    במלאות שפקו יצר לו    כל-יד עמל תבאנו br</span> <span class="verse"><a name="23">23</a>כג    יהי למלא בטנו--ישלח-בו חרון אפו    וימטר עלימו בלחומו br</span> <span class="verse"><a name="24">24</a>כד    יברח מנשק ברזל    תחלפהו קשת נחושה br</span> <span class="verse"><a name="25">25</a>כה    שלף ויצא מגוה    וברק ממררתו יהלך עליו אמים br</span> <span class="verse"><a name="26">26</a>כו    כל-חשך    טמון לצפוניו br תאכלהו אש לא-נפח    ירע שריד באהלו br</span> <span class="verse"><a name="27">27</a>כז    יגלו שמים עונו    וארץ מתקוממה לו br</span> <span class="verse"><a name="28">28</a>כח    יגל יבול ביתו    נגרות ביום אפו br</span> <span class="verse"><a name="29">29</a>כט    זה חלק-אדם רשע--מאלהים    ונחלת אמרו מאל</span> </p></div</div></div></body></html>