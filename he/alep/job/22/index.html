<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/job/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/job">Job</a> &gt <strong>Chapter 22</strong></div><p><span class="verse"><a name="1">1</a>א                    ויען אליפז התמני ויאמר br</span> <span class="verse"><a name="2">2</a>ב    הלאל יסכן-גבר--    כי-יסכן עלימו משכיל br</span> <span class="verse"><a name="3">3</a>ג    החפץ לשדי כי תצדק    ואם-בצע כי-תתם דרכיך br</span> <span class="verse"><a name="4">4</a>ד    המיראתך יכיחך    יבוא עמך במשפט br</span> <span class="verse"><a name="5">5</a>ה    הלא רעתך רבה    ואין-קץ לעונתיך br</span> <span class="verse"><a name="6">6</a>ו    כי-תחבל אחיך חנם    ובגדי ערומים תפשיט br</span> <span class="verse"><a name="7">7</a>ז    לא-מים עיף תשקה    ומרעב תמנע-לחם br</span> <span class="verse"><a name="8">8</a>ח    ואיש זרוע לו הארץ    ונשוא פנים ישב בה br</span> <span class="verse"><a name="9">9</a>ט    אלמנות שלחת ריקם    וזרעות יתמים ידכא br</span> <span class="verse"><a name="10">10</a>י    על-כן סביבותיך פחים    ויבהלך פחד פתאם br</span> <span class="verse"><a name="11">11</a>יא    או-חשך לא-תראה    ושפעת-מים תכסך br</span> <span class="verse"><a name="12">12</a>יב    הלא-אלוה גבה שמים    וראה ראש כוכבים כי-רמו br</span> <span class="verse"><a name="13">13</a>יג    ואמרת מה-ידע אל    הבעד ערפל ישפוט br</span> <span class="verse"><a name="14">14</a>יד    עבים סתר-לו ולא יראה    וחוג שמים יתהלך br</span> <span class="verse"><a name="15">15</a>טו    הארח עולם תשמור--    אשר דרכו מתי-און br</span> <span class="verse"><a name="16">16</a>טז    אשר-קמטו ולא-עת    נהר יוצק יסודם br</span> <span class="verse"><a name="17">17</a>יז    האמרים לאל סור ממנו    ומה-יפעל שדי למו br</span> <span class="verse"><a name="18">18</a>יח    והוא מלא בתיהם טוב    ועצת רשעים רחקה מני br</span> <span class="verse"><a name="19">19</a>יט    יראו צדיקים וישמחו    ונקי ילעג-למו br</span> <span class="verse"><a name="20">20</a>כ    אם-לא נכחד קימנו    ויתרם אכלה אש br</span> <span class="verse"><a name="21">21</a>כא    הסכן-נא עמו ושלם    בהם תבואתך טובה br</span> <span class="verse"><a name="22">22</a>כב    קח-נא מפיו תורה    ושים אמריו בלבבך br</span> <span class="verse"><a name="23">23</a>כג    אם-תשוב עד-שדי תבנה    תרחיק עולה מאהלך br</span> <span class="verse"><a name="24">24</a>כד    ושית-על-עפר בצר    ובצור נחלים אופיר br</span> <span class="verse"><a name="25">25</a>כה    והיה שדי בצריך    וכסף תועפות לך br</span> <span class="verse"><a name="26">26</a>כו    כי-אז על-שדי תתענג    ותשא אל-אלוה פניך br</span> <span class="verse"><a name="27">27</a>כז    תעתיר אליו וישמעך    ונדריך תשלם br</span> <span class="verse"><a name="28">28</a>כח    ותגזר-אמר ויקם לך    ועל-דרכיך נגה אור br</span> <span class="verse"><a name="29">29</a>כט    כי-השפילו ותאמר גוה    ושח עינים יושע br</span> <span class="verse"><a name="30">30</a>ל    ימלט אי-נקי    ונמלט בבר כפיך</span> </p></div</div></div></body></html>