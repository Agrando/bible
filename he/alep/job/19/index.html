<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/job/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/job">Job</a> &gt <strong>Chapter 19</strong></div><p><span class="verse"><a name="1">1</a>א                    ויען איוב ויאמר br</span> <span class="verse"><a name="2">2</a>ב    עד-אנה תוגיון נפשי    ותדכאונני במלים br</span> <span class="verse"><a name="3">3</a>ג    זה עשר פעמים תכלימוני    לא-תבשו תהכרו-לי br</span> <span class="verse"><a name="4">4</a>ד    ואף-אמנם שגיתי    אתי תלין משוגתי br</span> <span class="verse"><a name="5">5</a>ה    אם-אמנם עלי תגדילו    ותוכיחו עלי חרפתי br</span> <span class="verse"><a name="6">6</a>ו    דעו-אפו כי-אלוה עותני    ומצודו עלי הקיף br</span> <span class="verse"><a name="7">7</a>ז    הן אצעק חמס ולא אענה    אשוע ואין משפט br</span> <span class="verse"><a name="8">8</a>ח    ארחי גדר ולא אעבור    ועל נתיבותי חשך ישים br</span> <span class="verse"><a name="9">9</a>ט    כבודי מעלי הפשיט    ויסר עטרת ראשי br</span> <span class="verse"><a name="10">10</a>י    יתצני סביב ואלך    ויסע כעץ תקותי br</span> <span class="verse"><a name="11">11</a>יא    ויחר עלי אפו    ויחשבני לו כצריו br</span> <span class="verse"><a name="12">12</a>יב    יחד יבאו גדודיו--ויסלו עלי דרכם    ויחנו סביב לאהלי br</span> <span class="verse"><a name="13">13</a>יג    אחי מעלי הרחיק    וידעי אך-זרו ממני br</span> <span class="verse"><a name="14">14</a>יד    חדלו קרובי    ומידעי שכחוני br</span> <span class="verse"><a name="15">15</a>טו    גרי ביתי ואמהתי לזר תחשבני    נכרי הייתי בעיניהם br</span> <span class="verse"><a name="16">16</a>טז    לעבדי קראתי ולא יענה    במו-פי אתחנן-לו br</span> <span class="verse"><a name="17">17</a>יז    רוחי זרה לאשתי    וחנתי לבני בטני br</span> <span class="verse"><a name="18">18</a>יח    גם-עוילים מאסו בי    אקומה וידברו-בי br</span> <span class="verse"><a name="19">19</a>יט    תעבוני כל-מתי סודי    וזה-אהבתי נהפכו-בי br</span> <span class="verse"><a name="20">20</a>כ    בעורי ובבשרי דבקה עצמי    ואתמלטה בעור שני br</span> <span class="verse"><a name="21">21</a>כא    חנני חנני אתם רעי    כי יד-אלוה נגעה בי br</span> <span class="verse"><a name="22">22</a>כב    למה תרדפני כמו-אל    ומבשרי לא תשבעו br</span> <span class="verse"><a name="23">23</a>כג    מי-יתן אפו ויכתבון מלי    מי-יתן בספר ויחקו br</span> <span class="verse"><a name="24">24</a>כד    בעט-ברזל ועפרת--    לעד בצור יחצבון br</span> <span class="verse"><a name="25">25</a>כה    ואני ידעתי גאלי חי    ואחרון על-עפר יקום br</span> <span class="verse"><a name="26">26</a>כו    ואחר עורי נקפו-זאת    ומבשרי אחזה אלוה br</span> <span class="verse"><a name="27">27</a>כז    אשר אני אחזה-לי--ועיני ראו ולא-זר    כלו כליתי בחקי br</span> <span class="verse"><a name="28">28</a>כח    כי תאמרו מה-נרדף-לו    ושרש דבר נמצא-בי br</span> <span class="verse"><a name="29">29</a>כט    גורו לכם מפני-חרב--כי-חמה עונות חרב    למען תדעון שדין (שדון)</span> </p></div</div></div></body></html>