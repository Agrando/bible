<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/job/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/job">Job</a> &gt <strong>Chapter 6</strong></div><p><span class="verse"><a name="1">1</a>א                    ויען איוב ויאמר br</span> <span class="verse"><a name="2">2</a>ב    לו--שקול ישקל כעשי    והיתי (והותי) במאזנים ישאו-יחד br</span> <span class="verse"><a name="3">3</a>ג    כי-עתה--מחול ימים יכבד    על-כן דברי לעו br</span> <span class="verse"><a name="4">4</a>ד    כי חצי שדי עמדי--אשר חמתם שתה רוחי    בעותי אלוה יערכוני br</span> <span class="verse"><a name="5">5</a>ה    הינהק-פרא עלי-דשא    אם יגעה-שור על-בלילו br</span> <span class="verse"><a name="6">6</a>ו    היאכל תפל מבלי-מלח    אם-יש-טעם בריר חלמות br</span> <span class="verse"><a name="7">7</a>ז    מאנה לנגוע נפשי    המה כדוי לחמי br</span> <span class="verse"><a name="8">8</a>ח    מי-יתן תבוא שאלתי    ותקותי יתן אלוה br</span> <span class="verse"><a name="9">9</a>ט    ויאל אלוה וידכאני    יתר ידו ויבצעני br</span> <span class="verse"><a name="10">10</a>י    ותהי-עוד נחמתי--    ואסלדה בחילה לא יחמול br כי-לא כחדתי    אמרי קדוש br</span> <span class="verse"><a name="11">11</a>יא    מה-כחי כי-איחל    ומה-קצי כי-אאריך נפשי br</span> <span class="verse"><a name="12">12</a>יב    אם-כח אבנים כחי    אם-בשרי נחוש br</span> <span class="verse"><a name="13">13</a>יג    האם אין עזרתי בי    ותשיה נדחה ממני br</span> <span class="verse"><a name="14">14</a>יד    למס מרעהו חסד    ויראת שדי יעזוב br</span> <span class="verse"><a name="15">15</a>טו    אחי בגדו כמו-נחל    כאפיק נחלים יעברו br</span> <span class="verse"><a name="16">16</a>טז    הקדרים מני-קרח    עלימו יתעלם-שלג br</span> <span class="verse"><a name="17">17</a>יז    בעת יזרבו נצמתו    בחמו נדעכו ממקומם br</span> <span class="verse"><a name="18">18</a>יח    ילפתו ארחות דרכם    יעלו בתהו ויאבדו br</span> <span class="verse"><a name="19">19</a>יט    הביטו ארחות תמא    הליכת שבא קוו-למו br</span> <span class="verse"><a name="20">20</a>כ    בשו כי-בטח    באו עדיה ויחפרו br</span> <span class="verse"><a name="21">21</a>כא    כי-עתה הייתם לא    תראו חתת ותיראו br</span> <span class="verse"><a name="22">22</a>כב    הכי-אמרתי הבו לי    ומכחכם שחדו בעדי br</span> <span class="verse"><a name="23">23</a>כג    ומלטוני מיד-צר    ומיד עריצים תפדוני br</span> <span class="verse"><a name="24">24</a>כד    הורוני ואני אחריש    ומה-שגיתי הבינו לי br</span> <span class="verse"><a name="25">25</a>כה    מה-נמרצו אמרי-ישר    ומה-יוכיח הוכח מכם br</span> <span class="verse"><a name="26">26</a>כו    הלהוכח מלים תחשבו    ולרוח אמרי נואש br</span> <span class="verse"><a name="27">27</a>כז    אף-על-יתום תפילו    ותכרו על-ריעכם br</span> <span class="verse"><a name="28">28</a>כח    ועתה הואילו פנו-בי    ועל-פניכם אם-אכזב br</span> <span class="verse"><a name="29">29</a>כט    שובו-נא אל-תהי עולה    ושבי (ושבו) עוד צדקי-בה br</span> <span class="verse"><a name="30">30</a>ל    היש-בלשוני עולה    אם-חכי לא-יבין הוות</span> </p></div</div></div></body></html>