<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/job/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/job">Job</a> &gt <strong>Chapter 14</strong></div><p><span class="verse"><a name="1">1</a>א    אדם ילוד אשה--    קצר ימים ושבע-רגז br</span> <span class="verse"><a name="2">2</a>ב    כציץ יצא וימל    ויברח כצל ולא יעמוד br</span> <span class="verse"><a name="3">3</a>ג    אף-על-זה פקחת עינך    ואתי תביא במשפט עמך br</span> <span class="verse"><a name="4">4</a>ד    מי-יתן טהור מטמא--    לא אחד br</span> <span class="verse"><a name="5">5</a>ה    אם חרוצים ימיו--מספר-חדשיו אתך    חקו עשית ולא יעבר br</span> <span class="verse"><a name="6">6</a>ו    שעה מעליו ויחדל--    עד-ירצה כשכיר יומו br</span> <span class="verse"><a name="7">7</a>ז    כי יש לעץ    תקוה br אם-יכרת ועוד יחליף    וינקתו לא תחדל br</span> <span class="verse"><a name="8">8</a>ח    אם-יזקין בארץ שרשו    ובעפר ימות גזעו br</span> <span class="verse"><a name="9">9</a>ט    מריח מים יפרח    ועשה קציר כמו-נטע br</span> <span class="verse"><a name="10">10</a>י    וגבר ימות ויחלש    ויגוע אדם ואיו br</span> <span class="verse"><a name="11">11</a>יא    אזלו-מים מני-ים    ונהר יחרב ויבש br</span> <span class="verse"><a name="12">12</a>יב    ואיש שכב    ולא-יקום br עד-בלתי שמים לא יקיצו    ולא-יערו משנתם br</span> <span class="verse"><a name="13">13</a>יג    מי יתן בשאול תצפנני--    תסתירני עד-שוב אפך br תשית לי חק    ותזכרני br</span> <span class="verse"><a name="14">14</a>יד    אם-ימות גבר    היחיה br כל-ימי צבאי איחל--    עד-בוא חליפתי br</span> <span class="verse"><a name="15">15</a>טו    תקרא ואנכי אענך    למעשה ידיך תכסף br</span> <span class="verse"><a name="16">16</a>טז    כי-עתה צעדי תספור    לא-תשמר על-חטאתי br</span> <span class="verse"><a name="17">17</a>יז    חתם בצרור פשעי    ותטפל על-עוני br</span> <span class="verse"><a name="18">18</a>יח    ואולם הר-נופל יבול    וצור יעתק ממקמו br</span> <span class="verse"><a name="19">19</a>יט    אבנים שחקו מים--    תשטף-ספיחיה עפר-ארץ br ותקות אנוש    האבדת br</span> <span class="verse"><a name="20">20</a>כ    תתקפהו לנצח ויהלך    משנה פניו ותשלחהו br</span> <span class="verse"><a name="21">21</a>כא    יכבדו בניו ולא ידע    ויצערו ולא-יבין למו br</span> <span class="verse"><a name="22">22</a>כב    אך-בשרו עליו יכאב    ונפשו עליו תאבל</span> </p></div</div></div></body></html>