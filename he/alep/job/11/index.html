<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/job/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/job">Job</a> &gt <strong>Chapter 11</strong></div><p><span class="verse"><a name="1">1</a>א                    ויען צפר הנעמתי ויאמר br</span> <span class="verse"><a name="2">2</a>ב    הרב דברים לא יענה    ואם-איש שפתים יצדק br</span> <span class="verse"><a name="3">3</a>ג    בדיך מתים יחרישו    ותלעג ואין מכלם br</span> <span class="verse"><a name="4">4</a>ד    ותאמר זך לקחי    ובר הייתי בעיניך br</span> <span class="verse"><a name="5">5</a>ה    ואולם--מי יתן אלוה דבר    ויפתח שפתיו עמך br</span> <span class="verse"><a name="6">6</a>ו    ויגד-לך תעלמות חכמה--    כי-כפלים לתושיה br ודע--    כי-ישה לך אלוה מעונך br</span> <span class="verse"><a name="7">7</a>ז    החקר אלוה תמצא    אם עד-תכלית שדי תמצא br</span> <span class="verse"><a name="8">8</a>ח    גבהי שמים מה-תפעל    עמקה משאול מה-תדע br</span> <span class="verse"><a name="9">9</a>ט    ארכה מארץ מדה    ורחבה מני-ים br</span> <span class="verse"><a name="10">10</a>י    אם-יחלף ויסגיר    ויקהיל ומי ישיבנו br</span> <span class="verse"><a name="11">11</a>יא    כי-הוא ידע מתי-שוא    וירא-און ולא יתבונן br</span> <span class="verse"><a name="12">12</a>יב    ואיש נבוב ילבב    ועיר פרא אדם יולד br</span> <span class="verse"><a name="13">13</a>יג    אם-אתה הכינות לבך    ופרשת אליו כפיך br</span> <span class="verse"><a name="14">14</a>יד    אם-און בידך הרחיקהו    ואל-תשכן באהליך עולה br</span> <span class="verse"><a name="15">15</a>טו    כי-אז תשא פניך ממום    והיית מצק ולא תירא br</span> <span class="verse"><a name="16">16</a>טז    כי-אתה עמל תשכח    כמים עברו תזכר br</span> <span class="verse"><a name="17">17</a>יז    ומצהרים יקום חלד    תעפה כבקר תהיה br</span> <span class="verse"><a name="18">18</a>יח    ובטחת כי-יש תקוה    וחפרת לבטח תשכב br</span> <span class="verse"><a name="19">19</a>יט    ורבצת ואין מחריד    וחלו פניך רבים br</span> <span class="verse"><a name="20">20</a>כ    ועיני רשעים תכלינה    ומנוס אבד מנהם ותקותם מפח-נפש</span> </p></div</div></div></body></html>