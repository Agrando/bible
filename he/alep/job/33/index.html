<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/job/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/job">Job</a> &gt <strong>Chapter 33</strong></div><p><span class="verse"><a name="1">1</a>א    ואולם--שמע-נא איוב מלי    וכל-דברי האזינה br</span> <span class="verse"><a name="2">2</a>ב    הנה-נא פתחתי פי    דברה לשוני בחכי br</span> <span class="verse"><a name="3">3</a>ג    ישר-לבי אמרי    ודעת שפתי ברור מללו br</span> <span class="verse"><a name="4">4</a>ד    רוח-אל עשתני    ונשמת שדי תחיני br</span> <span class="verse"><a name="5">5</a>ה    אם-תוכל השיבני    ערכה לפני התיצבה br</span> <span class="verse"><a name="6">6</a>ו    הן-אני כפיך לאל    מחמר קרצתי גם-אני br</span> <span class="verse"><a name="7">7</a>ז    הנה אמתי לא תבעתך    ואכפי עליך לא-יכבד br</span> <span class="verse"><a name="8">8</a>ח    אך אמרת באזני    וקול מלין אשמע br</span> <span class="verse"><a name="9">9</a>ט    זך אני בלי-פשע     ח  ף אנכי ולא עון לי br</span> <span class="verse"><a name="10">10</a>י    הן תנואות עלי ימצא    יחשבני לאויב לו br</span> <span class="verse"><a name="11">11</a>יא    ישם בסד רגלי    ישמר כל-ארחתי br</span> <span class="verse"><a name="12">12</a>יב    הן-זאת לא-צדקת אענך    כי-ירבה אלוה מאנוש br</span> <span class="verse"><a name="13">13</a>יג    מדוע אליו ריבות    כי כל-דבריו לא יענה br</span> <span class="verse"><a name="14">14</a>יד    כי-באחת ידבר-אל    ובשתים לא ישורנה br</span> <span class="verse"><a name="15">15</a>טו    בחלום חזיון לילה--בנפל תרדמה על-אנשים    בתנומות עלי משכב br</span> <span class="verse"><a name="16">16</a>טז    אז יגלה אזן אנשים    ובמסרם יחתם br</span> <span class="verse"><a name="17">17</a>יז    להסיר אדם מעשה    וגוה מגבר יכסה br</span> <span class="verse"><a name="18">18</a>יח    יחשך נפשו מני-שחת    וחיתו מעבר בשלח br</span> <span class="verse"><a name="19">19</a>יט    והוכח במכאוב על-משכבו    וריב (ורוב) עצמיו אתן br</span> <span class="verse"><a name="20">20</a>כ    וזהמתו חיתו לחם    ונפשו מאכל תאוה br</span> <span class="verse"><a name="21">21</a>כא    יכל בשרו מראי    ושפי (ושפו) עצמתיו לא ראו br</span> <span class="verse"><a name="22">22</a>כב    ותקרב לשחת נפשו    וחיתו לממתים br</span> <span class="verse"><a name="23">23</a>כג    אם-יש עליו מלאך--מליץ אחד מני-אלף    להגיד לאדם ישרו br</span> <span class="verse"><a name="24">24</a>כד    ויחננו--ויאמר פדעהו מרדת שחת    מצאתי כפר br</span> <span class="verse"><a name="25">25</a>כה    רטפש בשרו מנער    ישוב לימי עלומיו br</span> <span class="verse"><a name="26">26</a>כו    יעתר אל-אלוה וירצהו    וירא פניו בתרועה br וישב לאנוש    צדקתו br</span> <span class="verse"><a name="27">27</a>כז    ישר על-אנשים ויאמר חטאתי וישר העויתי    ולא-שוה לי br</span> <span class="verse"><a name="28">28</a>כח    פדה נפשי (נפשו) מעבר בשחת    וחיתי (וחיתו) באור תראה br</span> <span class="verse"><a name="29">29</a>כט    הן-כל-אלה יפעל-אל--    פעמים שלוש עם-גבר br</span> <span class="verse"><a name="30">30</a>ל    להשיב נפשו מני-שחת--    לאור באור החיים br</span> <span class="verse"><a name="31">31</a>לא    הקשב איוב שמע-לי    החרש ואנכי אדבר br</span> <span class="verse"><a name="32">32</a>לב    אם-יש-מלין השיבני    דבר כי-חפצתי צדקך br</span> <span class="verse"><a name="33">33</a>לג    אם-אין אתה שמע-לי    החרש ואאלפך חכמה</span> </p></div</div></div></body></html>