<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/job/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/job">Job</a> &gt <strong>Chapter 23</strong></div><p><span class="verse"><a name="1">1</a>א                    ויען איוב ויאמר br</span> <span class="verse"><a name="2">2</a>ב    גם-היום מרי שחי    ידי כבדה על-אנחתי br</span> <span class="verse"><a name="3">3</a>ג    מי-יתן ידעתי ואמצאהו    אבוא עד-תכונתו br</span> <span class="verse"><a name="4">4</a>ד    אערכה לפניו משפט    ופי אמלא תוכחות br</span> <span class="verse"><a name="5">5</a>ה    אדעה מלים יענני    ואבינה מה-יאמר לי br</span> <span class="verse"><a name="6">6</a>ו    הברב-כח יריב עמדי    לא אך-הוא ישם בי br</span> <span class="verse"><a name="7">7</a>ז    שם--ישר נוכח עמו    ואפלטה לנצח משפטי br</span> <span class="verse"><a name="8">8</a>ח    הן קדם אהלך ואיננו    ואחור ולא-אבין לו br</span> <span class="verse"><a name="9">9</a>ט    שמאול בעשתו ולא-אחז    יעטף ימין ולא אראה br</span> <span class="verse"><a name="10">10</a>י    כי-ידע דרך עמדי    בחנני כזהב אצא br</span> <span class="verse"><a name="11">11</a>יא    באשרו אחזה רגלי    דרכו שמרתי ולא-אט br</span> <span class="verse"><a name="12">12</a>יב    מצות שפתיו ולא אמיש    מחקי צפנתי אמרי-פיו br</span> <span class="verse"><a name="13">13</a>יג    והוא באחד ומי ישיבנו    ונפשו אותה ויעש br</span> <span class="verse"><a name="14">14</a>יד    כי ישלים חקי    וכהנה רבות עמו br</span> <span class="verse"><a name="15">15</a>טו    על-כן מפניו אבהל    אתבונן ואפחד ממנו br</span> <span class="verse"><a name="16">16</a>טז    ואל הרך לבי    ושדי הבהילני br</span> <span class="verse"><a name="17">17</a>יז    כי-לא נצמתי מפני-חשך    ומפני כסה-אפל</span> </p></div</div></div></body></html>