<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/job/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/job">Job</a> &gt <strong>Chapter 16</strong></div><p><span class="verse"><a name="1">1</a>א                    ויען איוב ויאמר br</span> <span class="verse"><a name="2">2</a>ב    שמעתי כאלה רבות    מנחמי עמל כלכם br</span> <span class="verse"><a name="3">3</a>ג    הקץ לדברי-רוח    או מה-ימריצך כי תענה br</span> <span class="verse"><a name="4">4</a>ד    גם אנכי--    ככם אדברה br לו יש נפשכם תחת נפשי--    אחבירה עליכם במלים br ואניעה עליכם    במו ראשי br</span> <span class="verse"><a name="5">5</a>ה    אאמצכם במו-פי    וניד שפתי יחשך br</span> <span class="verse"><a name="6">6</a>ו    אם-אדברה לא-יחשך כאבי    ואחדלה מה-מני יהלך br</span> <span class="verse"><a name="7">7</a>ז    אך-עתה הלאני    השמות כל-עדתי br</span> <span class="verse"><a name="8">8</a>ח    ותקמטני לעד היה    ויקם בי כחשי בפני יענה br</span> <span class="verse"><a name="9">9</a>ט    אפו טרף וישטמני--חרק עלי בשניו    צרי ילטש עיניו לי br</span> <span class="verse"><a name="10">10</a>י    פערו עלי בפיהם--בחרפה הכו לחיי    יחד עלי יתמלאון br</span> <span class="verse"><a name="11">11</a>יא    יסגירני אל אל עויל    ועל-ידי רשעים ירטני br</span> <span class="verse"><a name="12">12</a>יב    שלו הייתי ויפרפרני--    ואחז בערפי ויפצפצני br ויקימני לו    למטרה br</span> <span class="verse"><a name="13">13</a>יג    יסבו עלי רביו--    יפלח כליותי ולא יחמל br ישפך לארץ    מררתי br</span> <span class="verse"><a name="14">14</a>יד    יפרצני פרץ על-פני-פר  ץ     ירץ עלי כגבור br</span> <span class="verse"><a name="15">15</a>טו    שק תפרתי עלי גלדי    ועללתי בעפר קרני br</span> <span class="verse"><a name="16">16</a>טז    פני חמרמרה (חמרמרו) מני-בכי    ועל עפעפי צלמות br</span> <span class="verse"><a name="17">17</a>יז    על לא-חמס בכפי    ותפלתי זכה br</span> <span class="verse"><a name="18">18</a>יח    ארץ אל-תכסי דמי    ואל-יהי מקום לזעקתי br</span> <span class="verse"><a name="19">19</a>יט    גם-עתה הנה-בשמים עדי    ושהדי במרמים br</span> <span class="verse"><a name="20">20</a>כ    מליצי רעי    אל-אלוה דלפה עיני br</span> <span class="verse"><a name="21">21</a>כא    ויוכח לגבר עם-אלוה    ובן-אדם לרעהו br</span> <span class="verse"><a name="22">22</a>כב    כי-שנות מספר יאתיו    וארח לא-אשוב אהלך</span> </p></div</div></div></body></html>