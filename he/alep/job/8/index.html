<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/job/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/job">Job</a> &gt <strong>Chapter 8</strong></div><p><span class="verse"><a name="1">1</a>א                    ויען בלדד השוחי ויאמר br</span> <span class="verse"><a name="2">2</a>ב    עד-אן תמלל-אלה    ורוח כביר אמרי-פיך br</span> <span class="verse"><a name="3">3</a>ג    האל יעות משפט    ואם-שדי יעות-צדק br</span> <span class="verse"><a name="4">4</a>ד    אם-בניך חטאו-לו    וישלחם ביד-פשעם br</span> <span class="verse"><a name="5">5</a>ה    אם-אתה תשחר אל-אל    ואל-שדי תתחנן br</span> <span class="verse"><a name="6">6</a>ו    אם-זך וישר אתה    כי-עתה יעיר עליך ושלם נות צדקך br</span> <span class="verse"><a name="7">7</a>ז    והיה ראשיתך מצער    ואחריתך ישגה מאד br</span> <span class="verse"><a name="8">8</a>ח    כי-שאל-נא לדר רישון    וכונן לחקר אבותם br</span> <span class="verse"><a name="9">9</a>ט    כי-תמול אנחנו ולא נדע    כי צל ימינו עלי-ארץ br</span> <span class="verse"><a name="10">10</a>י    הלא-הם יורוך יאמרו לך    ומלבם יוצאו מלים br</span> <span class="verse"><a name="11">11</a>יא    היגאה-גמא בלא בצה    ישגה-אחו בלי-מים br</span> <span class="verse"><a name="12">12</a>יב    עדנו באבו לא יקטף    ולפני כל-חציר ייבש br</span> <span class="verse"><a name="13">13</a>יג    כן--ארחות כל-שכחי אל    ותקות חנף תאבד br</span> <span class="verse"><a name="14">14</a>יד    אשר-יקוט כסלו    ובית עכביש מבטחו br</span> <span class="verse"><a name="15">15</a>טו    ישען על-ביתו ולא יעמד    יחזיק בו ולא יקום br</span> <span class="verse"><a name="16">16</a>טז    רטב הוא לפני-שמש    ועל גנתו ינקתו תצא br</span> <span class="verse"><a name="17">17</a>יז    על-גל שרשיו יסבכו    בית אבנים יחזה br</span> <span class="verse"><a name="18">18</a>יח    אם-יבלענו ממקמו    וכחש בו לא ראיתיך br</span> <span class="verse"><a name="19">19</a>יט    הן-הוא משוש דרכו    ומעפר אחר יצמחו br</span> <span class="verse"><a name="20">20</a>כ    הן-אל לא ימאס-תם    ולא-יחזיק ביד-מרעים br</span> <span class="verse"><a name="21">21</a>כא    עד-ימלה שחוק פיך    ושפתיך תרועה br</span> <span class="verse"><a name="22">22</a>כב    שנאיך ילבשו-בשת    ואהל רשעים איננו</span> </p></div</div></div></body></html>