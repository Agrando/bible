<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/job/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/job">Job</a> &gt <strong>Chapter 39</strong></div><p><span class="verse"><a name="1">1</a>א    הידעת--עת לדת יעלי-סלע    חלל אילות תשמר br</span> <span class="verse"><a name="2">2</a>ב    תספר ירחים תמלאנה    וידעת עת לדתנה br</span> <span class="verse"><a name="3">3</a>ג    תכרענה ילדיהן תפלחנה    חבליהם תשלחנה br</span> <span class="verse"><a name="4">4</a>ד    יחלמו בניהם ירבו בבר    יצאו ולא-שבו למו br</span> <span class="verse"><a name="5">5</a>ה    מי-שלח פרא חפשי    ומסרות ערוד מי פתח br</span> <span class="verse"><a name="6">6</a>ו    אשר-שמתי ערבה ביתו    ומשכנותיו מלחה br</span> <span class="verse"><a name="7">7</a>ז    ישחק להמון קריה    תשאות נגש לא ישמע br</span> <span class="verse"><a name="8">8</a>ח    יתור הרים מרעהו    ואחר כל-ירוק ידרוש br</span> <span class="verse"><a name="9">9</a>ט    היאבה רים עבדך    אם-ילין על-אבוסך br</span> <span class="verse"><a name="10">10</a>י    התקשר-רים בתלם עבתו    אם-ישדד עמקים אחריך br</span> <span class="verse"><a name="11">11</a>יא    התבטח-בו כי-רב כחו    ותעזב אליו יגיעך br</span> <span class="verse"><a name="12">12</a>יב    התאמין בו כי-ישוב (ישיב) זרעך    וגרנך יאסף br</span> <span class="verse"><a name="13">13</a>יג    כנף-רננים נעלסה    אם-אברה חסידה ונצה br</span> <span class="verse"><a name="14">14</a>יד    כי-תעזב לארץ בציה    ועל-עפר תחמם br</span> <span class="verse"><a name="15">15</a>טו    ותשכח כי-רגל תזורה    וחית השדה תדושה br</span> <span class="verse"><a name="16">16</a>טז    הקשיח בניה ללא-לה    לריק יגיעה בלי-פחד br</span> <span class="verse"><a name="17">17</a>יז    כי-השה אלוה חכמה    ולא-חלק לה בבינה br</span> <span class="verse"><a name="18">18</a>יח    כעת במרום תמריא    תשחק לסוס ולרכבו</span> <span class="verse"><a name="19">19</a>יט    התתן לסוס גבורה    התלביש צוארו רעמה br</span> <span class="verse"><a name="20">20</a>כ    התרעישנו כארבה    הוד נחרו אימה br</span> <span class="verse"><a name="21">21</a>כא    יחפרו בעמק וישיש בכח    יצא לקראת-נשק br</span> <span class="verse"><a name="22">22</a>כב    ישחק לפחד ולא יחת    ולא-ישוב מפני-חרב br</span> <span class="verse"><a name="23">23</a>כג    עליו תרנה אשפה    להב חנית וכידון br</span> <span class="verse"><a name="24">24</a>כד    ברעש ורגז יגמא-ארץ    ולא-יאמין כי-קול שופר br</span> <span class="verse"><a name="25">25</a>כה    בדי שפר יאמר האח--    ומרחוק יריח מלחמה br רעם שרים    ותרועה br</span> <span class="verse"><a name="26">26</a>כו    המבינתך יאבר-נץ    יפרש כנפו לתימן br</span> <span class="verse"><a name="27">27</a>כז    אם-על-פיך יגביה נשר    וכי ירים קנו br</span> <span class="verse"><a name="28">28</a>כח    סלע ישכן ויתלנן--    על שן-סלע ומצודה br</span> <span class="verse"><a name="29">29</a>כט    משם חפר-אכל    למרחוק עיניו יביטו br</span> <span class="verse"><a name="30">30</a>ל    ואפרחו יעלעו-דם    ובאשר חללים שם הוא</span> </p></div</div></div></body></html>