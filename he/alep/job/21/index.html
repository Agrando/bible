<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/job/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/job">Job</a> &gt <strong>Chapter 21</strong></div><p><span class="verse"><a name="1">1</a>א                    ויען איוב ויאמר br</span> <span class="verse"><a name="2">2</a>ב    שמעו שמוע מלתי    ותהי-זאת תנחומתיכם br</span> <span class="verse"><a name="3">3</a>ג    שאוני ואנכי אדבר    ואחר דברי תלעיג br</span> <span class="verse"><a name="4">4</a>ד    האנכי לאדם שיחי    ואם-מדוע לא-תקצר רוחי br</span> <span class="verse"><a name="5">5</a>ה    פנו-אלי והשמו    ושימו יד על-פה br</span> <span class="verse"><a name="6">6</a>ו    ואם-זכרתי ונבהלתי    ואחז בשרי פלצות br</span> <span class="verse"><a name="7">7</a>ז    מדוע רשעים יחיו    עתקו גם-גברו חיל br</span> <span class="verse"><a name="8">8</a>ח    זרעם נכון לפניהם עמם    וצאצאיהם לעיניהם br</span> <span class="verse"><a name="9">9</a>ט    בתיהם שלום מפחד    ולא שבט אלוה עליהם br</span> <span class="verse"><a name="10">10</a>י    שורו עבר ולא יגעל    תפלט פרתו ולא תשכל br</span> <span class="verse"><a name="11">11</a>יא    ישלחו כצאן עויליהם    וילדיהם ירקדון br</span> <span class="verse"><a name="12">12</a>יב    ישאו כתף וכנור    וישמחו לקול עוגב br</span> <span class="verse"><a name="13">13</a>יג    יבלו (יכלו) בטוב ימיהם    וברגע שאול יחתו br</span> <span class="verse"><a name="14">14</a>יד    ויאמרו לאל סור ממנו    ודעת דרכיך לא חפצנו br</span> <span class="verse"><a name="15">15</a>טו    מה-שדי כי-נעבדנו    ומה-נועיל כי נפגע-בו br</span> <span class="verse"><a name="16">16</a>טז    הן לא בידם טובם    עצת רשעים רחקה מני br</span> <span class="verse"><a name="17">17</a>יז    כמה נר-רשעים ידעך--    ויבא עלימו אידם br חבלים    יחלק באפו br</span> <span class="verse"><a name="18">18</a>יח    יהיו כתבן לפני-רוח    וכמץ גנבתו סופה br</span> <span class="verse"><a name="19">19</a>יט    אלוה יצפן-לבניו אונו    ישלם אליו וידע br</span> <span class="verse"><a name="20">20</a>כ    יראו עינו כידו    ומחמת שדי ישתה br</span> <span class="verse"><a name="21">21</a>כא    כי מה-חפצו בביתו אחריו    ומספר חדשיו חצצו br</span> <span class="verse"><a name="22">22</a>כב    הלאל ילמד-דעת    והוא רמים ישפוט br</span> <span class="verse"><a name="23">23</a>כג    זה--ימות בעצם תמו    כלו שלאנן ושליו br</span> <span class="verse"><a name="24">24</a>כד    עטיניו מלאו חלב    ומח עצמותיו ישקה br</span> <span class="verse"><a name="25">25</a>כה    וזה--ימות בנפש מרה    ולא-אכל בטובה br</span> <span class="verse"><a name="26">26</a>כו    יחד על-עפר ישכבו    ורמה תכסה עליהם br</span> <span class="verse"><a name="27">27</a>כז    הן ידעתי מחשבותיכם    ומזמות עלי תחמסו br</span> <span class="verse"><a name="28">28</a>כח    כי תאמרו איה בית-נדיב    ואיה אהל משכנות רשעים br</span> <span class="verse"><a name="29">29</a>כט    הלא שאלתם עוברי דרך    ואתתם לא תנכרו br</span> <span class="verse"><a name="30">30</a>ל    כי ליום איד יחשך רע    ליום עברות יובלו br</span> <span class="verse"><a name="31">31</a>לא    מי-יגיד על-פניו דרכו    והוא-עשה מי ישלם-לו br</span> <span class="verse"><a name="32">32</a>לב    והוא לקברות יובל    ועל-גדיש ישקוד br</span> <span class="verse"><a name="33">33</a>לג    מתקו-לו רגבי-נחל    ואחריו כל-אדם ימשוך ולפניו אין מספר br</span> <span class="verse"><a name="34">34</a>לד    ואיך תנחמוני הבל    ותשובתיכם נשאר-מעל</span> </p></div</div></div></body></html>