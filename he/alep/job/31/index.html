<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/job/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/job">Job</a> &gt <strong>Chapter 31</strong></div><p><span class="verse"><a name="1">1</a>א    ברית כרתי לעיני    ומה אתבונן על-בתולה br</span> <span class="verse"><a name="2">2</a>ב    ומה חלק אלוה ממעל    ונחלת שדי ממרמים br</span> <span class="verse"><a name="3">3</a>ג    הלא-איד לעול    ונכר לפעלי און br</span> <span class="verse"><a name="4">4</a>ד    הלא-הוא יראה דרכי    וכל-צעדי יספור br</span> <span class="verse"><a name="5">5</a>ה    אם-הלכתי עם-שוא    ותחש על-מרמה רגלי br</span> <span class="verse"><a name="6">6</a>ו    ישקלני במאזני-צדק    וידע אלוה תמתי br</span> <span class="verse"><a name="7">7</a>ז    אם תטה אשרי    מני הדרך br ואחר עיני הלך לבי    ובכפי דבק מאום br</span> <span class="verse"><a name="8">8</a>ח    אזרעה ואחר יאכל    וצאצאי ישרשו br</span> <span class="verse"><a name="9">9</a>ט    אם-נפתה לבי על-אשה    ועל-פתח רעי ארבתי br</span> <span class="verse"><a name="10">10</a>י    תטחן לאחר אשתי    ועליה יכרעון אחרין br</span> <span class="verse"><a name="11">11</a>יא    כי-הוא (היא) זמה    והיא (והוא) עון פלילים br</span> <span class="verse"><a name="12">12</a>יב    כי אש היא עד-אבדון תאכל    ובכל-תבואתי תשרש br</span> <span class="verse"><a name="13">13</a>יג    אם-אמאס--משפט עבדי ואמתי    ברבם עמדי br</span> <span class="verse"><a name="14">14</a>יד    ומה אעשה כי-יקום אל    וכי-יפקד מה אשיבנו br</span> <span class="verse"><a name="15">15</a>טו    הלא-בבטן עשני עשהו    ויכננו ברחם אחד br</span> <span class="verse"><a name="16">16</a>טז    אם-אמנע מחפץ דלים    ועיני אלמנה אכלה br</span> <span class="verse"><a name="17">17</a>יז    ואכל פתי לבדי    ולא-אכל יתום ממנה br</span> <span class="verse"><a name="18">18</a>יח    כי מנעורי גדלני כאב    ומבטן אמי אנחנה br</span> <span class="verse"><a name="19">19</a>יט    אם-אראה אובד מבלי לבוש    ואין כסות לאביון br</span> <span class="verse"><a name="20">20</a>כ    אם-לא ברכוני חלצו    ומגז כבשי יתחמם br</span> <span class="verse"><a name="21">21</a>כא    אם-הניפותי על-יתום ידי    כי-אראה בשער עזרתי br</span> <span class="verse"><a name="22">22</a>כב    כתפי משכמה תפול    ואזרעי מקנה תשבר br</span> <span class="verse"><a name="23">23</a>כג    כי פחד אלי איד אל    ומשאתו לא אוכל br</span> <span class="verse"><a name="24">24</a>כד    אם-שמתי זהב כסלי    ולכתם אמרתי מבטחי br</span> <span class="verse"><a name="25">25</a>כה    אם-אשמח כי-רב חילי    וכי-כביר מצאה ידי br</span> <span class="verse"><a name="26">26</a>כו    אם-אראה אור כי יהל    וירח יקר הלך br</span> <span class="verse"><a name="27">27</a>כז    ויפת בסתר לבי    ותשק ידי לפי br</span> <span class="verse"><a name="28">28</a>כח    גם-הוא עון פלילי    כי-כחשתי לאל ממעל br</span> <span class="verse"><a name="29">29</a>כט    אם-אשמח בפיד משנאי    והתעררתי כי-מצאו רע br</span> <span class="verse"><a name="30">30</a>ל    ולא-נתתי לחטא חכי--    לשאל באלה נפשו br</span> <span class="verse"><a name="31">31</a>לא    אם-לא אמרו מתי אהלי    מי-יתן מבשרו לא נשבע br</span> <span class="verse"><a name="32">32</a>לב    בחוץ לא-ילין גר    דלתי לארח אפתח br</span> <span class="verse"><a name="33">33</a>לג    אם-כסיתי כאדם פשעי--    לטמון בחבי עוני br</span> <span class="verse"><a name="34">34</a>לד    כי אערוץ המון רבה--    ובוז-משפחות יחתני br ואדם    לא-אצא פתח br</span> <span class="verse"><a name="35">35</a>לה    מי יתן-לי שמע לי--    הן-תוי שדי יענני br וספר כתב    איש ריבי br</span> <span class="verse"><a name="36">36</a>לו    אם-לא על-שכמי אשאנו    אענדנו עטרות לי br</span> <span class="verse"><a name="37">37</a>לז    מספר צעדי אגידנו    כמו-נגיד אקרבנו br</span> <span class="verse"><a name="38">38</a>לח    אם-עלי אדמתי תזעק    ויחד תלמיה יבכיון br</span> <span class="verse"><a name="39">39</a>לט    אם-כחה אכלתי בלי-כסף    ונפש בעליה הפחתי br</span> <span class="verse"><a name="40">40</a>מ    תחת חטה יצא חוח--ותחת-שערה באשה    תמו דברי איוב</span> </p></div</div></div></body></html>