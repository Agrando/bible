<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/job/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/job">Job</a> &gt <strong>Chapter 37</strong></div><p><span class="verse"><a name="1">1</a>א    אף-לזאת יחרד לבי    ויתר ממקומו br</span> <span class="verse"><a name="2">2</a>ב    שמעו שמוע ברגז קלו    והגה מפיו יצא br</span> <span class="verse"><a name="3">3</a>ג    תחת-כל-השמים ישרהו    ואורו על-כנפות הארץ br</span> <span class="verse"><a name="4">4</a>ד    אחריו ישאג-קול--    ירעם בקול גאונו br ולא יעקבם    כי-ישמע קולו br</span> <span class="verse"><a name="5">5</a>ה    ירעם אל בקולו נפלאות    עשה גדלות ולא נדע br</span> <span class="verse"><a name="6">6</a>ו    כי לשלג יאמר--    הוא-ארץ br וגשם מטר    וגשם מטרות עזו br</span> <span class="verse"><a name="7">7</a>ז    ביד-כל-אדם יחתום--    לדעת כל-אנשי מעשהו br</span> <span class="verse"><a name="8">8</a>ח    ותבוא חיה במו-ארב    ובמעונתיה תשכן br</span> <span class="verse"><a name="9">9</a>ט    מן-החדר תבוא סופה    וממזרים קרה br</span> <span class="verse"><a name="10">10</a>י    מנשמת-אל יתן-קרח    ורחב מים במוצק br</span> <span class="verse"><a name="11">11</a>יא    אף-ברי יטריח עב    יפיץ ענן אורו br</span> <span class="verse"><a name="12">12</a>יב    והוא מסבות מתהפך בתחבולתו    לפעלם br כל אשר יצום    על-פני תבל ארצה br</span> <span class="verse"><a name="13">13</a>יג    אם-לשבט אם-לארצו--    אם-לחסד ימצאהו br</span> <span class="verse"><a name="14">14</a>יד    האזינה זאת איוב    עמד והתבונן נפלאות אל br</span> <span class="verse"><a name="15">15</a>טו    התדע בשום-אלוה עליהם    והפיע אור עננו br</span> <span class="verse"><a name="16">16</a>טז    התדע על-מפלשי-עב    מפלאות תמים דעים br</span> <span class="verse"><a name="17">17</a>יז    אשר-בגדיך חמים--    בהשקט ארץ מדרום br</span> <span class="verse"><a name="18">18</a>יח    תרקיע עמו לשחקים    חזקים כראי מוצק br</span> <span class="verse"><a name="19">19</a>יט    הודיענו מה-נאמר לו    לא-נערך מפני-חשך br</span> <span class="verse"><a name="20">20</a>כ    היספר-לו כי אדבר    אם-אמר איש כי יבלע br</span> <span class="verse"><a name="21">21</a>כא    ועתה לא ראו אור--    בהיר הוא בשחקים br ורוח עברה    ותטהרם br</span> <span class="verse"><a name="22">22</a>כב    מצפון זהב יאתה    על-אלוה נורא הוד br</span> <span class="verse"><a name="23">23</a>כג    שדי לא-מצאנהו שגיא-כח    ומשפט ורב-צדקה לא יענה br</span> <span class="verse"><a name="24">24</a>כד    לכן יראוהו אנשים    לא-יראה כל-חכמי-לב</span> </p></div</div></div></body></html>