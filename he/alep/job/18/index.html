<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/job/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/job">Job</a> &gt <strong>Chapter 18</strong></div><p><span class="verse"><a name="1">1</a>א                    ויען בלדד השחי ויאמר br</span> <span class="verse"><a name="2">2</a>ב    עד-אנה תשימון קנצי למלין    תבינו ואחר נדבר br</span> <span class="verse"><a name="3">3</a>ג    מדוע נחשבנו כבהמה    נטמינו בעיניכם br</span> <span class="verse"><a name="4">4</a>ד    טרף נפשו באפו    הלמענך תעזב ארץ ויעתק-צור ממקמו br</span> <span class="verse"><a name="5">5</a>ה    גם אור רשעים ידעך    ולא-יגה שביב אשו br</span> <span class="verse"><a name="6">6</a>ו    אור חשך באהלו    ונרו עליו ידעך br</span> <span class="verse"><a name="7">7</a>ז    יצרו צעדי אונו    ותשליכהו עצתו br</span> <span class="verse"><a name="8">8</a>ח    כי-שלח ברשת ברגליו    ועל-שבכה יתהלך br</span> <span class="verse"><a name="9">9</a>ט    יאחז בעקב פח    יחזק עליו צמים br</span> <span class="verse"><a name="10">10</a>י    טמון בארץ חבלו    ומלכדתו עלי נתיב br</span> <span class="verse"><a name="11">11</a>יא    סביב בעתהו בלהות    והפיצהו לרגליו br</span> <span class="verse"><a name="12">12</a>יב    יהי-רעב אנו    ואיד נכון לצלעו br</span> <span class="verse"><a name="13">13</a>יג    יאכל בדי עורו    יאכל בדיו בכור מות br</span> <span class="verse"><a name="14">14</a>יד    ינתק מאהלו מבטחו    ותצעדהו למלך בלהות br</span> <span class="verse"><a name="15">15</a>טו    תשכון באהלו מבלי-לו    יזרה על-נוהו גפרית br</span> <span class="verse"><a name="16">16</a>טז    מתחת שרשיו יבשו    וממעל ימל קצירו br</span> <span class="verse"><a name="17">17</a>יז    זכרו-אבד מני-ארץ    ולא-שם לו על-פני-חוץ br</span> <span class="verse"><a name="18">18</a>יח    יהדפהו מאור אל-חשך    ומתבל ינדהו br</span> <span class="verse"><a name="19">19</a>יט    לא נין לו ולא-נכד בעמו    ואין שריד במגוריו br</span> <span class="verse"><a name="20">20</a>כ    על-יומו נשמו אחרנים    וקדמנים אחזו שער br</span> <span class="verse"><a name="21">21</a>כא    אך-אלה משכנות עול    וזה מקום לא-ידע-אל</span> </p></div</div></div></body></html>