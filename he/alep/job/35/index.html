<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/job/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/job">Job</a> &gt <strong>Chapter 35</strong></div><p><span class="verse"><a name="1">1</a>א                    ויען אליהו ויאמר br</span> <span class="verse"><a name="2">2</a>ב    הזאת חשבת למשפט    אמרת צדקי מאל br</span> <span class="verse"><a name="3">3</a>ג    כי-תאמר מה-יסכן-לך    מה-אעיל מחטאתי br</span> <span class="verse"><a name="4">4</a>ד    אני אשיבך מלין--    ואת-רעיך עמך br</span> <span class="verse"><a name="5">5</a>ה    הבט שמים וראה    ושור שחקים גבהו ממך br</span> <span class="verse"><a name="6">6</a>ו    אם-חטאת מה-תפעל-בו    ורבו פשעיך מה-תעשה-לו br</span> <span class="verse"><a name="7">7</a>ז    אם-צדקת מה-תתן-לו    או מה-מידך יקח br</span> <span class="verse"><a name="8">8</a>ח    לאיש-כמוך רשעך    ולבן-אדם צדקתך br</span> <span class="verse"><a name="9">9</a>ט    מרב עשוקים יזעיקו    ישועו מזרוע רבים br</span> <span class="verse"><a name="10">10</a>י    ולא-אמר--איה אלוה עשי    נתן זמרות בלילה br</span> <span class="verse"><a name="11">11</a>יא    מלפנו מבהמות ארץ    ומעוף השמים יחכמנו br</span> <span class="verse"><a name="12">12</a>יב    שם יצעקו ולא יענה--    מפני גאון רעים br</span> <span class="verse"><a name="13">13</a>יג    אך-שוא לא-ישמע אל    ושדי לא ישורנה br</span> <span class="verse"><a name="14">14</a>יד    אף כי-תאמר לא תשורנו    דין לפניו ותחולל לו br</span> <span class="verse"><a name="15">15</a>טו    ועתה--כי-אין פקד אפו    ולא-ידע בפש מאד br</span> <span class="verse"><a name="16">16</a>טז    ואיוב הבל יפצה-פיהו    בבלי-דעת מלין יכבר</span> </p></div</div></div></body></html>