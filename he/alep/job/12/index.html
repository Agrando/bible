<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/job/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/job">Job</a> &gt <strong>Chapter 12</strong></div><p><span class="verse"><a name="1">1</a>א                    ויען איוב ויאמר br</span> <span class="verse"><a name="2">2</a>ב    אמנם כי אתם-עם    ועמכם תמות חכמה br</span> <span class="verse"><a name="3">3</a>ג    גם-לי לבב כמוכם--לא-נפל אנכי מכם    ואת-מי-אין כמו-אלה br</span> <span class="verse"><a name="4">4</a>ד    שחק לרעהו אהיה--קרא לאלוה ויענהו    שחוק צדיק תמים br</span> <span class="verse"><a name="5">5</a>ה    לפיד בוז לעשתות שאנן--    נכון למועדי רגל br</span> <span class="verse"><a name="6">6</a>ו    ישליו אהלים לשדדים ובטחות למרגיזי אל--    לאשר הביא אלוה בידו br</span> <span class="verse"><a name="7">7</a>ז    ואולם--שאל-נא בהמות ותרך    ועוף השמים ויגד-לך br</span> <span class="verse"><a name="8">8</a>ח    או שיח לארץ ותרך    ויספרו לך דגי הים br</span> <span class="verse"><a name="9">9</a>ט    מי לא-ידע בכל-אלה    כי יד-יהוה עשתה זאת br</span> <span class="verse"><a name="10">10</a>י    אשר בידו נפש כל-חי    ורוח כל-בשר-איש br</span> <span class="verse"><a name="11">11</a>יא    הלא-אזן מלין תבחן    וחך אכל יטעם-לו br</span> <span class="verse"><a name="12">12</a>יב    בישישים חכמה    וארך ימים תבונה br</span> <span class="verse"><a name="13">13</a>יג    עמו חכמה וגבורה    לו עצה ותבונה br</span> <span class="verse"><a name="14">14</a>יד    הן יהרוס ולא יבנה    יסגר על-איש ולא יפתח br</span> <span class="verse"><a name="15">15</a>טו    הן יעצר במים ויבשו    וישלחם ויהפכו ארץ br</span> <span class="verse"><a name="16">16</a>טז    עמו עז ותושיה    לו שגג ומשגה br</span> <span class="verse"><a name="17">17</a>יז    מוליך יועצים שולל    ושפטים יהולל br</span> <span class="verse"><a name="18">18</a>יח    מוסר מלכים פתח    ויאסר אזור במתניהם br</span> <span class="verse"><a name="19">19</a>יט    מוליך כהנים שולל    ואתנים יסלף br</span> <span class="verse"><a name="20">20</a>כ    מסיר שפה לנאמנים    וטעם זקנים יקח br</span> <span class="verse"><a name="21">21</a>כא    שופך בוז על-נדיבים    ומזיח אפיקים רפה br</span> <span class="verse"><a name="22">22</a>כב    מגלה עמקות מני-חשך    ויצא לאור צלמות br</span> <span class="verse"><a name="23">23</a>כג    משגיא לגוים ויאבדם    שטח לגוים וינחם br</span> <span class="verse"><a name="24">24</a>כד    מסיר--לב ראשי עם-הארץ    ויתעם בתהו לא-דרך br</span> <span class="verse"><a name="25">25</a>כה    ימששו-חשך ולא-אור    ויתעם כשכור</span> </p></div</div></div></body></html>