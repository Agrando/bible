<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/job/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/job">Job</a> &gt <strong>Chapter 10</strong></div><p><span class="verse"><a name="1">1</a>א    נקטה נפשי בחיי    אעזבה עלי שיחי אדברה במר נפשי br</span> <span class="verse"><a name="2">2</a>ב    אמר אל-אלוה אל-תרשיעני    הודיעני על מה-תריבני br</span> <span class="verse"><a name="3">3</a>ג    הטוב לך כי תעשק--כי-תמאס יגיע כפיך    ועל-עצת רשעים הופעת br</span> <span class="verse"><a name="4">4</a>ד    העיני בשר לך    אם-כראות אנוש תראה br</span> <span class="verse"><a name="5">5</a>ה    הכימי אנוש ימיך    אם-שנותיך כימי גבר br</span> <span class="verse"><a name="6">6</a>ו    כי-תבקש לעוני    ולחטאתי תדרוש br</span> <span class="verse"><a name="7">7</a>ז    על-דעתך כי-לא ארשע    ואין מידך מציל br</span> <span class="verse"><a name="8">8</a>ח    ידיך עצבוני ויעשוני    יחד סביב ותבלעני br</span> <span class="verse"><a name="9">9</a>ט    זכר-נא כי-כחמר עשיתני    ואל-עפר תשיבני br</span> <span class="verse"><a name="10">10</a>י    הלא כחלב תתיכני    וכגבנה תקפיאני br</span> <span class="verse"><a name="11">11</a>יא    עור ובשר תלבישני    ובעצמות וגידים תשככני br</span> <span class="verse"><a name="12">12</a>יב    חיים וחסד עשית עמדי    ופקדתך שמרה רוחי br</span> <span class="verse"><a name="13">13</a>יג    ואלה צפנת בלבבך    ידעתי כי-זאת עמך br</span> <span class="verse"><a name="14">14</a>יד    אם-חטאתי ושמרתני    ומעוני לא תנקני br</span> <span class="verse"><a name="15">15</a>טו    אם רשעתי אללי לי--    וצדקתי לא-אשא ראשי br שבע קלון    וראה עניי br</span> <span class="verse"><a name="16">16</a>טז    ויגאה כשחל תצודני    ותשב תתפלא-בי br</span> <span class="verse"><a name="17">17</a>יז    תחדש עדיך נגדי ותרב כעשך עמדי    חליפות וצבא עמי br</span> <span class="verse"><a name="18">18</a>יח    ולמה מרחם הצאתני    אגוע ועין לא-תראני br</span> <span class="verse"><a name="19">19</a>יט    כאשר לא-הייתי אהיה    מבטן לקבר אובל br</span> <span class="verse"><a name="20">20</a>כ    הלא-מעט ימי יחדל (וחדל)    ישית (ושית) ממני ואבליגה מעט br</span> <span class="verse"><a name="21">21</a>כא    בטרם אלך ולא אשוב--    אל-ארץ חשך וצלמות br</span> <span class="verse"><a name="22">22</a>כב    ארץ עפתה כמו אפל--צלמות ולא סדרים    ותפע כמו-אפל</span> </p></div</div></div></body></html>