<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/job/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/job">Job</a> &gt <strong>Chapter 32</strong></div><p><span class="verse"><a name="1">1</a>א    וישבתו שלשת האנשים האלה--    מענות את-איוב br כי הוא צדיק    בעיניו</span> <span class="verse"><a name="2">2</a>ב    ויחר אף אליהוא בן-ברכאל הבוזי--    ממשפחת-רם br באיוב חרה אפו--    על-צדקו נפשו מאלהים br</span> <span class="verse"><a name="3">3</a>ג    ובשלשת רעיו    חרה אפו br על אשר לא-מצאו מענה--    וירשיעו את-איוב br</span> <span class="verse"><a name="4">4</a>ד    ואליהו--חכה את-איוב בדברים    כי זקנים-המה ממנו לימים br</span> <span class="verse"><a name="5">5</a>ה    וירא אליהוא--כי אין מענה בפי שלשת האנשים    ויחר אפו</span> <span class="verse"><a name="6">6</a>ו    ויען אליהוא בן ברכאל הבוזי--    ויאמר br צעיר אני לימים    ואתם ישישים br על-כן זחלתי ואירא    מחות דעי אתכם br</span> <span class="verse"><a name="7">7</a>ז    אמרתי ימים ידברו    ורב שנים ידיעו חכמה br</span> <span class="verse"><a name="8">8</a>ח    אכן רוח-היא באנוש    ונשמת שדי תבינם br</span> <span class="verse"><a name="9">9</a>ט    לא-רבים יחכמו    וזקנים יבינו משפט br</span> <span class="verse"><a name="10">10</a>י    לכן אמרתי שמעה-לי    אחוה דעי אף-אני br</span> <span class="verse"><a name="11">11</a>יא    הן הוחלתי לדבריכם--אזין עד-תבונתיכם    עד-תחקרון מלין br</span> <span class="verse"><a name="12">12</a>יב    ועדיכם אתבונן    והנה אין לאיוב מוכיח--עונה אמריו מכם br</span> <span class="verse"><a name="13">13</a>יג    פן-תאמרו מצאנו חכמה    אל ידפנו לא-איש br</span> <span class="verse"><a name="14">14</a>יד    ולא-ערך אלי מלין    ובאמריכם לא אשיבנו br</span> <span class="verse"><a name="15">15</a>טו    חתו לא-ענו עוד    העתיקו מהם מלים br</span> <span class="verse"><a name="16">16</a>טז    והוחלתי כי-לא ידברו    כי עמדו לא-ענו עוד br</span> <span class="verse"><a name="17">17</a>יז    אענה אף-אני חלקי    אחוה דעי אף-אני br</span> <span class="verse"><a name="18">18</a>יח    כי מלתי מלים    הציקתני רוח בטני br</span> <span class="verse"><a name="19">19</a>יט    הנה-בטני--כיין לא-יפתח    כאבות חדשים יבקע br</span> <span class="verse"><a name="20">20</a>כ    אדברה וירוח-לי    אפתח שפתי ואענה br</span> <span class="verse"><a name="21">21</a>כא    אל-נא אשא פני-איש    ואל-אדם לא אכנה br</span> <span class="verse"><a name="22">22</a>כב    כי לא ידעתי אכנה    כמעט ישאני עשני</span> </p></div</div></div></body></html>