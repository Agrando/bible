<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/judg/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/judg">Judges</a> &gt <strong>Chapter 1</strong></div><p><span class="verse"><a name="1">1</a>א  ויהי אחרי מות יהושע וישאלו בני ישראל ביהוה לאמר  מי יעלה לנו אל הכנעני בתחלה להלחם בו</span> <span class="verse"><a name="2">2</a>ב  ויאמר יהוה יהודה יעלה  הנה נתתי את הארץ בידו</span> <span class="verse"><a name="3">3</a>ג  ויאמר יהודה לשמעון אחיו עלה אתי בגרלי ונלחמה בכנעני והלכתי גם אני אתך בגורלך וילך אתו שמעון</span> <span class="verse"><a name="4">4</a>ד  ויעל יהודה ויתן יהוה את הכנעני והפרזי בידם ויכום בבזק עשרת אלפים איש</span> <span class="verse"><a name="5">5</a>ה  וימצאו את אדני בזק בבזק וילחמו בו ויכו את הכנעני ואת הפרזי</span> <span class="verse"><a name="6">6</a>ו  וינס אדני בזק וירדפו אחריו ויאחזו אותו--ויקצצו את בהנות ידיו ורגליו</span> <span class="verse"><a name="7">7</a>ז  ויאמר אדני בזק שבעים מלכים בהנות ידיהם ורגליהם מקצצים היו מלקטים תחת שלחני--כאשר עשיתי כן שלם לי אלהים ויביאהו ירושלם וימת שם  {פ}</span> <span class="verse"><a name="8">8</a>ח  וילחמו בני יהודה בירושלם וילכדו אותה ויכוה לפי חרב ואת העיר שלחו באש</span> <span class="verse"><a name="9">9</a>ט  ואחר ירדו בני יהודה להלחם בכנעני--יושב ההר והנגב והשפלה</span> <span class="verse"><a name="10">10</a>י  וילך יהודה אל הכנעני היושב בחברון ושם חברון לפנים קרית ארבע ויכו את ששי ואת אחימן ואת תלמי</span> <span class="verse"><a name="11">11</a>יא  וילך משם אל יושבי דביר ושם דביר לפנים קרית ספר</span> <span class="verse"><a name="12">12</a>יב  ויאמר כלב אשר יכה את קרית ספר ולכדה--ונתתי לו את עכסה בתי לאשה</span> <span class="verse"><a name="13">13</a>יג  וילכדה עתניאל בן קנז אחי כלב הקטן ממנו ויתן לו את עכסה בתו לאשה</span> <span class="verse"><a name="14">14</a>יד  ויהי בבואה ותסיתהו לשאל מאת אביה השדה ותצנח מעל החמור ויאמר לה כלב מה לך</span> <span class="verse"><a name="15">15</a>טו  ותאמר לו הבה לי ברכה כי ארץ הנגב נתתני ונתתה לי גלת מים ויתן לה כלב את גלת עלית ואת גלת תחתית  {פ}</span> <span class="verse"><a name="16">16</a>טז  ובני קיני חתן משה עלו מעיר התמרים את בני יהודה מדבר יהודה אשר בנגב ערד וילך וישב את העם</span> <span class="verse"><a name="17">17</a>יז  וילך יהודה את שמעון אחיו ויכו את הכנעני יושב צפת ויחרימו אותה ויקרא את שם העיר חרמה</span> <span class="verse"><a name="18">18</a>יח  וילכד יהודה את עזה ואת גבולה ואת אשקלון ואת גבולה ואת עקרון ואת גבולה</span> <span class="verse"><a name="19">19</a>יט  ויהי יהוה את יהודה וירש את ההר  כי לא להוריש את ישבי העמק כי רכב ברזל להם</span> <span class="verse"><a name="20">20</a>כ  ויתנו לכלב את חברון כאשר דבר משה ויורש משם את שלשה בני הענק</span> <span class="verse"><a name="21">21</a>כא  ואת היבוסי ישב ירושלם לא הורישו בני בנימן וישב היבוסי את בני בנימן בירושלם עד היום הזה  {פ}</span> <span class="verse"><a name="22">22</a>כב  ויעלו בית יוסף גם הם בית אל ויהוה עמם</span> <span class="verse"><a name="23">23</a>כג  ויתירו בית יוסף בבית אל ושם העיר לפנים לוז</span> <span class="verse"><a name="24">24</a>כד  ויראו השמרים איש יוצא מן העיר ויאמרו לו הראנו נא את מבוא העיר ועשינו עמך חסד</span> <span class="verse"><a name="25">25</a>כה  ויראם את מבוא העיר ויכו את העיר לפי חרב ואת האיש ואת כל משפחתו שלחו</span> <span class="verse"><a name="26">26</a>כו  וילך האיש ארץ החתים ויבן עיר ויקרא שמה לוז--הוא שמה עד היום הזה  {פ}</span> <span class="verse"><a name="27">27</a>כז  ולא הוריש מנשה את בית שאן ואת בנותיה ואת תענך ואת בנתיה ואת יושב (יושבי) דור ואת בנותיה ואת יושבי יבלעם ואת בנתיה ואת יושבי מגדו ואת בנותיה ויואל הכנעני לשבת בארץ הזאת</span> <span class="verse"><a name="28">28</a>כח  ויהי כי חזק ישראל וישם את הכנעני למס והוריש לא הורישו  {ס}</span> <span class="verse"><a name="29">29</a>כט  ואפרים לא הוריש את הכנעני היושב בגזר וישב הכנעני בקרבו בגזר  {ס}</span> <span class="verse"><a name="30">30</a>ל  זבולן לא הוריש את יושבי קטרון ואת יושבי נהלל וישב הכנעני בקרבו ויהיו למס  {ס}</span> <span class="verse"><a name="31">31</a>לא  אשר לא הוריש את ישבי עכו ואת יושבי צידון ואת אחלב ואת אכזיב ואת חלבה ואת אפיק ואת רחב</span> <span class="verse"><a name="32">32</a>לב  וישב האשרי בקרב הכנעני ישבי הארץ  כי לא הורישו  {ס}</span> <span class="verse"><a name="33">33</a>לג  נפתלי לא הוריש את ישבי בית שמש ואת ישבי בית ענת וישב בקרב הכנעני ישבי הארץ וישבי בית שמש ובית ענת היו להם למס</span> <span class="verse"><a name="34">34</a>לד  וילחצו האמרי את בני דן ההרה  כי לא נתנו לרדת לעמק</span> <span class="verse"><a name="35">35</a>לה  ויואל האמרי לשבת בהר חרס באילון ובשעלבים ותכבד יד בית יוסף ויהיו למס</span> <span class="verse"><a name="36">36</a>לו  וגבול האמרי ממעלה עקרבים--מהסלע ומעלה  {פ}</span> </p></div</div></div></body></html>