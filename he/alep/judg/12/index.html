<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/judg/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/judg">Judges</a> &gt <strong>Chapter 12</strong></div><p><span class="verse"><a name="1">1</a>א  ויצעק איש אפרים ויעבר צפונה ויאמרו ליפתח מדוע עברת להלחם בבני עמון ולנו לא קראת ללכת עמך--ביתך נשרף עליך באש</span> <span class="verse"><a name="2">2</a>ב  ויאמר יפתח אליהם איש ריב הייתי אני ועמי ובני עמון מאד ואזעק אתכם ולא הושעתם אותי מידם</span> <span class="verse"><a name="3">3</a>ג  ואראה כי אינך מושיע ואשימה נפשי בכפי ואעברה אל בני עמון ויתנם יהוה בידי ולמה עליתם אלי היום הזה--להלחם בי</span> <span class="verse"><a name="4">4</a>ד  ויקבץ יפתח את כל אנשי גלעד וילחם את אפרים ויכו אנשי גלעד את אפרים כי אמרו פליטי אפרים אתם--גלעד בתוך אפרים בתוך מנשה</span> <span class="verse"><a name="5">5</a>ה  וילכד גלעד את מעברות הירדן לאפרים והיה כי יאמרו פליטי אפרים אעברה ויאמרו לו אנשי גלעד האפרתי אתה ויאמר לא</span> <span class="verse"><a name="6">6</a>ו  ויאמרו לו אמר נא שבלת ויאמר סבלת ולא יכין לדבר כן ויאחזו אותו וישחטוהו אל מעברות הירדן ויפל בעת ההיא מאפרים ארבעים ושנים אלף</span> <span class="verse"><a name="7">7</a>ז  וישפט יפתח את ישראל שש שנים וימת יפתח הגלעדי ויקבר בערי גלעד  {פ}</span> <span class="verse"><a name="8">8</a>ח  וישפט אחריו את ישראל אבצן מבית לחם</span> <span class="verse"><a name="9">9</a>ט  ויהי לו שלשים בנים ושלשים בנות שלח החוצה ושלשים בנות הביא לבניו מן החוץ וישפט את ישראל שבע שנים</span> <span class="verse"><a name="10">10</a>י  וימת אבצן ויקבר בבית לחם  {פ}</span> <span class="verse"><a name="11">11</a>יא  וישפט אחריו את ישראל אילון הזבולני וישפט את ישראל עשר שנים</span> <span class="verse"><a name="12">12</a>יב  וימת אילון הזבולני ויקבר באילון בארץ זבולן  {פ}</span> <span class="verse"><a name="13">13</a>יג  וישפט אחריו את ישראל עבדון בן הלל הפרעתוני</span> <span class="verse"><a name="14">14</a>יד  ויהי לו ארבעים בנים ושלשים בני בנים רכבים על שבעים עירם וישפט את ישראל שמנה שנים</span> <span class="verse"><a name="15">15</a>טו  וימת עבדון בן הלל הפרעתוני ויקבר בפרעתון בארץ אפרים בהר העמלקי  {פ}</span> </p></div</div></div></body></html>