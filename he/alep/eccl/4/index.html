<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/eccl/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/eccl">Ecclesiastes</a> &gt <strong>Chapter 4</strong></div><p><span class="verse"><a name="1">1</a>א  ושבתי אני ואראה את כל העשקים אשר נעשים תחת השמש והנה דמעת העשקים ואין להם מנחם ומיד עשקיהם כח ואין להם מנחם</span> <span class="verse"><a name="2">2</a>ב  ושבח אני את המתים שכבר מתו--מן החיים אשר המה חיים עדנה</span> <span class="verse"><a name="3">3</a>ג  וטוב משניהם--את אשר עדן לא היה  אשר לא ראה את המעשה הרע אשר נעשה תחת השמש</span> <span class="verse"><a name="4">4</a>ד  וראיתי אני את כל עמל ואת כל כשרון המעשה--כי היא קנאת איש מרעהו גם זה הבל ורעות רוח</span> <span class="verse"><a name="5">5</a>ה  הכסיל חבק את ידיו ואכל את בשרו</span> <span class="verse"><a name="6">6</a>ו  טוב מלא כף נחת--ממלא חפנים עמל ורעות רוח</span> <span class="verse"><a name="7">7</a>ז  ושבתי אני ואראה הבל תחת השמש</span> <span class="verse"><a name="8">8</a>ח  יש אחד ואין שני גם בן ואח אין לו ואין קץ לכל עמלו--גם עיניו (עינו) לא תשבע עשר ולמי אני עמל ומחסר את נפשי מטובה--גם זה הבל וענין רע הוא</span> <span class="verse"><a name="9">9</a>ט  טובים השנים מן האחד  אשר יש להם שכר טוב בעמלם</span> <span class="verse"><a name="10">10</a>י  כי אם יפלו האחד יקים את חברו ואילו האחד שיפול ואין שני להקימו</span> <span class="verse"><a name="11">11</a>יא  גם אם ישכבו שנים וחם להם ולאחד איך יחם</span> <span class="verse"><a name="12">12</a>יב  ואם יתקפו האחד--השנים יעמדו נגדו והחוט המשלש לא במהרה ינתק</span> <span class="verse"><a name="13">13</a>יג  טוב ילד מסכן וחכם--ממלך זקן וכסיל אשר לא ידע להזהר עוד</span> <span class="verse"><a name="14">14</a>יד  כי מבית הסורים יצא למלך  כי גם במלכותו נולד רש</span> <span class="verse"><a name="15">15</a>טו  ראיתי את כל החיים המהלכים תחת השמש--עם הילד השני אשר יעמד תחתיו</span> <span class="verse"><a name="16">16</a>טז  אין קץ לכל העם לכל אשר היה לפניהם--גם האחרונים לא ישמחו בו  כי גם זה הבל ורעיון רוח [ (Ecclesiastes 4:17)  יז  שמר רגליך (רגלך) כאשר תלך אל בית האלהים וקרוב לשמע מתת הכסילים זבח  כי אינם יודעים לעשות רע  ]</span> </p></div</div></div></body></html>