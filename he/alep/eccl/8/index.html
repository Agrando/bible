<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/eccl/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/eccl">Ecclesiastes</a> &gt <strong>Chapter 8</strong></div><p><span class="verse"><a name="1">1</a>א  מי כהחכם ומי יודע פשר דבר חכמת אדם תאיר פניו ועז פניו ישנא</span> <span class="verse"><a name="2">2</a>ב  אני פי מלך שמר ועל דברת שבועת אלהים</span> <span class="verse"><a name="3">3</a>ג  אל תבהל מפניו תלך אל תעמד בדבר רע  כי כל אשר יחפץ יעשה</span> <span class="verse"><a name="4">4</a>ד  באשר דבר מלך שלטון ומי יאמר לו מה תעשה</span> <span class="verse"><a name="5">5</a>ה  שומר מצוה לא ידע דבר רע ועת ומשפט ידע לב חכם</span> <span class="verse"><a name="6">6</a>ו  כי לכל חפץ יש עת ומשפט  כי רעת האדם רבה עליו</span> <span class="verse"><a name="7">7</a>ז  כי איננו ידע מה שיהיה  כי כאשר יהיה מי יגיד לו</span> <span class="verse"><a name="8">8</a>ח  אין אדם שליט ברוח לכלוא את הרוח ואין שלטון ביום המות ואין משלחת במלחמה ולא ימלט רשע את בעליו</span> <span class="verse"><a name="9">9</a>ט  את כל זה ראיתי ונתון את לבי לכל מעשה אשר נעשה תחת השמש  עת אשר שלט האדם באדם--לרע לו</span> <span class="verse"><a name="10">10</a>י  ובכן ראיתי רשעים קברים ובאו וממקום קדוש יהלכו וישתכחו בעיר אשר כן עשו גם זה הבל</span> <span class="verse"><a name="11">11</a>יא  אשר אין נעשה פתגם מעשה הרעה מהרה על כן מלא לב בני האדם בהם--לעשות רע</span> <span class="verse"><a name="12">12</a>יב  אשר חטא עשה רע מאת--ומאריך לו  כי גם יודע אני אשר יהיה טוב ליראי האלהים אשר ייראו מלפניו</span> <span class="verse"><a name="13">13</a>יג  וטוב לא יהיה לרשע ולא יאריך ימים כצל--אשר איננו ירא מלפני אלהים</span> <span class="verse"><a name="14">14</a>יד  יש הבל אשר נעשה על הארץ אשר יש צדיקים אשר מגיע אלהם כמעשה הרשעים ויש רשעים שמגיע אלהם כמעשה הצדיקים  אמרתי שגם זה הבל</span> <span class="verse"><a name="15">15</a>טו  ושבחתי אני את השמחה אשר אין טוב לאדם תחת השמש כי אם לאכל ולשתות ולשמוח והוא ילונו בעמלו ימי חייו אשר נתן לו האלהים--תחת השמש</span> <span class="verse"><a name="16">16</a>טז  כאשר נתתי את לבי לדעת חכמה ולראות את הענין אשר נעשה על הארץ  כי גם ביום ובלילה--שנה בעיניו איננו ראה</span> <span class="verse"><a name="17">17</a>יז  וראיתי את כל מעשה האלהים כי לא יוכל האדם למצוא את המעשה אשר נעשה תחת השמש בשל אשר יעמל האדם לבקש ולא ימצא וגם אם יאמר החכם לדעת לא יוכל למצא</span> </p></div</div></div></body></html>