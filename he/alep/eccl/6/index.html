<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/eccl/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/eccl">Ecclesiastes</a> &gt <strong>Chapter 6</strong></div><p><span class="verse"><a name="1">1</a>א  יש רעה אשר ראיתי תחת השמש ורבה היא על האדם</span> <span class="verse"><a name="2">2</a>ב  איש אשר יתן לו האלהים עשר ונכסים וכבוד ואיננו חסר לנפשו מכל אשר יתאוה ולא ישליטנו האלהים לאכל ממנו--כי איש נכרי יאכלנו  זה הבל וחלי רע הוא</span> <span class="verse"><a name="3">3</a>ג  אם יוליד איש מאה ושנים רבות יחיה ורב שיהיו ימי שניו ונפשו לא תשבע מן הטובה וגם קבורה לא היתה לו--אמרתי טוב ממנו הנפל</span> <span class="verse"><a name="4">4</a>ד  כי בהבל בא ובחשך ילך ובחשך שמו יכסה</span> <span class="verse"><a name="5">5</a>ה  גם שמש לא ראה ולא ידע נחת לזה מזה</span> <span class="verse"><a name="6">6</a>ו  ואלו חיה אלף שנים פעמים וטובה לא ראה--הלא אל מקום אחד הכל הולך</span> <span class="verse"><a name="7">7</a>ז  כל עמל האדם לפיהו וגם הנפש לא תמלא</span> <span class="verse"><a name="8">8</a>ח  כי מה יותר לחכם מן הכסיל מה לעני יודע להלך נגד החיים</span> <span class="verse"><a name="9">9</a>ט  טוב מראה עינים מהלך נפש גם זה הבל ורעות רוח</span> <span class="verse"><a name="10">10</a>י  מה שהיה כבר נקרא שמו ונודע אשר הוא אדם ולא יוכל לדין עם שהתקיף (שתקיף) ממנו</span> <span class="verse"><a name="11">11</a>יא  כי יש דברים הרבה מרבים הבל מה יתר לאדם</span> <span class="verse"><a name="12">12</a>יב  כי מי יודע מה טוב לאדם בחיים מספר ימי חיי הבלו--ויעשם כצל  אשר מי יגיד לאדם מה יהיה אחריו תחת השמש</span> </p></div</div></div></body></html>