<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/hab/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/hab">Habakkuk</a> &gt <strong>Chapter 3</strong></div><p><span class="verse"><a name="1">1</a>א  תפלה לחבקוק הנביא--על שגינות</span> <span class="verse"><a name="2">2</a>ב  יהוה שמעתי שמעך יראתי--יהוה פעלך בקרב שנים חייהו בקרב שנים תודיע ברגז רחם תזכור</span> <span class="verse"><a name="3">3</a>ג  אלוה מתימן יבוא וקדוש מהר פארן סלה כסה שמים הודו ותהלתו מלאה הארץ</span> <span class="verse"><a name="4">4</a>ד  ונגה כאור תהיה קרנים מידו לו ושם חביון עזה</span> <span class="verse"><a name="5">5</a>ה  לפניו ילך דבר ויצא רשף לרגליו</span> <span class="verse"><a name="6">6</a>ו  עמד וימדד ארץ ראה ויתר גוים ויתפצצו הררי עד שחו גבעות עולם הליכות עולם לו</span> <span class="verse"><a name="7">7</a>ז  תחת און ראיתי אהלי כושן ירגזון יריעות ארץ מדין</span> <span class="verse"><a name="8">8</a>ח  הבנהרים חרה יהוה--אם בנהרים אפך אם בים עברתך  כי תרכב על סוסיך מרכבתיך ישועה</span> <span class="verse"><a name="9">9</a>ט  עריה תעור קשתך שבעות מטות אמר סלה נהרות תבקע ארץ</span> <span class="verse"><a name="10">10</a>י  ראוך יחילו הרים זרם מים עבר נתן תהום קולו רום ידיהו נשא</span> <span class="verse"><a name="11">11</a>יא  שמש ירח עמד זבלה לאור חציך יהלכו לנגה ברק חניתך</span> <span class="verse"><a name="12">12</a>יב  בזעם תצעד ארץ באף תדוש גוים</span> <span class="verse"><a name="13">13</a>יג  יצאת לישע עמך לישע את משיחך מחצת ראש מבית רשע ערות יסוד עד צואר סלה  {פ}</span> <span class="verse"><a name="14">14</a>יד  נקבת במטיו ראש פרזו יסערו להפיצני עליצתם כמו לאכל עני במסתר</span> <span class="verse"><a name="15">15</a>טו  דרכת בים סוסיך חמר מים רבים</span> <span class="verse"><a name="16">16</a>טז  שמעתי ותרגז בטני לקול צללו שפתי--יבוא רקב בעצמי ותחתי ארגז  אשר אנוח ליום צרה לעלות לעם יגודנו</span> <span class="verse"><a name="17">17</a>יז  כי תאנה לא תפרח ואין יבול בגפנים--כחש מעשה זית ושדמות לא עשה אכל גזר ממכלה צאן ואין בקר ברפתים</span> <span class="verse"><a name="18">18</a>יח  ואני ביהוה אעלוזה  אגילה באלהי ישעי</span> <span class="verse"><a name="19">19</a>יט  יהוה אדני חילי וישם רגלי כאילות ועל במותי ידרכני למנצח בנגינותי  {ש}</span> </p></div</div></div></body></html>