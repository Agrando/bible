<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/mic/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/mic">Micah</a> &gt <strong>Chapter 6</strong></div><p><span class="verse"><a name="1">1</a>א  שמעו נא את אשר יהוה אמר  קום ריב את ההרים ותשמענה הגבעות קולך</span> <span class="verse"><a name="2">2</a>ב  שמעו הרים את ריב יהוה והאתנים מוסדי ארץ  כי ריב ליהוה עם עמו ועם ישראל יתוכח</span> <span class="verse"><a name="3">3</a>ג  עמי מה עשיתי לך ומה הלאתיך  ענה בי</span> <span class="verse"><a name="4">4</a>ד  כי העלתיך מארץ מצרים ומבית עבדים פדיתיך ואשלח לפניך את משה אהרן ומרים</span> <span class="verse"><a name="5">5</a>ה  עמי זכר נא מה יעץ בלק מלך מואב ומה ענה אתו בלעם בן בעור--מן השטים עד הגלגל למען דעת צדקות יהוה</span> <span class="verse"><a name="6">6</a>ו  במה אקדם יהוה אכף לאלהי מרום האקדמנו בעולות בעגלים בני שנה</span> <span class="verse"><a name="7">7</a>ז  הירצה יהוה באלפי אילים ברבבות נחלי שמן האתן בכורי פשעי פרי בטני חטאת נפשי</span> <span class="verse"><a name="8">8</a>ח  הגיד לך אדם מה טוב ומה יהוה דורש ממך כי אם עשות משפט ואהבת חסד והצנע לכת עם אלהיך  {ס}</span> <span class="verse"><a name="9">9</a>ט  קול יהוה לעיר יקרא ותושיה יראה שמך שמעו מטה ומי יעדה</span> <span class="verse"><a name="10">10</a>י  עוד האש בית רשע--אצרות רשע ואיפת רזון זעומה</span> <span class="verse"><a name="11">11</a>יא  האזכה במאזני רשע ובכיס אבני מרמה</span> <span class="verse"><a name="12">12</a>יב  אשר עשיריה מלאו חמס וישביה דברו שקר ולשונם רמיה בפיהם</span> <span class="verse"><a name="13">13</a>יג  וגם אני החליתי הכותך--השמם על חטאתך</span> <span class="verse"><a name="14">14</a>יד  אתה תאכל ולא תשבע וישחך בקרבך ותסג ולא תפליט ואשר תפלט לחרב אתן</span> <span class="verse"><a name="15">15</a>טו  אתה תזרע ולא תקצור אתה תדרך זית ולא תסוך שמן ותירוש ולא תשתה יין</span> <span class="verse"><a name="16">16</a>טז  וישתמר חקות עמרי וכל מעשה בית אחאב ותלכו במעצותם--למען תתי אתך לשמה וישביה לשרקה וחרפת עמי תשאו  {פ}</span> </p></div</div></div></body></html>