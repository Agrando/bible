<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/jonah/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/jonah">Jonah</a> &gt <strong>Chapter 2</strong></div><p><span class="verse"><a name="1">1</a>א  וימן יהוה דג גדול לבלע את יונה ויהי יונה במעי הדג שלשה ימים ושלשה לילות</span> <span class="verse"><a name="2">2</a>ב  ויתפלל יונה אל יהוה אלהיו ממעי הדגה</span> <span class="verse"><a name="3">3</a>ג  ויאמר קראתי מצרה לי אל יהוה--ויענני מבטן שאול שועתי שמעת קולי</span> <span class="verse"><a name="4">4</a>ד  ותשליכני מצולה בלבב ימים ונהר יסבבני כל משבריך וגליך עלי עברו</span> <span class="verse"><a name="5">5</a>ה  ואני אמרתי נגרשתי מנגד עיניך אך אוסיף להביט אל היכל קדשך</span> <span class="verse"><a name="6">6</a>ו  אפפוני מים עד נפש תהום יסבבני סוף חבוש לראשי</span> <span class="verse"><a name="7">7</a>ז  לקצבי הרים ירדתי הארץ ברחיה בעדי לעולם ותעל משחת חיי יהוה אלהי</span> <span class="verse"><a name="8">8</a>ח  בהתעטף עלי נפשי את יהוה זכרתי ותבוא אליך תפלתי אל היכל קדשך</span> <span class="verse"><a name="9">9</a>ט  משמרים הבלי שוא--חסדם יעזבו</span> <span class="verse"><a name="10">10</a>י  ואני בקול תודה אזבחה לך אשר נדרתי אשלמה  ישועתה ליהוה  {ס}  [ (Jonah 2:11)  יא  ויאמר יהוה לדג ויקא את יונה אל היבשה  {פ}  ]</span> </p></div</div></div></body></html>