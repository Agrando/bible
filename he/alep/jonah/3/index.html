<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/jonah/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/jonah">Jonah</a> &gt <strong>Chapter 3</strong></div><p><span class="verse"><a name="1">1</a>א  ויהי דבר יהוה אל יונה שנית לאמר</span> <span class="verse"><a name="2">2</a>ב  קום לך אל נינוה העיר הגדולה וקרא אליה את הקריאה אשר אנכי דבר אליך</span> <span class="verse"><a name="3">3</a>ג  ויקם יונה וילך אל נינוה--כדבר יהוה ונינוה היתה עיר גדולה לאלהים--מהלך שלשת ימים</span> <span class="verse"><a name="4">4</a>ד  ויחל יונה לבוא בעיר מהלך יום אחד ויקרא ויאמר עוד ארבעים יום ונינוה נהפכת</span> <span class="verse"><a name="5">5</a>ה  ויאמינו אנשי נינוה באלהים ויקראו צום וילבשו שקים מגדולם ועד קטנם</span> <span class="verse"><a name="6">6</a>ו  ויגע הדבר אל מלך נינוה ויקם מכסאו ויעבר אדרתו מעליו ויכס שק וישב על האפר</span> <span class="verse"><a name="7">7</a>ז  ויזעק ויאמר בנינוה מטעם המלך וגדליו לאמר  האדם והבהמה הבקר והצאן אל יטעמו מאומה--אל ירעו ומים אל ישתו</span> <span class="verse"><a name="8">8</a>ח  ויתכסו שקים האדם והבהמה ויקראו אל אלהים בחזקה וישבו איש מדרכו הרעה ומן החמס אשר בכפיהם</span> <span class="verse"><a name="9">9</a>ט  מי יודע ישוב ונחם האלהים ושב מחרון אפו ולא נאבד</span> <span class="verse"><a name="10">10</a>י  וירא האלהים את מעשיהם כי שבו מדרכם הרעה וינחם האלהים על הרעה אשר דבר לעשות להם--ולא עשה</span> </p></div</div></div></body></html>