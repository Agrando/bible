<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/jonah/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/jonah">Jonah</a> &gt <strong>Chapter 1</strong></div><p><span class="verse"><a name="1">1</a>א  ויהי דבר יהוה אל יונה בן אמתי לאמר</span> <span class="verse"><a name="2">2</a>ב  קום לך אל נינוה העיר הגדולה--וקרא עליה  כי עלתה רעתם לפני</span> <span class="verse"><a name="3">3</a>ג  ויקם יונה לברח תרשישה מלפני יהוה וירד יפו וימצא אניה באה תרשיש ויתן שכרה וירד בה לבוא עמהם תרשישה מלפני יהוה</span> <span class="verse"><a name="4">4</a>ד  ויהוה הטיל רוח גדולה אל הים ויהי סער גדול בים והאניה חשבה להשבר</span> <span class="verse"><a name="5">5</a>ה  וייראו המלחים ויזעקו איש אל אלהיו ויטלו את הכלים אשר באניה אל הים להקל מעליהם ויונה ירד אל ירכתי הספינה וישכב וירדם</span> <span class="verse"><a name="6">6</a>ו  ויקרב אליו רב החבל ויאמר לו מה לך נרדם קום קרא אל אלהיך--אולי יתעשת האלהים לנו ולא נאבד</span> <span class="verse"><a name="7">7</a>ז  ויאמרו איש אל רעהו לכו ונפילה גורלות ונדעה בשלמי הרעה הזאת לנו ויפלו גורלות ויפל הגורל על יונה</span> <span class="verse"><a name="8">8</a>ח  ויאמרו אליו--הגידה נא לנו באשר למי הרעה הזאת לנו  מה מלאכתך ומאין תבוא--מה ארצך ואי מזה עם אתה</span> <span class="verse"><a name="9">9</a>ט  ויאמר אליהם עברי אנכי ואת יהוה אלהי השמים אני ירא אשר עשה את הים ואת היבשה</span> <span class="verse"><a name="10">10</a>י  וייראו האנשים יראה גדולה ויאמרו אליו מה זאת עשית  כי ידעו האנשים כי מלפני יהוה הוא ברח--כי הגיד להם</span> <span class="verse"><a name="11">11</a>יא  ויאמרו אליו מה נעשה לך וישתק הים מעלינו  כי הים הולך וסער</span> <span class="verse"><a name="12">12</a>יב  ויאמר אליהם שאוני והטילני אל הים וישתק הים מעליכם  כי יודע אני כי בשלי הסער הגדול הזה עליכם</span> <span class="verse"><a name="13">13</a>יג  ויחתרו האנשים להשיב אל היבשה--ולא יכלו  כי הים הולך וסער עליהם</span> <span class="verse"><a name="14">14</a>יד  ויקראו אל יהוה ויאמרו אנה יהוה אל נא נאבדה בנפש האיש הזה ואל תתן עלינו דם נקיא  כי אתה יהוה כאשר חפצת עשית</span> <span class="verse"><a name="15">15</a>טו  וישאו את יונה ויטלהו אל הים ויעמד הים מזעפו</span> <span class="verse"><a name="16">16</a>טז  וייראו האנשים יראה גדולה את יהוה ויזבחו זבח ליהוה וידרו נדרים</span> </p></div</div></div></body></html>