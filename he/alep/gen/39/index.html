<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/gen/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/gen">Genesis</a> &gt <strong>Chapter 39</strong></div><p><span class="verse"><a name="1">1</a>א  ויוסף הורד מצרימה ויקנהו פוטיפר סריס פרעה שר הטבחים איש מצרי מיד הישמעאלים אשר הורדהו שמה</span> <span class="verse"><a name="2">2</a>ב  ויהי יהוה את יוסף ויהי איש מצליח ויהי בבית אדניו המצרי</span> <span class="verse"><a name="3">3</a>ג  וירא אדניו כי יהוה אתו וכל אשר הוא עשה יהוה מצליח בידו</span> <span class="verse"><a name="4">4</a>ד  וימצא יוסף חן בעיניו וישרת אתו ויפקדהו על ביתו וכל יש לו נתן בידו</span> <span class="verse"><a name="5">5</a>ה  ויהי מאז הפקיד אתו בביתו ועל כל אשר יש לו ויברך יהוה את בית המצרי בגלל יוסף ויהי ברכת יהוה בכל אשר יש לו--בבית ובשדה</span> <span class="verse"><a name="6">6</a>ו  ויעזב כל אשר לו ביד יוסף ולא ידע אתו מאומה כי אם הלחם אשר הוא אוכל ויהי יוסף יפה תאר ויפה מראה</span> <span class="verse"><a name="7">7</a>ז  ויהי אחר הדברים האלה ותשא אשת אדניו את עיניה אל יוסף ותאמר שכבה עמי</span> <span class="verse"><a name="8">8</a>ח  וימאן--ויאמר אל אשת אדניו הן אדני לא ידע אתי מה בבית וכל אשר יש לו נתן בידי</span> <span class="verse"><a name="9">9</a>ט  איננו גדול בבית הזה ממני ולא חשך ממני מאומה כי אם אותך באשר את אשתו ואיך אעשה הרעה הגדלה הזאת וחטאתי לאלהים</span> <span class="verse"><a name="10">10</a>י  ויהי כדברה אל יוסף יום יום ולא שמע אליה לשכב אצלה להיות עמה</span> <span class="verse"><a name="11">11</a>יא  ויהי כהיום הזה ויבא הביתה לעשות מלאכתו ואין איש מאנשי הבית שם--בבית</span> <span class="verse"><a name="12">12</a>יב  ותתפשהו בבגדו לאמר שכבה עמי ויעזב בגדו בידה וינס ויצא החוצה</span> <span class="verse"><a name="13">13</a>יג  ויהי כראותה כי עזב בגדו בידה וינס החוצה</span> <span class="verse"><a name="14">14</a>יד  ותקרא לאנשי ביתה ותאמר להם לאמר ראו הביא לנו איש עברי לצחק בנו  בא אלי לשכב עמי ואקרא בקול גדול</span> <span class="verse"><a name="15">15</a>טו  ויהי כשמעו כי הרימתי קולי ואקרא ויעזב בגדו אצלי וינס ויצא החוצה</span> <span class="verse"><a name="16">16</a>טז  ותנח בגדו אצלה עד בוא אדניו אל ביתו</span> <span class="verse"><a name="17">17</a>יז  ותדבר אליו כדברים האלה לאמר  בא אלי העבד העברי אשר הבאת לנו--לצחק בי</span> <span class="verse"><a name="18">18</a>יח  ויהי כהרימי קולי ואקרא ויעזב בגדו אצלי וינס החוצה</span> <span class="verse"><a name="19">19</a>יט  ויהי כשמע אדניו את דברי אשתו אשר דברה אליו לאמר כדברים האלה עשה לי עבדך ויחר אפו</span> <span class="verse"><a name="20">20</a>כ  ויקח אדני יוסף אתו ויתנהו אל בית הסהר--מקום אשר אסורי (אסירי) המלך אסורים ויהי שם בבית הסהר</span> <span class="verse"><a name="21">21</a>כא  ויהי יהוה את יוסף ויט אליו חסד ויתן חנו בעיני שר בית הסהר</span> <span class="verse"><a name="22">22</a>כב  ויתן שר בית הסהר ביד יוסף את כל האסירם אשר בבית הסהר ואת כל אשר עשים שם הוא היה עשה</span> <span class="verse"><a name="23">23</a>כג  אין שר בית הסהר ראה את כל מאומה בידו באשר יהוה אתו ואשר הוא עשה יהוה מצליח  {פ}</span> </p></div</div></div></body></html>