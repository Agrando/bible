<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/gen/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/gen">Genesis</a> &gt <strong>Chapter 4</strong></div><p><span class="verse"><a name="1">1</a>א  והאדם ידע את חוה אשתו ותהר ותלד את קין ותאמר קניתי איש את יהוה</span> <span class="verse"><a name="2">2</a>ב  ותסף ללדת את אחיו את הבל ויהי הבל רעה צאן וקין היה עבד אדמה</span> <span class="verse"><a name="3">3</a>ג  ויהי מקץ ימים ויבא קין מפרי האדמה מנחה--ליהוה</span> <span class="verse"><a name="4">4</a>ד  והבל הביא גם הוא מבכרות צאנו ומחלבהן וישע יהוה אל הבל ואל מנחתו</span> <span class="verse"><a name="5">5</a>ה  ואל קין ואל מנחתו לא שעה ויחר לקין מאד ויפלו פניו</span> <span class="verse"><a name="6">6</a>ו  ויאמר יהוה אל קין  למה חרה לך ולמה נפלו פניך</span> <span class="verse"><a name="7">7</a>ז  הלוא אם תיטיב שאת ואם לא תיטיב לפתח חטאת רבץ ואליך תשוקתו ואתה תמשל בו</span> <span class="verse"><a name="8">8</a>ח  ויאמר קין אל הבל אחיו ויהי בהיותם בשדה ויקם קין אל הבל אחיו ויהרגהו</span> <span class="verse"><a name="9">9</a>ט  ויאמר יהוה אל קין אי הבל אחיך ויאמר לא ידעתי השמר אחי אנכי</span> <span class="verse"><a name="10">10</a>י  ויאמר מה עשית קול דמי אחיך צעקים אלי מן האדמה</span> <span class="verse"><a name="11">11</a>יא  ועתה ארור אתה מן האדמה אשר פצתה את פיה לקחת את דמי אחיך מידך</span> <span class="verse"><a name="12">12</a>יב  כי תעבד את האדמה לא תסף תת כחה לך נע ונד תהיה בארץ</span> <span class="verse"><a name="13">13</a>יג  ויאמר קין אל יהוה  גדול עוני מנשא</span> <span class="verse"><a name="14">14</a>יד  הן גרשת אתי היום מעל פני האדמה ומפניך אסתר והייתי נע ונד בארץ והיה כל מצאי יהרגני</span> <span class="verse"><a name="15">15</a>טו  ויאמר לו יהוה לכן כל הרג קין שבעתים יקם וישם יהוה לקין אות לבלתי הכות אתו כל מצאו</span> <span class="verse"><a name="16">16</a>טז  ויצא קין מלפני יהוה וישב בארץ נוד קדמת עדן</span> <span class="verse"><a name="17">17</a>יז  וידע קין את אשתו ותהר ותלד את חנוך ויהי בנה עיר ויקרא שם העיר כשם בנו חנוך</span> <span class="verse"><a name="18">18</a>יח  ויולד לחנוך את עירד ועירד ילד את מחויאל ומחייאל ילד את מתושאל ומתושאל ילד את למך</span> <span class="verse"><a name="19">19</a>יט  ויקח לו למך שתי נשים  שם האחת עדה ושם השנית צלה</span> <span class="verse"><a name="20">20</a>כ  ותלד עדה את יבל  הוא היה--אבי ישב אהל ומקנה</span> <span class="verse"><a name="21">21</a>כא  ושם אחיו יובל  הוא היה--אבי כל תפש כנור ועוגב</span> <span class="verse"><a name="22">22</a>כב  וצלה גם הוא ילדה את תובל קין--לטש כל חרש נחשת וברזל ואחות תובל קין נעמה</span> <span class="verse"><a name="23">23</a>כג  ויאמר למך לנשיו עדה וצלה שמען קולי--נשי למך האזנה אמרתי  כי איש הרגתי לפצעי וילד לחברתי</span> <span class="verse"><a name="24">24</a>כד  כי שבעתים יקם קין ולמך שבעים ושבעה</span> <span class="verse"><a name="25">25</a>כה  וידע אדם עוד את אשתו ותלד בן ותקרא את שמו שת  כי שת לי אלהים זרע אחר--תחת הבל כי הרגו קין</span> <span class="verse"><a name="26">26</a>כו  ולשת גם הוא ילד בן ויקרא את שמו אנוש אז הוחל לקרא בשם יהוה  {ס}</span> </p></div</div></div></body></html>