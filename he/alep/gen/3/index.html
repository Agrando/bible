<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/gen/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/gen">Genesis</a> &gt <strong>Chapter 3</strong></div><p><span class="verse"><a name="1">1</a>א  והנחש היה ערום מכל חית השדה אשר עשה יהוה אלהים ויאמר אל האשה אף כי אמר אלהים לא תאכלו מכל עץ הגן</span> <span class="verse"><a name="2">2</a>ב  ותאמר האשה אל הנחש  מפרי עץ הגן נאכל</span> <span class="verse"><a name="3">3</a>ג  ומפרי העץ אשר בתוך הגן--אמר אלהים לא תאכלו ממנו ולא תגעו בו  פן תמתון</span> <span class="verse"><a name="4">4</a>ד  ויאמר הנחש אל האשה  לא מות תמתון</span> <span class="verse"><a name="5">5</a>ה  כי ידע אלהים כי ביום אכלכם ממנו ונפקחו עיניכם והייתם כאלהים ידעי טוב ורע</span> <span class="verse"><a name="6">6</a>ו  ותרא האשה כי טוב העץ למאכל וכי תאוה הוא לעינים ונחמד העץ להשכיל ותקח מפריו ותאכל ותתן גם לאישה עמה ויאכל</span> <span class="verse"><a name="7">7</a>ז  ותפקחנה עיני שניהם וידעו כי עירמם הם ויתפרו עלה תאנה ויעשו להם חגרת</span> <span class="verse"><a name="8">8</a>ח  וישמעו את קול יהוה אלהים מתהלך בגן--לרוח היום ויתחבא האדם ואשתו מפני יהוה אלהים בתוך עץ הגן</span> <span class="verse"><a name="9">9</a>ט  ויקרא יהוה אלהים אל האדם ויאמר לו איכה</span> <span class="verse"><a name="10">10</a>י  ויאמר את קלך שמעתי בגן ואירא כי עירם אנכי ואחבא</span> <span class="verse"><a name="11">11</a>יא  ויאמר--מי הגיד לך כי עירם אתה המן העץ אשר צויתיך לבלתי אכל ממנו--אכלת</span> <span class="verse"><a name="12">12</a>יב  ויאמר האדם  האשה אשר נתתה עמדי הוא נתנה לי מן העץ ואכל</span> <span class="verse"><a name="13">13</a>יג  ויאמר יהוה אלהים לאשה מה זאת עשית ותאמר האשה הנחש השיאני ואכל</span> <span class="verse"><a name="14">14</a>יד  ויאמר יהוה אלהים אל הנחש כי עשית זאת ארור אתה מכל הבהמה ומכל חית השדה על גחנך תלך ועפר תאכל כל ימי חייך</span> <span class="verse"><a name="15">15</a>טו  ואיבה אשית בינך ובין האשה ובין זרעך ובין זרעה  הוא ישופך ראש ואתה תשופנו עקב  {ס}</span> <span class="verse"><a name="16">16</a>טז  אל האשה אמר הרבה ארבה עצבונך והרנך--בעצב תלדי בנים ואל אישך תשוקתך והוא ימשל בך  {ס}</span> <span class="verse"><a name="17">17</a>יז  ולאדם אמר כי שמעת לקול אשתך ותאכל מן העץ אשר צויתיך לאמר לא תאכל ממנו--ארורה האדמה בעבורך בעצבון תאכלנה כל ימי חייך</span> <span class="verse"><a name="18">18</a>יח  וקוץ ודרדר תצמיח לך ואכלת את עשב השדה</span> <span class="verse"><a name="19">19</a>יט  בזעת אפיך תאכל לחם עד שובך אל האדמה כי ממנה לקחת  כי עפר אתה ואל עפר תשוב</span> <span class="verse"><a name="20">20</a>כ  ויקרא האדם שם אשתו חוה  כי הוא היתה אם כל חי</span> <span class="verse"><a name="21">21</a>כא  ויעש יהוה אלהים לאדם ולאשתו כתנות עור--וילבשם  {פ}</span> <span class="verse"><a name="22">22</a>כב  ויאמר יהוה אלהים הן האדם היה כאחד ממנו לדעת טוב ורע ועתה פן ישלח ידו ולקח גם מעץ החיים ואכל וחי לעלם</span> <span class="verse"><a name="23">23</a>כג  וישלחהו יהוה אלהים מגן עדן--לעבד את האדמה אשר לקח משם</span> <span class="verse"><a name="24">24</a>כד  ויגרש את האדם וישכן מקדם לגן עדן את הכרבים ואת להט החרב המתהפכת לשמר את דרך עץ החיים  {ס}</span> </p></div</div></div></body></html>