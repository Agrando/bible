<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/gen/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/gen">Genesis</a> &gt <strong>Chapter 20</strong></div><p><span class="verse"><a name="1">1</a>א  ויסע משם אברהם ארצה הנגב וישב בין קדש ובין שור ויגר בגרר</span> <span class="verse"><a name="2">2</a>ב  ויאמר אברהם אל שרה אשתו אחתי הוא וישלח אבימלך מלך גרר ויקח את שרה</span> <span class="verse"><a name="3">3</a>ג  ויבא אלהים אל אבימלך בחלום הלילה ויאמר לו הנך מת על האשה אשר לקחת והוא בעלת בעל</span> <span class="verse"><a name="4">4</a>ד  ואבימלך לא קרב אליה ויאמר--אדני הגוי גם צדיק תהרג</span> <span class="verse"><a name="5">5</a>ה  הלא הוא אמר לי אחתי הוא והיא גם הוא אמרה אחי הוא בתם לבבי ובנקין כפי עשיתי זאת</span> <span class="verse"><a name="6">6</a>ו  ויאמר אליו האלהים בחלם גם אנכי ידעתי כי בתם לבבך עשית זאת ואחשך גם אנכי אותך מחטו לי על כן לא נתתיך לנגע אליה</span> <span class="verse"><a name="7">7</a>ז  ועתה השב אשת האיש כי נביא הוא ויתפלל בעדך וחיה ואם אינך משיב--דע כי מות תמות אתה וכל אשר לך</span> <span class="verse"><a name="8">8</a>ח  וישכם אבימלך בבקר ויקרא לכל עבדיו וידבר את כל הדברים האלה באזניהם וייראו האנשים מאד</span> <span class="verse"><a name="9">9</a>ט  ויקרא אבימלך לאברהם ויאמר לו מה עשית לנו ומה חטאתי לך כי הבאת עלי ועל ממלכתי חטאה גדלה  מעשים אשר לא יעשו עשית עמדי</span> <span class="verse"><a name="10">10</a>י  ויאמר אבימלך אל אברהם  מה ראית כי עשית את הדבר הזה</span> <span class="verse"><a name="11">11</a>יא  ויאמר אברהם כי אמרתי רק אין יראת אלהים במקום הזה והרגוני על דבר אשתי</span> <span class="verse"><a name="12">12</a>יב  וגם אמנה אחתי בת אבי הוא--אך לא בת אמי ותהי לי לאשה</span> <span class="verse"><a name="13">13</a>יג  ויהי כאשר התעו אתי אלהים מבית אבי ואמר לה זה חסדך אשר תעשי עמדי  אל כל המקום אשר נבוא שמה אמרי לי אחי הוא</span> <span class="verse"><a name="14">14</a>יד  ויקח אבימלך צאן ובקר ועבדים ושפחת ויתן לאברהם וישב לו את שרה אשתו</span> <span class="verse"><a name="15">15</a>טו  ויאמר אבימלך הנה ארצי לפניך  בטוב בעיניך שב</span> <span class="verse"><a name="16">16</a>טז  ולשרה אמר הנה נתתי אלף כסף לאחיך--הנה הוא לך כסות עינים לכל אשר אתך ואת כל ונכחת</span> <span class="verse"><a name="17">17</a>יז  ויתפלל אברהם אל האלהים וירפא אלהים את אבימלך ואת אשתו ואמהתיו--וילדו</span> <span class="verse"><a name="18">18</a>יח  כי עצר עצר יהוה בעד כל רחם לבית אבימלך על דבר שרה אשת אברהם  {ס}</span> </p></div</div></div></body></html>