<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/gen/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/gen">Genesis</a> &gt <strong>Chapter 37</strong></div><p><span class="verse"><a name="1">1</a>א  וישב יעקב בארץ מגורי אביו--בארץ כנען</span> <span class="verse"><a name="2">2</a>ב  אלה תלדות יעקב יוסף בן שבע עשרה שנה היה רעה את אחיו בצאן והוא נער את בני בלהה ואת בני זלפה נשי אביו ויבא יוסף את דבתם רעה אל אביהם</span> <span class="verse"><a name="3">3</a>ג  וישראל אהב את יוסף מכל בניו--כי בן זקנים הוא לו ועשה לו כתנת פסים</span> <span class="verse"><a name="4">4</a>ד  ויראו אחיו כי אתו אהב אביהם מכל אחיו--וישנאו אתו ולא יכלו דברו לשלם</span> <span class="verse"><a name="5">5</a>ה  ויחלם יוסף חלום ויגד לאחיו ויוספו עוד שנא אתו</span> <span class="verse"><a name="6">6</a>ו  ויאמר אליהם  שמעו נא החלום הזה אשר חלמתי</span> <span class="verse"><a name="7">7</a>ז  והנה אנחנו מאלמים אלמים בתוך השדה והנה קמה אלמתי וגם נצבה והנה תסבינה אלמתיכם ותשתחוין לאלמתי</span> <span class="verse"><a name="8">8</a>ח  ויאמרו לו אחיו המלך תמלך עלינו אם משול תמשל בנו ויוספו עוד שנא אתו על חלמתיו ועל דבריו</span> <span class="verse"><a name="9">9</a>ט  ויחלם עוד חלום אחר ויספר אתו לאחיו ויאמר הנה חלמתי חלום עוד והנה השמש והירח ואחד עשר כוכבים משתחוים לי</span> <span class="verse"><a name="10">10</a>י  ויספר אל אביו ואל אחיו ויגער בו אביו ויאמר לו מה החלום הזה אשר חלמת  הבוא נבוא אני ואמך ואחיך להשתחות לך ארצה</span> <span class="verse"><a name="11">11</a>יא  ויקנאו בו אחיו ואביו שמר את הדבר</span> <span class="verse"><a name="12">12</a>יב  וילכו אחיו לרעות את צאן אביהם בשכם</span> <span class="verse"><a name="13">13</a>יג  ויאמר ישראל אל יוסף הלוא אחיך רעים בשכם--לכה ואשלחך אליהם ויאמר לו הנני</span> <span class="verse"><a name="14">14</a>יד  ויאמר לו לך נא ראה את שלום אחיך ואת שלום הצאן והשבני דבר וישלחהו מעמק חברון ויבא שכמה</span> <span class="verse"><a name="15">15</a>טו  וימצאהו איש והנה תעה בשדה וישאלהו האיש לאמר מה תבקש</span> <span class="verse"><a name="16">16</a>טז  ויאמר את אחי אנכי מבקש הגידה נא לי איפה הם רעים</span> <span class="verse"><a name="17">17</a>יז  ויאמר האיש נסעו מזה--כי שמעתי אמרים נלכה דתינה וילך יוסף אחר אחיו וימצאם בדתן</span> <span class="verse"><a name="18">18</a>יח  ויראו אתו מרחק ובטרם יקרב אליהם ויתנכלו אתו להמיתו</span> <span class="verse"><a name="19">19</a>יט  ויאמרו איש אל אחיו  הנה בעל החלמות הלזה--בא</span> <span class="verse"><a name="20">20</a>כ  ועתה לכו ונהרגהו ונשלכהו באחד הברות ואמרנו חיה רעה אכלתהו ונראה מה יהיו חלמתיו</span> <span class="verse"><a name="21">21</a>כא  וישמע ראובן ויצלהו מידם ויאמר לא נכנו נפש</span> <span class="verse"><a name="22">22</a>כב  ויאמר אלהם ראובן אל תשפכו דם--השליכו אתו אל הבור הזה אשר במדבר ויד אל תשלחו בו  למען הציל אתו מידם להשיבו אל אביו</span> <span class="verse"><a name="23">23</a>כג  ויהי כאשר בא יוסף אל אחיו ויפשיטו את יוסף את כתנתו את כתנת הפסים אשר עליו</span> <span class="verse"><a name="24">24</a>כד  ויקחהו--וישלכו אתו הברה והבור רק אין בו מים</span> <span class="verse"><a name="25">25</a>כה  וישבו לאכל לחם וישאו עיניהם ויראו והנה ארחת ישמעאלים באה מגלעד וגמליהם נשאים נכאת וצרי ולט--הולכים להוריד מצרימה</span> <span class="verse"><a name="26">26</a>כו  ויאמר יהודה אל אחיו  מה בצע כי נהרג את אחינו וכסינו את דמו</span> <span class="verse"><a name="27">27</a>כז  לכו ונמכרנו לישמעאלים וידנו אל תהי בו כי אחינו בשרנו הוא וישמעו אחיו</span> <span class="verse"><a name="28">28</a>כח  ויעברו אנשים מדינים סחרים וימשכו ויעלו את יוסף מן הבור וימכרו את יוסף לישמעאלים בעשרים כסף ויביאו את יוסף מצרימה</span> <span class="verse"><a name="29">29</a>כט  וישב ראובן אל הבור והנה אין יוסף בבור ויקרע את בגדיו</span> <span class="verse"><a name="30">30</a>ל  וישב אל אחיו ויאמר  הילד איננו ואני אנה אני בא</span> <span class="verse"><a name="31">31</a>לא  ויקחו את כתנת יוסף וישחטו שעיר עזים ויטבלו את הכתנת בדם</span> <span class="verse"><a name="32">32</a>לב  וישלחו את כתנת הפסים ויביאו אל אביהם ויאמרו זאת מצאנו  הכר נא הכתנת בנך הוא--אם לא</span> <span class="verse"><a name="33">33</a>לג  ויכירה ויאמר כתנת בני חיה רעה אכלתהו טרף טרף יוסף</span> <span class="verse"><a name="34">34</a>לד  ויקרע יעקב שמלתיו וישם שק במתניו ויתאבל על בנו ימים רבים</span> <span class="verse"><a name="35">35</a>לה  ויקמו כל בניו וכל בנתיו לנחמו וימאן להתנחם ויאמר כי ארד אל בני אבל שאלה ויבך אתו אביו</span> <span class="verse"><a name="36">36</a>לו  והמדנים--מכרו אתו אל מצרים  לפוטיפר סריס פרעה שר הטבחים  {פ}</span> </p></div</div></div></body></html>