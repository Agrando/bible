<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/gen/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/gen">Genesis</a> &gt <strong>Chapter 41</strong></div><p><span class="verse"><a name="1">1</a>א  ויהי מקץ שנתים ימים ופרעה חלם והנה עמד על היאר</span> <span class="verse"><a name="2">2</a>ב  והנה מן היאר עלת שבע פרות יפות מראה ובריאת בשר ותרעינה באחו</span> <span class="verse"><a name="3">3</a>ג  והנה שבע פרות אחרות עלות אחריהן מן היאר רעות מראה ודקות בשר ותעמדנה אצל הפרות על שפת היאר</span> <span class="verse"><a name="4">4</a>ד  ותאכלנה הפרות רעות המראה ודקת הבשר את שבע הפרות יפת המראה והבריאת וייקץ פרעה</span> <span class="verse"><a name="5">5</a>ה  ויישן ויחלם שנית והנה שבע שבלים עלות בקנה אחד--בריאות וטבות</span> <span class="verse"><a name="6">6</a>ו  והנה שבע שבלים דקות ושדופת קדים--צמחות אחריהן</span> <span class="verse"><a name="7">7</a>ז  ותבלענה השבלים הדקות את שבע השבלים הבריאות והמלאות וייקץ פרעה והנה חלום</span> <span class="verse"><a name="8">8</a>ח  ויהי בבקר ותפעם רוחו וישלח ויקרא את כל חרטמי מצרים ואת כל חכמיה ויספר פרעה להם את חלמו ואין פותר אותם לפרעה</span> <span class="verse"><a name="9">9</a>ט  וידבר שר המשקים את פרעה לאמר  את חטאי אני מזכיר היום</span> <span class="verse"><a name="10">10</a>י  פרעה קצף על עבדיו ויתן אתי במשמר בית שר הטבחים--אתי ואת שר האפים</span> <span class="verse"><a name="11">11</a>יא  ונחלמה חלום בלילה אחד אני והוא  איש כפתרון חלמו חלמנו</span> <span class="verse"><a name="12">12</a>יב  ושם אתנו נער עברי עבד לשר הטבחים ונספר לו ויפתר לנו את חלמתינו  איש כחלמו פתר</span> <span class="verse"><a name="13">13</a>יג  ויהי כאשר פתר לנו כן היה  אתי השיב על כני ואתו תלה</span> <span class="verse"><a name="14">14</a>יד  וישלח פרעה ויקרא את יוסף ויריצהו מן הבור ויגלח ויחלף שמלתיו ויבא אל פרעה</span> <span class="verse"><a name="15">15</a>טו  ויאמר פרעה אל יוסף חלום חלמתי ופתר אין אתו ואני שמעתי עליך לאמר תשמע חלום לפתר אתו</span> <span class="verse"><a name="16">16</a>טז  ויען יוסף את פרעה לאמר בלעדי  אלהים יענה את שלום פרעה</span> <span class="verse"><a name="17">17</a>יז  וידבר פרעה אל יוסף  בחלמי הנני עמד על שפת היאר</span> <span class="verse"><a name="18">18</a>יח  והנה מן היאר עלת שבע פרות בריאות בשר ויפת תאר ותרעינה באחו</span> <span class="verse"><a name="19">19</a>יט  והנה שבע פרות אחרות עלות אחריהן דלות ורעות תאר מאד ורקות בשר  לא ראיתי כהנה בכל ארץ מצרים לרע</span> <span class="verse"><a name="20">20</a>כ  ותאכלנה הפרות הרקות והרעות--את שבע הפרות הראשנות הבריאת</span> <span class="verse"><a name="21">21</a>כא  ותבאנה אל קרבנה ולא נודע כי באו אל קרבנה ומראיהן רע כאשר בתחלה ואיקץ</span> <span class="verse"><a name="22">22</a>כב  וארא בחלמי והנה שבע שבלים עלת בקנה אחד--מלאת וטבות</span> <span class="verse"><a name="23">23</a>כג  והנה שבע שבלים צנמות דקות שדפות קדים--צמחות אחריהם</span> <span class="verse"><a name="24">24</a>כד  ותבלען השבלים הדקת את שבע השבלים הטבות ואמר אל החרטמים ואין מגיד לי</span> <span class="verse"><a name="25">25</a>כה  ויאמר יוסף אל פרעה חלום פרעה אחד הוא  את אשר האלהים עשה הגיד לפרעה</span> <span class="verse"><a name="26">26</a>כו  שבע פרת הטבת שבע שנים הנה ושבע השבלים הטבת שבע שנים הנה  חלום אחד הוא</span> <span class="verse"><a name="27">27</a>כז  ושבע הפרות הרקות והרעת העלת אחריהן שבע שנים הנה ושבע השבלים הרקות שדפות הקדים--יהיו שבע שני רעב</span> <span class="verse"><a name="28">28</a>כח  הוא הדבר אשר דברתי אל פרעה  אשר האלהים עשה הראה את פרעה</span> <span class="verse"><a name="29">29</a>כט  הנה שבע שנים באות--שבע גדול בכל ארץ מצרים</span> <span class="verse"><a name="30">30</a>ל  וקמו שבע שני רעב אחריהן ונשכח כל השבע בארץ מצרים וכלה הרעב את הארץ</span> <span class="verse"><a name="31">31</a>לא  ולא יודע השבע בארץ מפני הרעב ההוא אחרי כן  כי כבד הוא מאד</span> <span class="verse"><a name="32">32</a>לב  ועל השנות החלום אל פרעה פעמים--כי נכון הדבר מעם האלהים וממהר האלהים לעשתו</span> <span class="verse"><a name="33">33</a>לג  ועתה ירא פרעה איש נבון וחכם וישיתהו על ארץ מצרים</span> <span class="verse"><a name="34">34</a>לד  יעשה פרעה ויפקד פקדים על הארץ וחמש את ארץ מצרים בשבע שני השבע</span> <span class="verse"><a name="35">35</a>לה  ויקבצו את כל אכל השנים הטבות הבאת האלה ויצברו בר תחת יד פרעה אכל בערים--ושמרו</span> <span class="verse"><a name="36">36</a>לו  והיה האכל לפקדון לארץ לשבע שני הרעב אשר תהיין בארץ מצרים ולא תכרת הארץ ברעב</span> <span class="verse"><a name="37">37</a>לז  וייטב הדבר בעיני פרעה ובעיני כל עבדיו</span> <span class="verse"><a name="38">38</a>לח  ויאמר פרעה אל עבדיו  הנמצא כזה--איש אשר רוח אלהים בו</span> <span class="verse"><a name="39">39</a>לט  ויאמר פרעה אל יוסף אחרי הודיע אלהים אותך את כל זאת אין נבון וחכם כמוך</span> <span class="verse"><a name="40">40</a>מ  אתה תהיה על ביתי ועל פיך ישק כל עמי רק הכסא אגדל ממך</span> <span class="verse"><a name="41">41</a>מא  ויאמר פרעה אל יוסף  ראה נתתי אתך על כל ארץ מצרים</span> <span class="verse"><a name="42">42</a>מב  ויסר פרעה את טבעתו מעל ידו ויתן אתה על יד יוסף וילבש אתו בגדי שש וישם רבד הזהב על צוארו</span> <span class="verse"><a name="43">43</a>מג  וירכב אתו במרכבת המשנה אשר לו ויקראו לפניו אברך ונתון אתו על כל ארץ מצרים</span> <span class="verse"><a name="44">44</a>מד  ויאמר פרעה אל יוסף אני פרעה ובלעדיך לא ירים איש את ידו ואת רגלו--בכל ארץ מצרים</span> <span class="verse"><a name="45">45</a>מה  ויקרא פרעה שם יוסף צפנת פענח ויתן לו את אסנת בת פוטי פרע כהן אן לאשה ויצא יוסף על ארץ מצרים</span> <span class="verse"><a name="46">46</a>מו  ויוסף בן שלשים שנה בעמדו לפני פרעה מלך מצרים ויצא יוסף מלפני פרעה ויעבר בכל ארץ מצרים</span> <span class="verse"><a name="47">47</a>מז  ותעש הארץ בשבע שני השבע--לקמצים</span> <span class="verse"><a name="48">48</a>מח  ויקבץ את כל אכל שבע שנים אשר היו בארץ מצרים ויתן אכל בערים  אכל שדה העיר אשר סביבתיה נתן בתוכה</span> <span class="verse"><a name="49">49</a>מט  ויצבר יוסף בר כחול הים הרבה מאד--עד כי חדל לספר כי אין מספר</span> <span class="verse"><a name="50">50</a>נ  וליוסף ילד שני בנים בטרם תבוא שנת הרעב אשר ילדה לו אסנת בת פוטי פרע כהן און</span> <span class="verse"><a name="51">51</a>נא  ויקרא יוסף את שם הבכור מנשה  כי נשני אלהים את כל עמלי ואת כל בית אבי</span> <span class="verse"><a name="52">52</a>נב  ואת שם השני קרא אפרים  כי הפרני אלהים בארץ עניי</span> <span class="verse"><a name="53">53</a>נג  ותכלינה שבע שני השבע אשר היה בארץ מצרים</span> <span class="verse"><a name="54">54</a>נד  ותחלינה שבע שני הרעב לבוא כאשר אמר יוסף ויהי רעב בכל הארצות ובכל ארץ מצרים היה לחם</span> <span class="verse"><a name="55">55</a>נה  ותרעב כל ארץ מצרים ויצעק העם אל פרעה ללחם ויאמר פרעה לכל מצרים לכו אל יוסף אשר יאמר לכם תעשו</span> <span class="verse"><a name="56">56</a>נו  והרעב היה על כל פני הארץ ויפתח יוסף את כל אשר בהם וישבר למצרים ויחזק הרעב בארץ מצרים</span> <span class="verse"><a name="57">57</a>נז  וכל הארץ באו מצרימה לשבר אל יוסף  כי חזק הרעב בכל הארץ</span> </p></div</div></div></body></html>