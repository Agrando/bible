<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/gen/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/gen">Genesis</a> &gt <strong>Chapter 16</strong></div><p><span class="verse"><a name="1">1</a>א  ושרי אשת אברם לא ילדה לו ולה שפחה מצרית ושמה הגר</span> <span class="verse"><a name="2">2</a>ב  ותאמר שרי אל אברם הנה נא עצרני יהוה מלדת--בא נא אל שפחתי אולי אבנה ממנה וישמע אברם לקול שרי</span> <span class="verse"><a name="3">3</a>ג  ותקח שרי אשת אברם את הגר המצרית שפחתה מקץ עשר שנים לשבת אברם בארץ כנען ותתן אתה לאברם אישה לו לאשה</span> <span class="verse"><a name="4">4</a>ד  ויבא אל הגר ותהר ותרא כי הרתה ותקל גברתה בעיניה</span> <span class="verse"><a name="5">5</a>ה  ותאמר שרי אל אברם חמסי עליך--אנכי נתתי שפחתי בחיקך ותרא כי הרתה ואקל בעיניה ישפט יהוה ביני וביניך</span> <span class="verse"><a name="6">6</a>ו  ויאמר אברם אל שרי הנה שפחתך בידך--עשי לה הטוב בעיניך ותענה שרי ותברח מפניה</span> <span class="verse"><a name="7">7</a>ז  וימצאה מלאך יהוה על עין המים--במדבר  על העין בדרך שור</span> <span class="verse"><a name="8">8</a>ח  ויאמר הגר שפחת שרי אי מזה באת--ואנה תלכי ותאמר--מפני שרי גברתי אנכי ברחת</span> <span class="verse"><a name="9">9</a>ט  ויאמר לה מלאך יהוה שובי אל גברתך והתעני תחת ידיה</span> <span class="verse"><a name="10">10</a>י  ויאמר לה מלאך יהוה הרבה ארבה את זרעך ולא יספר מרב</span> <span class="verse"><a name="11">11</a>יא  ויאמר לה מלאך יהוה הנך הרה וילדת בן וקראת שמו ישמעאל כי שמע יהוה אל עניך</span> <span class="verse"><a name="12">12</a>יב  והוא יהיה פרא אדם--ידו בכל ויד כל בו ועל פני כל אחיו ישכן</span> <span class="verse"><a name="13">13</a>יג  ותקרא שם יהוה הדבר אליה אתה אל ראי  כי אמרה הגם הלם ראיתי--אחרי ראי</span> <span class="verse"><a name="14">14</a>יד  על כן קרא לבאר באר לחי ראי--הנה בין קדש ובין ברד</span> <span class="verse"><a name="15">15</a>טו  ותלד הגר לאברם בן ויקרא אברם שם בנו אשר ילדה הגר ישמעאל</span> <span class="verse"><a name="16">16</a>טז  ואברם בן שמנים שנה ושש שנים בלדת הגר את ישמעאל לאברם  {ס}</span> </p></div</div></div></body></html>