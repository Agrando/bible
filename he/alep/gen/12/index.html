<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/gen/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/gen">Genesis</a> &gt <strong>Chapter 12</strong></div><p><span class="verse"><a name="1">1</a>א  ויאמר יהוה אל אברם לך לך מארצך וממולדתך ומבית אביך אל הארץ אשר אראך</span> <span class="verse"><a name="2">2</a>ב  ואעשך לגוי גדול ואברכך ואגדלה שמך והיה ברכה</span> <span class="verse"><a name="3">3</a>ג  ואברכה מברכיך ומקללך אאר ונברכו בך כל משפחת האדמה</span> <span class="verse"><a name="4">4</a>ד  וילך אברם כאשר דבר אליו יהוה וילך אתו לוט ואברם בן חמש שנים ושבעים שנה בצאתו מחרן</span> <span class="verse"><a name="5">5</a>ה  ויקח אברם את שרי אשתו ואת לוט בן אחיו ואת כל רכושם אשר רכשו ואת הנפש אשר עשו בחרן ויצאו ללכת ארצה כנען ויבאו ארצה כנען</span> <span class="verse"><a name="6">6</a>ו  ויעבר אברם בארץ עד מקום שכם עד אלון מורה והכנעני אז בארץ</span> <span class="verse"><a name="7">7</a>ז  וירא יהוה אל אברם ויאמר לזרעך אתן את הארץ הזאת ויבן שם מזבח ליהוה הנראה אליו</span> <span class="verse"><a name="8">8</a>ח  ויעתק משם ההרה מקדם לבית אל--ויט אהלה בית אל מים והעי מקדם ויבן שם מזבח ליהוה ויקרא בשם יהוה</span> <span class="verse"><a name="9">9</a>ט  ויסע אברם הלוך ונסוע הנגבה  {פ}</span> <span class="verse"><a name="10">10</a>י  ויהי רעב בארץ וירד אברם מצרימה לגור שם כי כבד הרעב בארץ</span> <span class="verse"><a name="11">11</a>יא  ויהי כאשר הקריב לבוא מצרימה ויאמר אל שרי אשתו הנה נא ידעתי כי אשה יפת מראה את</span> <span class="verse"><a name="12">12</a>יב  והיה כי יראו אתך המצרים ואמרו אשתו זאת והרגו אתי ואתך יחיו</span> <span class="verse"><a name="13">13</a>יג  אמרי נא אחתי את--למען ייטב לי בעבורך וחיתה נפשי בגללך</span> <span class="verse"><a name="14">14</a>יד  ויהי כבוא אברם מצרימה ויראו המצרים את האשה כי יפה הוא מאד</span> <span class="verse"><a name="15">15</a>טו  ויראו אתה שרי פרעה ויהללו אתה אל פרעה ותקח האשה בית פרעה</span> <span class="verse"><a name="16">16</a>טז  ולאברם היטיב בעבורה ויהי לו צאן ובקר וחמרים ועבדים ושפחת ואתנת וגמלים</span> <span class="verse"><a name="17">17</a>יז  וינגע יהוה את פרעה נגעים גדלים ואת ביתו על דבר שרי אשת אברם</span> <span class="verse"><a name="18">18</a>יח  ויקרא פרעה לאברם ויאמר מה זאת עשית לי למה לא הגדת לי כי אשתך הוא</span> <span class="verse"><a name="19">19</a>יט  למה אמרת אחתי הוא ואקח אתה לי לאשה ועתה הנה אשתך קח ולך</span> <span class="verse"><a name="20">20</a>כ  ויצו עליו פרעה אנשים וישלחו אתו ואת אשתו ואת כל אשר לו</span> </p></div</div></div></body></html>