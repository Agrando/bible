<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/gen/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/gen">Genesis</a> &gt <strong>Chapter 10</strong></div><p><span class="verse"><a name="1">1</a>א  ואלה תולדת בני נח שם חם ויפת ויולדו להם בנים אחר המבול</span> <span class="verse"><a name="2">2</a>ב  בני יפת--גמר ומגוג ומדי ויון ותבל ומשך ותירס</span> <span class="verse"><a name="3">3</a>ג  ובני גמר--אשכנז וריפת ותגרמה</span> <span class="verse"><a name="4">4</a>ד  ובני יון אלישה ותרשיש כתים ודדנים</span> <span class="verse"><a name="5">5</a>ה  מאלה נפרדו איי הגוים בארצתם איש ללשנו--למשפחתם בגויהם</span> <span class="verse"><a name="6">6</a>ו  ובני חם--כוש ומצרים ופוט וכנען</span> <span class="verse"><a name="7">7</a>ז  ובני כוש--סבא וחוילה וסבתה ורעמה וסבתכא ובני רעמה שבא ודדן</span> <span class="verse"><a name="8">8</a>ח  וכוש ילד את נמרד הוא החל להיות גבר בארץ</span> <span class="verse"><a name="9">9</a>ט  הוא היה גבר ציד לפני יהוה על כן יאמר כנמרד גבור ציד לפני יהוה</span> <span class="verse"><a name="10">10</a>י  ותהי ראשית ממלכתו בבל וארך ואכד וכלנה בארץ שנער</span> <span class="verse"><a name="11">11</a>יא  מן הארץ ההוא יצא אשור ויבן את נינוה ואת רחבת עיר ואת כלח</span> <span class="verse"><a name="12">12</a>יב  ואת רסן בין נינוה ובין כלח--הוא העיר הגדלה</span> <span class="verse"><a name="13">13</a>יג  ומצרים ילד את לודים ואת ענמים ואת להבים--ואת נפתחים</span> <span class="verse"><a name="14">14</a>יד  ואת פתרסים ואת כסלחים אשר יצאו משם פלשתים--ואת כפתרים  {ס}</span> <span class="verse"><a name="15">15</a>טו  וכנען ילד את צידן בכרו--ואת חת</span> <span class="verse"><a name="16">16</a>טז  ואת היבוסי ואת האמרי ואת הגרגשי</span> <span class="verse"><a name="17">17</a>יז  ואת החוי ואת הערקי ואת הסיני</span> <span class="verse"><a name="18">18</a>יח  ואת הארודי ואת הצמרי ואת החמתי ואחר נפצו משפחות הכנעני</span> <span class="verse"><a name="19">19</a>יט  ויהי גבול הכנעני מצידן--באכה גררה עד עזה  באכה סדמה ועמרה ואדמה וצבים--עד לשע</span> <span class="verse"><a name="20">20</a>כ  אלה בני חם למשפחתם ללשנתם בארצתם בגויהם  {ס}</span> <span class="verse"><a name="21">21</a>כא  ולשם ילד גם הוא  אבי כל בני עבר--אחי יפת הגדול</span> <span class="verse"><a name="22">22</a>כב  בני שם עילם ואשור וארפכשד ולוד וארם</span> <span class="verse"><a name="23">23</a>כג  ובני ארם--עוץ וחול וגתר ומש</span> <span class="verse"><a name="24">24</a>כד  וארפכשד ילד את שלח ושלח ילד את עבר</span> <span class="verse"><a name="25">25</a>כה  ולעבר ילד שני בנים  שם האחד פלג כי בימיו נפלגה הארץ ושם אחיו יקטן</span> <span class="verse"><a name="26">26</a>כו  ויקטן ילד את אלמודד ואת שלף ואת חצרמות ואת ירח</span> <span class="verse"><a name="27">27</a>כז  ואת הדורם ואת אוזל ואת דקלה</span> <span class="verse"><a name="28">28</a>כח  ואת עובל ואת אבימאל ואת שבא</span> <span class="verse"><a name="29">29</a>כט  ואת אופר ואת חוילה ואת יובב כל אלה בני יקטן</span> <span class="verse"><a name="30">30</a>ל  ויהי מושבם ממשא באכה ספרה הר הקדם</span> <span class="verse"><a name="31">31</a>לא  אלה בני שם למשפחתם ללשנתם בארצתם לגויהם</span> <span class="verse"><a name="32">32</a>לב  אלה משפחת בני נח לתולדתם בגויהם ומאלה נפרדו הגוים בארץ--אחר המבול  {פ}</span> </p></div</div></div></body></html>