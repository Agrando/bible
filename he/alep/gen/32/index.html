<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/gen/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/gen">Genesis</a> &gt <strong>Chapter 32</strong></div><p><span class="verse"><a name="1">1</a>א  וישכם לבן בבקר וינשק לבניו ולבנותיו--ויברך אתהם וילך וישב לבן למקמו</span> <span class="verse"><a name="2">2</a>ב  ויעקב הלך לדרכו ויפגעו בו מלאכי אלהים</span> <span class="verse"><a name="3">3</a>ג  ויאמר יעקב כאשר ראם מחנה אלהים זה ויקרא שם המקום ההוא מחנים  {פ}</span> <span class="verse"><a name="4">4</a>ד  וישלח יעקב מלאכים לפניו אל עשו אחיו ארצה שעיר שדה אדום</span> <span class="verse"><a name="5">5</a>ה  ויצו אתם לאמר כה תאמרון לאדני לעשו  כה אמר עבדך יעקב עם לבן גרתי ואחר עד עתה</span> <span class="verse"><a name="6">6</a>ו  ויהי לי שור וחמור צאן ועבד ושפחה ואשלחה להגיד לאדני למצא חן בעיניך</span> <span class="verse"><a name="7">7</a>ז  וישבו המלאכים אל יעקב לאמר  באנו אל אחיך אל עשו וגם הלך לקראתך וארבע מאות איש עמו</span> <span class="verse"><a name="8">8</a>ח  ויירא יעקב מאד ויצר לו ויחץ את העם אשר אתו ואת הצאן ואת הבקר והגמלים--לשני מחנות</span> <span class="verse"><a name="9">9</a>ט  ויאמר אם יבוא עשו אל המחנה האחת והכהו--והיה המחנה הנשאר לפליטה</span> <span class="verse"><a name="10">10</a>י  ויאמר יעקב אלהי אבי אברהם ואלהי אבי יצחק  יהוה האמר אלי שוב לארצך ולמולדתך--ואיטיבה עמך</span> <span class="verse"><a name="11">11</a>יא  קטנתי מכל החסדים ומכל האמת אשר עשית את עבדך  כי במקלי עברתי את הירדן הזה ועתה הייתי לשני מחנות</span> <span class="verse"><a name="12">12</a>יב  הצילני נא מיד אחי מיד עשו  כי ירא אנכי אתו--פן יבוא והכני אם על בנים</span> <span class="verse"><a name="13">13</a>יג  ואתה אמרת היטב איטיב עמך ושמתי את זרעך כחול הים אשר לא יספר מרב</span> <span class="verse"><a name="14">14</a>יד  וילן שם בלילה ההוא ויקח מן הבא בידו מנחה--לעשו אחיו</span> <span class="verse"><a name="15">15</a>טו  עזים מאתים ותישים עשרים רחלים מאתים ואילים עשרים</span> <span class="verse"><a name="16">16</a>טז  גמלים מיניקות ובניהם שלשים פרות ארבעים ופרים עשרה אתנת עשרים ועירם עשרה</span> <span class="verse"><a name="17">17</a>יז  ויתן ביד עבדיו עדר עדר לבדו ויאמר אל עבדיו עברו לפני ורוח תשימו בין עדר ובין עדר</span> <span class="verse"><a name="18">18</a>יח  ויצו את הראשון לאמר  כי יפגשך עשו אחי ושאלך לאמר למי אתה ואנה תלך ולמי אלה לפניך</span> <span class="verse"><a name="19">19</a>יט  ואמרת לעבדך ליעקב--מנחה הוא שלוחה לאדני לעשו והנה גם הוא אחרינו</span> <span class="verse"><a name="20">20</a>כ  ויצו גם את השני גם את השלישי גם את כל ההלכים אחרי העדרים לאמר  כדבר הזה תדברון אל עשו במצאכם אתו</span> <span class="verse"><a name="21">21</a>כא  ואמרתם--גם הנה עבדך יעקב אחרינו  כי אמר אכפרה פניו במנחה ההלכת לפני ואחרי כן אראה פניו אולי ישא פני</span> <span class="verse"><a name="22">22</a>כב  ותעבר המנחה על פניו והוא לן בלילה ההוא במחנה</span> <span class="verse"><a name="23">23</a>כג  ויקם בלילה הוא ויקח את שתי נשיו ואת שתי שפחתיו ואת אחד עשר ילדיו ויעבר את מעבר יבק</span> <span class="verse"><a name="24">24</a>כד  ויקחם--ויעברם את הנחל ויעבר את אשר לו</span> <span class="verse"><a name="25">25</a>כה  ויותר יעקב לבדו ויאבק איש עמו עד עלות השחר</span> <span class="verse"><a name="26">26</a>כו  וירא כי לא יכל לו ויגע בכף ירכו ותקע כף ירך יעקב בהאבקו עמו</span> <span class="verse"><a name="27">27</a>כז  ויאמר שלחני כי עלה השחר ויאמר לא אשלחך כי אם ברכתני</span> <span class="verse"><a name="28">28</a>כח  ויאמר אליו מה שמך ויאמר יעקב</span> <span class="verse"><a name="29">29</a>כט  ויאמר לא יעקב יאמר עוד שמך--כי אם ישראל  כי שרית עם אלהים ועם אנשים ותוכל</span> <span class="verse"><a name="30">30</a>ל  וישאל יעקב ויאמר הגידה נא שמך ויאמר למה זה תשאל לשמי ויברך אתו שם</span> <span class="verse"><a name="31">31</a>לא  ויקרא יעקב שם המקום פניאל  כי ראיתי אלהים פנים אל פנים ותנצל נפשי</span> <span class="verse"><a name="32">32</a>לב  ויזרח לו השמש כאשר עבר את פנואל והוא צלע על ירכו [ (Genesis 32:33)  לג  על כן לא יאכלו בני ישראל את גיד הנשה אשר על כף הירך עד היום הזה  כי נגע בכף ירך יעקב בגיד הנשה  ]</span> </p></div</div></div></body></html>