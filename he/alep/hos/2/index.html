<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/hos/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/hos">Hosea</a> &gt <strong>Chapter 2</strong></div><p><span class="verse"><a name="1">1</a>א  והיה מספר בני ישראל כחול הים אשר לא ימד ולא יספר והיה במקום אשר יאמר להם לא עמי אתם יאמר להם בני אל חי</span> <span class="verse"><a name="2">2</a>ב  ונקבצו בני יהודה ובני ישראל יחדו ושמו להם ראש אחד ועלו מן הארץ  כי גדול יום יזרעאל</span> <span class="verse"><a name="3">3</a>ג  אמרו לאחיכם עמי ולאחותיכם רחמה</span> <span class="verse"><a name="4">4</a>ד  ריבו באמכם ריבו--כי היא לא אשתי ואנכי לא אישה ותסר זנוניה מפניה ונאפופיה מבין שדיה</span> <span class="verse"><a name="5">5</a>ה  פן אפשיטנה ערמה--והצגתיה כיום הולדה ושמתיה כמדבר ושתה כארץ ציה והמתיה בצמא</span> <span class="verse"><a name="6">6</a>ו  ואת בניה לא ארחם  כי בני זנונים המה</span> <span class="verse"><a name="7">7</a>ז  כי זנתה אמם הבישה הורתם  כי אמרה אלכה אחרי מאהבי נתני לחמי ומימי צמרי ופשתי שמני ושקויי</span> <span class="verse"><a name="8">8</a>ח  לכן הנני שך את דרכך בסירים וגדרתי את גדרה ונתיבותיה לא תמצא</span> <span class="verse"><a name="9">9</a>ט  ורדפה את מאהביה ולא תשיג אתם ובקשתם ולא תמצא ואמרה אלכה ואשובה אל אישי הראשון--כי טוב לי אז מעתה</span> <span class="verse"><a name="10">10</a>י  והיא לא ידעה כי אנכי נתתי לה הדגן והתירוש והיצהר וכסף הרביתי לה וזהב עשו לבעל</span> <span class="verse"><a name="11">11</a>יא  לכן אשוב--ולקחתי דגני בעתו ותירושי במועדו והצלתי צמרי ופשתי לכסות את ערותה</span> <span class="verse"><a name="12">12</a>יב  ועתה אגלה את נבלתה לעיני מאהביה ואיש לא יצילנה מידי</span> <span class="verse"><a name="13">13</a>יג  והשבתי כל משושה חגה חדשה ושבתה--וכל מועדה</span> <span class="verse"><a name="14">14</a>יד  והשמתי גפנה ותאנתה אשר אמרה אתנה המה לי אשר נתנו לי מאהבי ושמתים ליער ואכלתם חית השדה</span> <span class="verse"><a name="15">15</a>טו  ופקדתי עליה את ימי הבעלים אשר תקטיר להם ותעד נזמה וחליתה ותלך אחרי מאהביה ואתי שכחה נאם יהוה  {ס}</span> <span class="verse"><a name="16">16</a>טז  לכן הנה אנכי מפתיה והלכתיה המדבר ודברתי על לבה</span> <span class="verse"><a name="17">17</a>יז  ונתתי לה את כרמיה משם ואת עמק עכור לפתח תקוה וענתה שמה כימי נעוריה וכיום עלותה מארץ מצרים</span> <span class="verse"><a name="18">18</a>יח  והיה ביום ההוא נאם יהוה תקראי אישי ולא תקראי לי עוד בעלי</span> <span class="verse"><a name="19">19</a>יט  והסרתי את שמות הבעלים מפיה ולא יזכרו עוד בשמם</span> <span class="verse"><a name="20">20</a>כ  וכרתי להם ברית ביום ההוא עם חית השדה ועם עוף השמים ורמש האדמה וקשת וחרב ומלחמה אשבור מן הארץ והשכבתים לבטח</span> <span class="verse"><a name="21">21</a>כא  וארשתיך לי לעולם וארשתיך לי בצדק ובמשפט ובחסד וברחמים</span> <span class="verse"><a name="22">22</a>כב  וארשתיך לי באמונה וידעת את יהוה  {פ}</span> <span class="verse"><a name="23">23</a>כג  והיה ביום ההוא אענה נאם יהוה--אענה את השמים והם יענו את הארץ [ (Hosea 2:24)  כד  והארץ תענה את הדגן ואת התירוש ואת היצהר והם יענו את יזרעאל ] [ (Hosea 2:25)  כה  וזרעתיה לי בארץ ורחמתי את לא רחמה ואמרתי ללא עמי עמי אתה והוא יאמר אלהי  {פ}  ]</span> </p></div</div></div></body></html>