<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/hos/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/hos">Hosea</a> &gt <strong>Chapter 12</strong></div><p><span class="verse"><a name="1">1</a>א  סבבני בכחש אפרים ובמרמה בית ישראל ויהודה עד רד עם אל ועם קדושים נאמן</span> <span class="verse"><a name="2">2</a>ב  אפרים רעה רוח ורדף קדים--כל היום כזב ושד ירבה וברית עם אשור יכרתו ושמן למצרים יובל</span> <span class="verse"><a name="3">3</a>ג  וריב ליהוה עם יהודה ולפקד על יעקב כדרכיו כמעלליו ישיב לו</span> <span class="verse"><a name="4">4</a>ד  בבטן עקב את אחיו ובאונו שרה את אלהים</span> <span class="verse"><a name="5">5</a>ה  וישר אל מלאך ויכל בכה ויתחנן לו בית אל ימצאנו ושם ידבר עמנו</span> <span class="verse"><a name="6">6</a>ו  ויהוה אלהי הצבאות--יהוה זכרו</span> <span class="verse"><a name="7">7</a>ז  ואתה באלהיך תשוב חסד ומשפט שמר וקוה אל אלהיך תמיד</span> <span class="verse"><a name="8">8</a>ח  כנען בידו מאזני מרמה--לעשק אהב</span> <span class="verse"><a name="9">9</a>ט  ויאמר אפרים--אך עשרתי מצאתי און לי כל יגיעי לא ימצאו לי עון אשר חטא</span> <span class="verse"><a name="10">10</a>י  ואנכי יהוה אלהיך מארץ מצרים עד אושיבך באהלים כימי מועד</span> <span class="verse"><a name="11">11</a>יא  ודברתי על הנביאים ואנכי חזון הרביתי וביד הנביאים אדמה</span> <span class="verse"><a name="12">12</a>יב  אם גלעד און אך שוא היו בגלגל שורים זבחו גם מזבחותם כגלים על תלמי שדי</span> <span class="verse"><a name="13">13</a>יג  ויברח יעקב שדה ארם ויעבד ישראל באשה ובאשה שמר</span> <span class="verse"><a name="14">14</a>יד  ובנביא העלה יהוה את ישראל ממצרים ובנביא נשמר [ (Hosea 12:15)  טו  הכעיס אפרים תמרורים ודמיו עליו יטוש וחרפתו ישיב לו אדניו  ]</span> </p></div</div></div></body></html>