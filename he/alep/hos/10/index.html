<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/hos/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/hos">Hosea</a> &gt <strong>Chapter 10</strong></div><p><span class="verse"><a name="1">1</a>א  גפן בוקק ישראל פרי ישוה לו כרב לפריו הרבה למזבחות--כטוב לארצו היטיבו מצבות</span> <span class="verse"><a name="2">2</a>ב  חלק לבם עתה יאשמו הוא יערף מזבחותם ישדד מצבותם</span> <span class="verse"><a name="3">3</a>ג  כי עתה יאמרו אין מלך לנו  כי לא יראנו את יהוה והמלך מה יעשה לנו</span> <span class="verse"><a name="4">4</a>ד  דברו דברים אלות שוא כרת ברית ופרח כראש משפט על תלמי שדי</span> <span class="verse"><a name="5">5</a>ה  לעגלות בית און יגורו שכן שמרון  כי אבל עליו עמו וכמריו עליו יגילו--על כבודו כי גלה ממנו</span> <span class="verse"><a name="6">6</a>ו  גם אותו לאשור יובל מנחה למלך ירב בשנה אפרים יקח ויבוש ישראל מעצתו</span> <span class="verse"><a name="7">7</a>ז  נדמה שמרון מלכה כקצף על פני מים</span> <span class="verse"><a name="8">8</a>ח  ונשמדו במות און חטאת ישראל--קוץ ודרדר יעלה על מזבחותם ואמרו להרים כסונו ולגבעות נפלו עלינו  {פ}</span> <span class="verse"><a name="9">9</a>ט  מימי הגבעה חטאת ישראל שם עמדו לא תשיגם בגבעה מלחמה על בני עלוה</span> <span class="verse"><a name="10">10</a>י  באותי ואסרם ואספו עליהם עמים באסרם לשתי עינתם (עונותם)</span> <span class="verse"><a name="11">11</a>יא  ואפרים עגלה מלמדה אהבתי לדוש ואני עברתי על טוב צוארה ארכיב אפרים יחרוש יהודה ישדד לו יעקב</span> <span class="verse"><a name="12">12</a>יב  זרעו לכם לצדקה קצרו לפי חסד נירו לכם ניר ועת לדרוש את יהוה עד יבוא וירה צדק לכם</span> <span class="verse"><a name="13">13</a>יג  חרשתם רשע עולתה קצרתם אכלתם פרי כחש--כי בטחת בדרכך ברב גבוריך</span> <span class="verse"><a name="14">14</a>יד  וקאם שאון בעמך וכל מבצריך יושד כשד שלמן בית ארבאל ביום מלחמה  אם על בנים רטשה</span> <span class="verse"><a name="15">15</a>טו  ככה עשה לכם בית אל מפני רעת רעתכם בשחר נדמה נדמה מלך ישראל</span> </p></div</div></div></body></html>