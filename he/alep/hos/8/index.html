<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/hos/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/hos">Hosea</a> &gt <strong>Chapter 8</strong></div><p><span class="verse"><a name="1">1</a>א  אל חכך שפר כנשר על בית יהוה--יען עברו בריתי ועל תורתי פשעו</span> <span class="verse"><a name="2">2</a>ב  לי יזעקו אלהי ידענוך ישראל</span> <span class="verse"><a name="3">3</a>ג  זנח ישראל טוב אויב ירדפו</span> <span class="verse"><a name="4">4</a>ד  הם המליכו ולא ממני השירו ולא ידעתי כספם וזהבם עשו להם עצבים למען יכרת</span> <span class="verse"><a name="5">5</a>ה  זנח עגלך שמרון חרה אפי בם עד מתי לא יוכלו נקין</span> <span class="verse"><a name="6">6</a>ו  כי מישראל והוא--חרש עשהו ולא אלהים הוא  כי שבבים יהיה עגל שמרון</span> <span class="verse"><a name="7">7</a>ז  כי רוח יזרעו וסופתה יקצרו קמה אין לו צמח בלי יעשה קמח--אולי יעשה זרים יבלעהו</span> <span class="verse"><a name="8">8</a>ח  נבלע ישראל עתה היו בגוים ככלי אין חפץ בו</span> <span class="verse"><a name="9">9</a>ט  כי המה עלו אשור פרא בודד לו אפרים התנו אהבים</span> <span class="verse"><a name="10">10</a>י  גם כי יתנו בגוים עתה אקבצם ויחלו מעט ממשא מלך שרים</span> <span class="verse"><a name="11">11</a>יא  כי הרבה אפרים מזבחות לחטא  היו לו מזבחות לחטא</span> <span class="verse"><a name="12">12</a>יב  אכתוב (אכתב) לו--רבו (רבי) תורתי  כמו זר נחשבו</span> <span class="verse"><a name="13">13</a>יג  זבחי הבהבי יזבחו בשר ויאכלו--יהוה לא רצם עתה יזכר עונם ויפקד חטאותם--המה מצרים ישובו</span> <span class="verse"><a name="14">14</a>יד  וישכח ישראל את עשהו ויבן היכלות ויהודה הרבה ערים בצרות ושלחתי אש בעריו ואכלה ארמנתיה  {פ}</span> </p></div</div></div></body></html>