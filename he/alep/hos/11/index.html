<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/hos/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/hos">Hosea</a> &gt <strong>Chapter 11</strong></div><p><span class="verse"><a name="1">1</a>א  כי נער ישראל ואהבהו וממצרים קראתי לבני</span> <span class="verse"><a name="2">2</a>ב  קראו להם כן הלכו מפניהם--לבעלים יזבחו ולפסלים יקטרון</span> <span class="verse"><a name="3">3</a>ג  ואנכי תרגלתי לאפרים קחם על זרועתיו ולא ידעו כי רפאתים</span> <span class="verse"><a name="4">4</a>ד  בחבלי אדם אמשכם בעבתות אהבה ואהיה להם כמרימי על על לחיהם ואט אליו אוכיל</span> <span class="verse"><a name="5">5</a>ה  לא ישוב אל ארץ מצרים ואשור הוא מלכו  כי מאנו לשוב</span> <span class="verse"><a name="6">6</a>ו  וחלה חרב בעריו וכלתה בדיו ואכלה--ממעצותיהם</span> <span class="verse"><a name="7">7</a>ז  ועמי תלואים למשובתי ואל על יקראהו--יחד לא ירומם</span> <span class="verse"><a name="8">8</a>ח  איך אתנך אפרים אמגנך ישראל--איך אתנך כאדמה אשימך כצבאים נהפך עלי לבי יחד נכמרו נחומי</span> <span class="verse"><a name="9">9</a>ט  לא אעשה חרון אפי לא אשוב לשחת אפרים  כי אל אנכי ולא איש--בקרבך קדוש ולא אבוא בעיר</span> <span class="verse"><a name="10">10</a>י  אחרי יהוה ילכו כאריה ישאג  כי הוא ישאג ויחרדו בנים מים</span> <span class="verse"><a name="11">11</a>יא  יחרדו כצפור ממצרים וכיונה מארץ אשור והושבתים על בתיהם נאם יהוה  {ס}</span> </p></div</div></div></body></html>