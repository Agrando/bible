<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/2kgs/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/2kgs">2 Kings</a> &gt <strong>Chapter 8</strong></div><p><span class="verse"><a name="1">1</a>א  ואלישע דבר אל האשה אשר החיה את בנה לאמר קומי ולכי אתי (את) וביתך וגורי באשר תגורי  כי קרא יהוה לרעב וגם בא אל הארץ שבע שנים</span> <span class="verse"><a name="2">2</a>ב  ותקם האשה ותעש כדבר איש האלהים ותלך היא וביתה ותגר בארץ פלשתים שבע שנים</span> <span class="verse"><a name="3">3</a>ג  ויהי מקצה שבע שנים ותשב האשה מארץ פלשתים ותצא לצעק אל המלך אל ביתה ואל שדה</span> <span class="verse"><a name="4">4</a>ד  והמלך מדבר אל גחזי נער איש האלהים לאמר  ספרה נא לי את כל הגדלות אשר עשה אלישע  {ס}</span> <span class="verse"><a name="5">5</a>ה  ויהי הוא מספר למלך את אשר החיה את המת והנה האשה אשר החיה את בנה צעקת אל המלך על ביתה ועל שדה ויאמר גחזי אדני המלך--זאת האשה וזה בנה אשר החיה אלישע</span> <span class="verse"><a name="6">6</a>ו  וישאל המלך לאשה ותספר לו ויתן לה המלך סריס אחד לאמר השיב את כל אשר לה ואת כל תבואת השדה מיום עזבה את הארץ ועד עתה  {פ}</span> <span class="verse"><a name="7">7</a>ז  ויבא אלישע דמשק ובן הדד מלך ארם חלה ויגד לו לאמר בא איש האלהים עד הנה</span> <span class="verse"><a name="8">8</a>ח  ויאמר המלך אל חזהאל קח בידך מנחה ולך לקראת איש האלהים ודרשת את יהוה מאותו לאמר האחיה מחלי זה</span> <span class="verse"><a name="9">9</a>ט  וילך חזאל לקראתו ויקח מנחה בידו וכל טוב דמשק משא ארבעים גמל ויבא ויעמד לפניו ויאמר בנך בן הדד מלך ארם שלחני אליך לאמר האחיה מחלי זה</span> <span class="verse"><a name="10">10</a>י  ויאמר אליו אלישע לך אמר לא (לו) חיה תחיה והראני יהוה כי מות ימות</span> <span class="verse"><a name="11">11</a>יא  ויעמד את פניו וישם עד בש ויבך איש האלהים</span> <span class="verse"><a name="12">12</a>יב  ויאמר חזאל מדוע אדני בכה ויאמר כי ידעתי את אשר תעשה לבני ישראל רעה מבצריהם תשלח באש ובחריהם בחרב תהרג ועלליהם תרטש והרתיהם תבקע</span> <span class="verse"><a name="13">13</a>יג  ויאמר חזהאל--כי מה עבדך הכלב כי יעשה הדבר הגדול הזה ויאמר אלישע הראני יהוה אתך מלך על ארם</span> <span class="verse"><a name="14">14</a>יד  וילך מאת אלישע ויבא אל אדניו ויאמר לו מה אמר לך אלישע ויאמר אמר לי חיה תחיה</span> <span class="verse"><a name="15">15</a>טו  ויהי ממחרת ויקח המכבר ויטבל במים ויפרש על פניו וימת וימלך חזהאל תחתיו  {פ}</span> <span class="verse"><a name="16">16</a>טז  ובשנת חמש ליורם בן אחאב מלך ישראל ויהושפט מלך יהודה--מלך יהורם בן יהושפט מלך יהודה</span> <span class="verse"><a name="17">17</a>יז  בן שלשים ושתים שנה היה במלכו ושמנה שנה (שנים) מלך בירושלם</span> <span class="verse"><a name="18">18</a>יח  וילך בדרך מלכי ישראל כאשר עשו בית אחאב--כי בת אחאב היתה לו לאשה ויעש הרע בעיני יהוה</span> <span class="verse"><a name="19">19</a>יט  ולא אבה יהוה להשחית את יהודה למען דוד עבדו  כאשר אמר לו לתת לו ניר לבניו--כל הימים</span> <span class="verse"><a name="20">20</a>כ  בימיו פשע אדום מתחת יד יהודה וימלכו עליהם מלך</span> <span class="verse"><a name="21">21</a>כא  ויעבר יורם צעירה וכל הרכב עמו ויהי הוא קם לילה ויכה את אדום הסביב אליו ואת שרי הרכב וינס העם לאהליו</span> <span class="verse"><a name="22">22</a>כב  ויפשע אדום מתחת יד יהודה עד היום הזה אז תפשע לבנה בעת ההיא</span> <span class="verse"><a name="23">23</a>כג  ויתר דברי יורם וכל אשר עשה  הלא הם כתובים על ספר דברי הימים--למלכי יהודה</span> <span class="verse"><a name="24">24</a>כד  וישכב יורם עם אבתיו ויקבר עם אבתיו בעיר דוד וימלך אחזיהו בנו תחתיו  {פ}</span> <span class="verse"><a name="25">25</a>כה  בשנת שתים עשרה שנה ליורם בן אחאב מלך ישראל מלך אחזיהו בן יהורם מלך יהודה</span> <span class="verse"><a name="26">26</a>כו  בן עשרים ושתים שנה אחזיהו במלכו ושנה אחת מלך בירושלם ושם אמו עתליהו בת עמרי מלך ישראל</span> <span class="verse"><a name="27">27</a>כז  וילך בדרך בית אחאב ויעש הרע בעיני יהוה כבית אחאב  כי חתן בית אחאב הוא</span> <span class="verse"><a name="28">28</a>כח  וילך את יורם בן אחאב למלחמה עם חזאל מלך ארם--ברמת גלעד ויכו ארמים את יורם</span> <span class="verse"><a name="29">29</a>כט  וישב יורם המלך להתרפא ביזרעאל מן המכים אשר יכהו ארמים ברמה בהלחמו את חזהאל מלך ארם ואחזיהו בן יהורם מלך יהודה ירד לראות את יורם בן אחאב ביזרעאל--כי חלה הוא  {פ}</span> </p></div</div></div></body></html>