<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/2kgs/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/2kgs">2 Kings</a> &gt <strong>Chapter 25</strong></div><p><span class="verse"><a name="1">1</a>א  ויהי בשנת התשיעית למלכו בחדש העשירי בעשור לחדש בא נבכדנאצר מלך בבל הוא וכל חילו על ירושלם ויחן עליה ויבנו עליה דיק סביב</span> <span class="verse"><a name="2">2</a>ב  ותבא העיר במצור עד עשתי עשרה שנה למלך צדקיהו</span> <span class="verse"><a name="3">3</a>ג  בתשעה לחדש ויחזק הרעב בעיר ולא היה לחם לעם הארץ</span> <span class="verse"><a name="4">4</a>ד  ותבקע העיר וכל אנשי המלחמה הלילה דרך שער בין החמתים אשר על גן המלך וכשדים על העיר סביב וילך דרך הערבה</span> <span class="verse"><a name="5">5</a>ה  וירדפו חיל כשדים אחר המלך וישגו אתו בערבות ירחו וכל חילו--נפצו מעליו</span> <span class="verse"><a name="6">6</a>ו  ויתפשו את המלך ויעלו אתו אל מלך בבל רבלתה וידברו אתו משפט</span> <span class="verse"><a name="7">7</a>ז  ואת בני צדקיהו שחטו לעיניו ואת עיני צדקיהו עור ויאסרהו בנחשתים ויבאהו בבל  {ס}</span> <span class="verse"><a name="8">8</a>ח  ובחדש החמישי בשבעה לחדש--היא שנת תשע עשרה שנה למלך נבכדנאצר מלך בבל  בא נבוזראדן רב טבחים עבד מלך בבל--ירושלם</span> <span class="verse"><a name="9">9</a>ט  וישרף את בית יהוה ואת בית המלך ואת כל בתי ירושלם ואת כל בית גדול שרף באש</span> <span class="verse"><a name="10">10</a>י  ואת חומת ירושלם סביב--נתצו כל חיל כשדים אשר רב טבחים</span> <span class="verse"><a name="11">11</a>יא  ואת יתר העם הנשארים בעיר ואת הנפלים אשר נפלו על המלך בבל ואת יתר ההמון--הגלה נבוזראדן רב טבחים</span> <span class="verse"><a name="12">12</a>יב  ומדלת הארץ השאיר רב טבחים לכרמים וליגבים</span> <span class="verse"><a name="13">13</a>יג  ואת עמודי הנחשת אשר בית יהוה ואת המכנות ואת ים הנחשת אשר בבית יהוה--שברו כשדים וישאו את נחשתם בבלה</span> <span class="verse"><a name="14">14</a>יד  ואת הסירת ואת היעים ואת המזמרות ואת הכפות ואת כל כלי הנחשת אשר ישרתו בם--לקחו</span> <span class="verse"><a name="15">15</a>טו  ואת המחתות ואת המזרקות אשר זהב זהב ואשר כסף כסף--לקח רב טבחים</span> <span class="verse"><a name="16">16</a>טז  העמודים שנים הים האחד והמכנות אשר עשה שלמה לבית יהוה--לא היה משקל לנחשת כל הכלים האלה</span> <span class="verse"><a name="17">17</a>יז  שמנה עשרה אמה קומת העמוד האחד וכתרת עליו נחשת וקומת הכתרת שלש אמה (אמות) ושבכה ורמנים על הכתרת סביב הכל נחשת וכאלה לעמוד השני על השבכה</span> <span class="verse"><a name="18">18</a>יח  ויקח רב טבחים את שריה כהן הראש ואת צפניהו כהן משנה ואת שלשת שמרי הסף</span> <span class="verse"><a name="19">19</a>יט  ומן העיר לקח סריס אחד אשר הוא פקיד על אנשי המלחמה וחמשה אנשים מראי פני המלך אשר נמצאו בעיר ואת הספר שר הצבא המצבא את עם הארץ וששים איש מעם הארץ הנמצאים בעיר</span> <span class="verse"><a name="20">20</a>כ  ויקח אתם נבוזראדן רב טבחים וילך אתם על מלך בבל רבלתה</span> <span class="verse"><a name="21">21</a>כא  ויך אתם מלך בבל וימיתם ברבלה בארץ חמת ויגל יהודה מעל אדמתו</span> <span class="verse"><a name="22">22</a>כב  והעם הנשאר בארץ יהודה אשר השאיר נבוכדנאצר מלך בבל--ויפקד עליהם את גדליהו בן אחיקם בן שפן</span> <span class="verse"><a name="23">23</a>כג  וישמעו כל שרי החילים המה והאנשים כי הפקיד מלך בבל את גדליהו ויבאו אל גדליהו המצפה וישמעאל בן נתניה ויוחנן בן קרח ושריה בן תנחמת הנטפתי ויאזניהו בן המעכתי--המה ואנשיהם</span> <span class="verse"><a name="24">24</a>כד  וישבע להם גדליהו ולאנשיהם ויאמר להם אל תיראו מעבדי הכשדים  שבו בארץ ועבדו את מלך בבל--ויטב לכם  {פ}</span> <span class="verse"><a name="25">25</a>כה  ויהי בחדש השביעי בא ישמעאל בן נתניה בן אלישמע מזרע המלוכה ועשרה אנשים אתו ויכו את גדליהו וימת ואת היהודים ואת הכשדים אשר היו אתו במצפה</span> <span class="verse"><a name="26">26</a>כו  ויקמו כל העם מקטן ועד גדול ושרי החילים ויבאו מצרים  כי יראו מפני כשדים  {ס}</span> <span class="verse"><a name="27">27</a>כז  ויהי בשלשים ושבע שנה לגלות יהויכין מלך יהודה בשנים עשר חדש בעשרים ושבעה לחדש נשא אויל מרדך מלך בבל בשנת מלכו את ראש יהויכין מלך יהודה--מבית כלא</span> <span class="verse"><a name="28">28</a>כח  וידבר אתו טבות ויתן את כסאו מעל כסא המלכים אשר אתו בבבל</span> <span class="verse"><a name="29">29</a>כט  ושנא את בגדי כלאו ואכל לחם תמיד לפניו כל ימי חייו</span> <span class="verse"><a name="30">30</a>ל  וארחתו ארחת תמיד נתנה לו מאת המלך--דבר יום ביומו  כל ימי חיו  {ש}</span> </p></div</div></div></body></html>