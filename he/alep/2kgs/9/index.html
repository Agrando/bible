<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/2kgs/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/2kgs">2 Kings</a> &gt <strong>Chapter 9</strong></div><p><span class="verse"><a name="1">1</a>א  ואלישע הנביא קרא לאחד מבני הנביאים ויאמר לו חגר מתניך וקח פך השמן הזה בידך ולך רמת גלעד</span> <span class="verse"><a name="2">2</a>ב  ובאת שמה וראה שם יהוא בן יהושפט בן נמשי ובאת והקמתו מתוך אחיו והביאת אתו חדר בחדר</span> <span class="verse"><a name="3">3</a>ג  ולקחת פך השמן ויצקת על ראשו ואמרת כה אמר יהוה משחתיך למלך אל ישראל ופתחת הדלת ונסתה ולא תחכה</span> <span class="verse"><a name="4">4</a>ד  וילך הנער הנער הנביא רמת גלעד</span> <span class="verse"><a name="5">5</a>ה  ויבא והנה שרי החיל ישבים ויאמר דבר לי אליך השר ויאמר יהוא אל מי מכלנו ויאמר אליך השר</span> <span class="verse"><a name="6">6</a>ו  ויקם ויבא הביתה ויצק השמן אל ראשו ויאמר לו כה אמר יהוה אלהי ישראל משחתיך למלך אל עם יהוה אל ישראל</span> <span class="verse"><a name="7">7</a>ז  והכיתה--את בית אחאב אדניך ונקמתי דמי עבדי הנביאים ודמי כל עבדי יהוה--מיד איזבל</span> <span class="verse"><a name="8">8</a>ח  ואבד כל בית אחאב והכרתי לאחאב משתין בקיר ועצור ועזוב בישראל</span> <span class="verse"><a name="9">9</a>ט  ונתתי את בית אחאב כבית ירבעם בן נבט וכבית בעשא בן אחיה</span> <span class="verse"><a name="10">10</a>י  ואת איזבל יאכלו הכלבים בחלק יזרעאל--ואין קבר ויפתח הדלת וינס</span> <span class="verse"><a name="11">11</a>יא  ויהוא יצא אל עבדי אדניו ויאמר לו השלום מדוע בא המשגע הזה אליך ויאמר אליהם אתם ידעתם את האיש ואת שיחו</span> <span class="verse"><a name="12">12</a>יב  ויאמרו שקר הגד נא לנו ויאמר כזאת וכזאת אמר אלי לאמר כה אמר יהוה משחתיך למלך אל ישראל</span> <span class="verse"><a name="13">13</a>יג  וימהרו ויקחו איש בגדו וישימו תחתיו אל גרם המעלות ויתקעו בשופר ויאמרו מלך יהוא</span> <span class="verse"><a name="14">14</a>יד  ויתקשר יהוא בן יהושפט בן נמשי--אל יורם ויורם היה שמר ברמת גלעד הוא וכל ישראל מפני חזאל מלך ארם</span> <span class="verse"><a name="15">15</a>טו  וישב יהורם המלך להתרפא ביזרעאל מן המכים אשר יכהו ארמים בהלחמו את חזאל מלך ארם ויאמר יהוא אם יש נפשכם--אל יצא פליט מן העיר ללכת לגיד (להגיד) ביזרעאל</span> <span class="verse"><a name="16">16</a>טז  וירכב יהוא וילך יזרעאלה כי יורם שכב שמה ואחזיה מלך יהודה ירד לראות את יורם</span> <span class="verse"><a name="17">17</a>יז  והצפה עמד על המגדל ביזרעאל וירא את שפעת יהוא בבאו ויאמר שפעת אני ראה ויאמר יהורם קח רכב ושלח לקראתם--ויאמר השלום</span> <span class="verse"><a name="18">18</a>יח  וילך רכב הסוס לקראתו ויאמר כה אמר המלך השלום ויאמר יהוא מה לך ולשלום סב אל אחרי ויגד הצפה לאמר בא המלאך עד הם ולא שב</span> <span class="verse"><a name="19">19</a>יט  וישלח רכב סוס שני ויבא אלהם ויאמר כה אמר המלך שלום ויאמר יהוא מה לך ולשלום סב אל אחרי</span> <span class="verse"><a name="20">20</a>כ  ויגד הצפה לאמר בא עד אליהם ולא שב והמנהג כמנהג יהוא בן נמשי--כי בשגעון ינהג</span> <span class="verse"><a name="21">21</a>כא  ויאמר יהורם אסר ויאסר רכבו ויצא יהורם מלך ישראל ואחזיהו מלך יהודה איש ברכבו ויצאו לקראת יהוא וימצאהו בחלקת נבות היזרעאלי</span> <span class="verse"><a name="22">22</a>כב  ויהי כראות יהורם את יהוא ויאמר השלום יהוא ויאמר מה השלום--עד זנוני איזבל אמך וכשפיה הרבים</span> <span class="verse"><a name="23">23</a>כג  ויהפך יהורם ידיו וינס ויאמר אל אחזיהו מרמה אחזיה</span> <span class="verse"><a name="24">24</a>כד  ויהוא מלא ידו בקשת ויך את יהורם בין זרעיו ויצא החצי מלבו ויכרע ברכבו</span> <span class="verse"><a name="25">25</a>כה  ויאמר אל בדקר שלשה שא השלכהו בחלקת שדה נבות היזרעאלי  כי זכר אני ואתה את רכבים צמדים אחרי אחאב אביו ויהוה נשא עליו את המשא הזה</span> <span class="verse"><a name="26">26</a>כו  אם לא את דמי נבות ואת דמי בניו ראיתי אמש נאם יהוה ושלמתי לך בחלקה הזאת נאם יהוה ועתה שא השלכהו בחלקה--כדבר יהוה</span> <span class="verse"><a name="27">27</a>כז  ואחזיה מלך יהודה ראה וינס דרך בית הגן וירדף אחריו יהוא ויאמר גם אתו הכהו אל המרכבה במעלה גור אשר את יבלעם וינס מגדו וימת שם</span> <span class="verse"><a name="28">28</a>כח  וירכבו אתו עבדיו ירושלמה ויקברו אתו בקברתו עם אבתיו בעיר דוד  {פ}</span> <span class="verse"><a name="29">29</a>כט  ובשנת אחת עשרה שנה ליורם בן אחאב מלך אחזיה על יהודה</span> <span class="verse"><a name="30">30</a>ל  ויבוא יהוא יזרעאלה ואיזבל שמעה ותשם בפוך עיניה ותיטב את ראשה ותשקף בעד החלון</span> <span class="verse"><a name="31">31</a>לא  ויהוא בא בשער ותאמר השלום זמרי הרג אדניו</span> <span class="verse"><a name="32">32</a>לב  וישא פניו אל החלון ויאמר מי אתי מי וישקיפו אליו שנים שלשה סריסים</span> <span class="verse"><a name="33">33</a>לג  ויאמר שמטהו (שמטוה) וישמטוה ויז מדמה אל הקיר ואל הסוסים וירמסנה</span> <span class="verse"><a name="34">34</a>לד  ויבא ויאכל וישת ויאמר פקדו נא את הארורה הזאת וקברוה--כי בת מלך היא</span> <span class="verse"><a name="35">35</a>לה  וילכו לקברה ולא מצאו בה כי אם הגלגלת והרגלים--וכפות הידים</span> <span class="verse"><a name="36">36</a>לו  וישבו ויגידו לו ויאמר דבר יהוה הוא אשר דבר ביד עבדו אליהו התשבי לאמר  בחלק יזרעאל יאכלו הכלבים את בשר איזבל</span> <span class="verse"><a name="37">37</a>לז  והית (והיתה) נבלת איזבל כדמן על פני השדה--בחלק יזרעאל  אשר לא יאמרו זאת איזבל  {ס}</span> </p></div</div></div></body></html>