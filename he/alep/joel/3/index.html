<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/joel/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/joel">Joel</a> &gt <strong>Chapter 3</strong></div><p><span class="verse"><a name="1">1</a>א  והיה אחרי כן אשפוך את רוחי על כל בשר ונבאו בניכם ובנותיכם זקניכם חלמות יחלמון--בחוריכם חזינות יראו</span> <span class="verse"><a name="2">2</a>ב  וגם על העבדים ועל השפחות בימים ההמה אשפוך את רוחי</span> <span class="verse"><a name="3">3</a>ג  ונתתי מופתים בשמים ובארץ  דם ואש ותימרות עשן</span> <span class="verse"><a name="4">4</a>ד  השמש יהפך לחשך והירח לדם--לפני בוא יום יהוה הגדול והנורא</span> <span class="verse"><a name="5">5</a>ה  והיה כל אשר יקרא בשם יהוה--ימלט  כי בהר ציון ובירושלם תהיה פליטה כאשר אמר יהוה ובשרידים אשר יהוה קרא  [4:1]  א  כי הנה בימים ההמה--ובעת ההיא  אשר אשוב (אשיב) את שבות יהודה וירושלם [4:2]  ב  וקבצתי את כל הגוים והורדתים אל עמק יהושפט ונשפטתי עמם שם על עמי ונחלתי ישראל אשר פזרו בגוים ואת ארצי חלקו [4:3]  ג  ואל עמי ידו גורל ויתנו הילד בזונה והילדה מכרו ביין וישתו [4:4]  ד  וגם מה אתם לי צר וצידון וכל גלילות פלשת הגמול אתם משלמים עלי ואם גמלים אתם עלי קל מהרה אשיב גמלכם בראשכם [4:5]  ה  אשר כספי וזהבי לקחתם ומחמדי הטבים הבאתם להיכליכם [4:6]  ו  ובני יהודה ובני ירושלם מכרתם לבני היונים למען הרחיקם מעל גבולם [4:7]  ז  הנני מעירם--מן המקום אשר מכרתם אתם שמה והשבתי גמלכם בראשכם [4:8]  ח  ומכרתי את בניכם ואת בנותיכם ביד בני יהודה ומכרום לשבאים אל גוי רחוק  כי יהוה דבר  {פ}  [4:9]  ט  קראו זאת בגוים קדשו מלחמה העירו הגבורים--יגשו יעלו כל אנשי המלחמה [4:10]  י  כתו אתיכם לחרבות ומזמרתיכם לרמחים החלש יאמר גבור אני [4:11]  יא  עושו ובאו כל הגוים מסביב ונקבצו שמה הנחת יהוה גבוריך [4:12]  יב  יעורו ויעלו הגוים אל עמק יהושפט  כי שם אשב לשפט את כל הגוים--מסביב [4:13]  יג  שלחו מגל כי בשל קציר באו רדו כי מלאה גת--השיקו היקבים כי רבה רעתם [4:14]  יד  המונים המונים בעמק החרוץ  כי קרוב יום יהוה בעמק החרוץ [4:15]  טו  שמש וירח קדרו וכוכבים אספו נגהם [4:16]  טז  ויהוה מציון ישאג ומירושלם יתן קולו ורעשו שמים וארץ ויהוה מחסה לעמו ומעוז לבני ישראל [4:17]  יז  וידעתם כי אני יהוה אלהיכם שכן בציון הר קדשי והיתה ירושלם קדש וזרים לא יעברו בה עוד  {ס}  [4:18]  יח  והיה ביום ההוא יטפו ההרים עסיס והגבעות תלכנה חלב וכל אפיקי יהודה ילכו מים ומעין מבית יהוה יצא והשקה את נחל השטים [4:19]  יט  מצרים לשממה תהיה ואדום למדבר שממה תהיה מחמס בני יהודה אשר שפכו דם נקיא בארצם [4:20]  כ  ויהודה לעולם תשב וירושלם לדור ודור [4:21]  כא  ונקיתי דמם לא נקיתי ויהוה שכן בציון  {ש}</span> </p></div</div></div></body></html>