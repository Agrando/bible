<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 54</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/isa/54"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/isa">Isaiah</a> &gt <strong>Chapter 54</strong></div><p><span class="verse"><a name="1">1</a>א  רני עקרה לא ילדה פצחי רנה וצהלי לא חלה כי רבים בני שוממה מבני בעולה אמר יהוה</span> <span class="verse"><a name="2">2</a>ב  הרחיבי מקום אהלך ויריעות משכנותיך יטו--אל תחשכי האריכי מיתריך ויתדתיך חזקי</span> <span class="verse"><a name="3">3</a>ג  כי ימין ושמאול תפרצי וזרעך גוים יירש וערים נשמות יושיבו</span> <span class="verse"><a name="4">4</a>ד  אל תיראי כי לא תבושי ואל תכלמי כי לא תחפירי  כי בשת עלומיך תשכחי וחרפת אלמנותיך לא תזכרי עוד</span> <span class="verse"><a name="5">5</a>ה  כי בעליך עשיך יהוה צבאות שמו וגאלך קדוש ישראל אלהי כל הארץ יקרא</span> <span class="verse"><a name="6">6</a>ו  כי כאשה עזובה ועצובת רוח קראך יהוה ואשת נעורים כי תמאס אמר אלהיך</span> <span class="verse"><a name="7">7</a>ז  ברגע קטן עזבתיך וברחמים גדלים אקבצך</span> <span class="verse"><a name="8">8</a>ח  בשצף קצף הסתרתי פני רגע ממך ובחסד עולם רחמתיך--אמר גאלך יהוה  {ס}</span> <span class="verse"><a name="9">9</a>ט  כי מי נח זאת לי אשר נשבעתי מעבר מי נח עוד על הארץ--כן נשבעתי מקצף עליך ומגער בך</span> <span class="verse"><a name="10">10</a>י  כי ההרים ימושו והגבעות תמוטינה--וחסדי מאתך לא ימוש וברית שלומי לא תמוט אמר מרחמך יהוה  {ס}</span> <span class="verse"><a name="11">11</a>יא  עניה סערה לא נחמה הנה אנכי מרביץ בפוך אבניך ויסדתיך בספירים</span> <span class="verse"><a name="12">12</a>יב  ושמתי כדכד שמשתיך ושעריך לאבני אקדח וכל גבולך לאבני חפץ</span> <span class="verse"><a name="13">13</a>יג  וכל בניך למודי יהוה ורב שלום בניך</span> <span class="verse"><a name="14">14</a>יד  בצדקה תכונני רחקי מעשק כי לא תיראי וממחתה כי לא תקרב אליך</span> <span class="verse"><a name="15">15</a>טו  הן גור יגור אפס מאותי--מי גר אתך עליך יפול</span> <span class="verse"><a name="16">16</a>טז  הן (הנה) אנכי בראתי חרש--נפח באש פחם ומוציא כלי למעשהו ואנכי בראתי משחית לחבל</span> <span class="verse"><a name="17">17</a>יז  כל כלי יוצר עליך לא יצלח וכל לשון תקום אתך למשפט תרשיעי זאת נחלת עבדי יהוה וצדקתם מאתי--נאם יהוה  {ס}</span> </p></div</div></div></body></html>