<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 53</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/isa/53"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/isa">Isaiah</a> &gt <strong>Chapter 53</strong></div><p><span class="verse"><a name="1">1</a>א  מי האמין לשמעתנו וזרוע יהוה על מי נגלתה</span> <span class="verse"><a name="2">2</a>ב  ויעל כיונק לפניו וכשרש מארץ ציה--לא תאר לו ולא הדר ונראהו ולא מראה ונחמדהו</span> <span class="verse"><a name="3">3</a>ג  נבזה וחדל אישים איש מכאבות וידוע חלי וכמסתר פנים ממנו נבזה ולא חשבנהו</span> <span class="verse"><a name="4">4</a>ד  אכן חלינו הוא נשא ומכאבינו סבלם ואנחנו חשבנהו נגוע מכה אלהים ומענה</span> <span class="verse"><a name="5">5</a>ה  והוא מחלל מפשענו מדכא מעונתינו מוסר שלומנו עליו ובחברתו נרפא לנו</span> <span class="verse"><a name="6">6</a>ו  כלנו כצאן תעינו איש לדרכו פנינו ויהוה הפגיע בו את עון כלנו</span> <span class="verse"><a name="7">7</a>ז  נגש והוא נענה ולא יפתח פיו כשה לטבח יובל וכרחל לפני גזזיה נאלמה ולא יפתח פיו</span> <span class="verse"><a name="8">8</a>ח  מעצר וממשפט לקח ואת דורו מי ישוחח  כי נגזר מארץ חיים מפשע עמי נגע למו</span> <span class="verse"><a name="9">9</a>ט  ויתן את רשעים קברו ואת עשיר במתיו על לא חמס עשה ולא מרמה בפיו</span> <span class="verse"><a name="10">10</a>י  ויהוה חפץ דכאו החלי--אם תשים אשם נפשו יראה זרע יאריך ימים וחפץ יהוה בידו יצלח</span> <span class="verse"><a name="11">11</a>יא  מעמל נפשו יראה ישבע--בדעתו יצדיק צדיק עבדי לרבים ועונתם הוא יסבל</span> <span class="verse"><a name="12">12</a>יב  לכן אחלק לו ברבים ואת עצומים יחלק שלל תחת אשר הערה למות נפשו ואת פשעים נמנה והוא חטא רבים נשא ולפשעים יפגיע  {פ}</span> </p></div</div></div></body></html>