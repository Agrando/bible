<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/isa/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/isa">Isaiah</a> &gt <strong>Chapter 25</strong></div><p><span class="verse"><a name="1">1</a>א  יהוה אלהי אתה--ארוממך אודה שמך כי עשית פלא  עצות מרחק אמונה אמן</span> <span class="verse"><a name="2">2</a>ב  כי שמת מעיר לגל קריה בצורה למפלה ארמון זרים מעיר לעולם לא יבנה</span> <span class="verse"><a name="3">3</a>ג  על כן יכבדוך עם עז קרית גוים עריצים ייראוך</span> <span class="verse"><a name="4">4</a>ד  כי היית מעוז לדל מעוז לאביון בצר לו  מחסה מזרם צל מחרב כי רוח עריצים כזרם קיר</span> <span class="verse"><a name="5">5</a>ה  כחרב בציון שאון זרים תכניע חרב בצל עב זמיר עריצים יענה  {פ}</span> <span class="verse"><a name="6">6</a>ו  ועשה יהוה צבאות לכל העמים בהר הזה משתה שמנים משתה שמרים  שמנים ממחים שמרים מזקקים</span> <span class="verse"><a name="7">7</a>ז  ובלע בהר הזה פני הלוט הלוט על כל העמים והמסכה הנסוכה על כל הגוים</span> <span class="verse"><a name="8">8</a>ח  בלע המות לנצח ומחה אדני יהוה דמעה מעל כל פנים וחרפת עמו יסיר מעל כל הארץ--כי יהוה דבר  {פ}</span> <span class="verse"><a name="9">9</a>ט  ואמר ביום ההוא הנה אלהינו זה קוינו לו ויושיענו זה יהוה קוינו לו נגילה ונשמחה בישועתו</span> <span class="verse"><a name="10">10</a>י  כי תנוח יד יהוה בהר הזה--ונדוש מואב תחתיו כהדוש מתבן במי (במו) מדמנה</span> <span class="verse"><a name="11">11</a>יא  ופרש ידיו בקרבו כאשר יפרש השחה לשחות והשפיל גאותו עם ארבות ידיו</span> <span class="verse"><a name="12">12</a>יב  ומבצר משגב חומתיך השח השפיל הגיע לארץ--עד עפר  {ס}</span> </p></div</div></div></body></html>