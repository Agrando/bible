<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/isa/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/isa">Isaiah</a> &gt <strong>Chapter 29</strong></div><p><span class="verse"><a name="1">1</a>א  הוי אריאל אריאל קרית חנה דוד ספו שנה על שנה חגים ינקפו</span> <span class="verse"><a name="2">2</a>ב  והציקותי לאריאל והיתה תאניה ואניה והיתה לי כאריאל</span> <span class="verse"><a name="3">3</a>ג  וחניתי כדור עליך וצרתי עליך מצב והקימתי עליך מצרת</span> <span class="verse"><a name="4">4</a>ד  ושפלת מארץ תדברי ומעפר תשח אמרתך והיה כאוב מארץ קולך ומעפר אמרתך תצפצף</span> <span class="verse"><a name="5">5</a>ה  והיה כאבק דק המון זריך וכמץ עבר המון עריצים והיה לפתע פתאם</span> <span class="verse"><a name="6">6</a>ו  מעם יהוה צבאות תפקד ברעם וברעש וקול גדול סופה וסערה ולהב אש אוכלה</span> <span class="verse"><a name="7">7</a>ז  והיה כחלום חזון לילה המון כל הגוים הצבאים על אריאל וכל צביה ומצדתה והמציקים לה</span> <span class="verse"><a name="8">8</a>ח  והיה כאשר יחלם הרעב והנה אוכל והקיץ וריקה נפשו וכאשר יחלם הצמא והנה שתה והקיץ והנה עיף ונפשו שוקקה--כן יהיה המון כל הגוים הצבאים על הר ציון  {פ}</span> <span class="verse"><a name="9">9</a>ט  התמהמהו ותמהו השתעשעו ושעו שכרו ולא יין נעו ולא שכר</span> <span class="verse"><a name="10">10</a>י  כי נסך עליכם יהוה רוח תרדמה ויעצם את עיניכם  את הנביאים ואת ראשיכם החזים כסה</span> <span class="verse"><a name="11">11</a>יא  ותהי לכם חזות הכל כדברי הספר החתום אשר יתנו אתו אל יודע הספר (ספר) לאמר קרא נא זה ואמר לא אוכל כי חתום הוא</span> <span class="verse"><a name="12">12</a>יב  ונתן הספר על אשר לא ידע ספר לאמר--קרא נא זה ואמר לא ידעתי ספר  {ס}</span> <span class="verse"><a name="13">13</a>יג  ויאמר אדני יען כי נגש העם הזה בפיו ובשפתיו כבדוני ולבו רחק ממני--ותהי יראתם אתי מצות אנשים מלמדה</span> <span class="verse"><a name="14">14</a>יד  לכן הנני יוסף להפליא את העם הזה--הפלא ופלא ואבדה חכמת חכמיו ובינת נבניו תסתתר  {ס}</span> <span class="verse"><a name="15">15</a>טו  הוי המעמיקים מיהוה לסתר עצה והיה במחשך מעשיהם ויאמרו מי ראנו ומי ידענו</span> <span class="verse"><a name="16">16</a>טז  הפככם--אם כחמר היצר יחשב  כי יאמר מעשה לעשהו לא עשני ויצר אמר ליצרו לא הבין</span> <span class="verse"><a name="17">17</a>יז  הלוא עוד מעט מזער ושב לבנון לכרמל והכרמל ליער יחשב</span> <span class="verse"><a name="18">18</a>יח  ושמעו ביום ההוא החרשים דברי ספר ומאפל ומחשך עיני עורים תראינה</span> <span class="verse"><a name="19">19</a>יט  ויספו ענוים ביהוה שמחה ואביוני אדם בקדוש ישראל יגילו</span> <span class="verse"><a name="20">20</a>כ  כי אפס עריץ וכלה לץ ונכרתו כל שקדי און</span> <span class="verse"><a name="21">21</a>כא  מחטיאי אדם בדבר ולמוכיח בשער יקשון ויטו בתהו צדיק  {פ}</span> <span class="verse"><a name="22">22</a>כב  לכן כה אמר יהוה אל בית יעקב אשר פדה את אברהם  לא עתה יבוש יעקב ולא עתה פניו יחורו</span> <span class="verse"><a name="23">23</a>כג  כי בראתו ילדיו מעשה ידי בקרבו--יקדישו שמי והקדישו את קדוש יעקב ואת אלהי ישראל יעריצו</span> <span class="verse"><a name="24">24</a>כד  וידעו תעי רוח בינה ורוגנים ילמדו לקח  {ס}</span> </p></div</div></div></body></html>