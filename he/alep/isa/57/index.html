<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 57</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/isa/57"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/isa">Isaiah</a> &gt <strong>Chapter 57</strong></div><p><span class="verse"><a name="1">1</a>א  הצדיק אבד ואין איש שם על לב ואנשי חסד נאספים באין מבין כי מפני הרעה נאסף הצדיק</span> <span class="verse"><a name="2">2</a>ב  יבוא שלום ינוחו על משכבותם הלך נכחו  {ס}</span> <span class="verse"><a name="3">3</a>ג  ואתם קרבו הנה בני עננה זרע מנאף ותזנה</span> <span class="verse"><a name="4">4</a>ד  על מי תתענגו--על מי תרחיבו פה תאריכו לשון הלוא אתם ילדי פשע זרע שקר</span> <span class="verse"><a name="5">5</a>ה  הנחמים באלים תחת כל עץ רענן שחטי הילדים בנחלים תחת סעפי הסלעים</span> <span class="verse"><a name="6">6</a>ו  בחלקי נחל חלקך הם הם גורלך גם להם שפכת נסך העלית מנחה--העל אלה אנחם</span> <span class="verse"><a name="7">7</a>ז  על הר גבה ונשא שמת משכבך גם שם עלית לזבח זבח</span> <span class="verse"><a name="8">8</a>ח  ואחר הדלת והמזוזה שמת זכרונך  כי מאתי גלית ותעלי הרחבת משכבך ותכרת לך מהם--אהבת משכבם יד חזית</span> <span class="verse"><a name="9">9</a>ט  ותשרי למלך בשמן ותרבי רקחיך ותשלחי צריך עד מרחק ותשפילי עד שאול</span> <span class="verse"><a name="10">10</a>י  ברב דרכך יגעת לא אמרת נואש חית ידך מצאת על כן לא חלית</span> <span class="verse"><a name="11">11</a>יא  ואת מי דאגת ותיראי כי תכזבי ואותי לא זכרת לא שמת על לבך הלא אני מחשה ומעלם ואותי לא תיראי</span> <span class="verse"><a name="12">12</a>יב  אני אגיד צדקתך ואת מעשיך ולא יועילוך</span> <span class="verse"><a name="13">13</a>יג  בזעקך יצילך קבוציך ואת כלם ישא רוח יקח הבל והחוסה בי ינחל ארץ ויירש הר קדשי</span> <span class="verse"><a name="14">14</a>יד  ואמר סלו סלו פנו דרך הרימו מכשול מדרך עמי  {ס}</span> <span class="verse"><a name="15">15</a>טו  כי כה אמר רם ונשא שכן עד וקדוש שמו--מרום וקדוש אשכון ואת דכא ושפל רוח להחיות רוח שפלים ולהחיות לב נדכאים</span> <span class="verse"><a name="16">16</a>טז  כי לא לעולם אריב ולא לנצח אקצוף  כי רוח מלפני יעטוף ונשמות אני עשיתי</span> <span class="verse"><a name="17">17</a>יז  בעון בצעו קצפתי ואכהו הסתר ואקצף וילך שובב בדרך לבו</span> <span class="verse"><a name="18">18</a>יח  דרכיו ראיתי וארפאהו ואנחהו ואשלם נחמים לו ולאבליו</span> <span class="verse"><a name="19">19</a>יט  בורא נוב (ניב) שפתים שלום שלום לרחוק ולקרוב אמר יהוה--ורפאתיו</span> <span class="verse"><a name="20">20</a>כ  והרשעים כים נגרש  כי השקט לא יוכל ויגרשו מימיו רפש וטיט</span> <span class="verse"><a name="21">21</a>כא  אין שלום אמר אלהי לרשעים  {פ}</span> </p></div</div></div></body></html>