<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/isa/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/isa">Isaiah</a> &gt <strong>Chapter 13</strong></div><p><span class="verse"><a name="1">1</a>א  משא בבל--אשר חזה ישעיהו בן אמוץ</span> <span class="verse"><a name="2">2</a>ב  על הר נשפה שאו נס הרימו קול להם הניפו יד ויבאו פתחי נדיבים</span> <span class="verse"><a name="3">3</a>ג  אני צויתי למקדשי גם קראתי גבורי לאפי עליזי גאותי</span> <span class="verse"><a name="4">4</a>ד  קול המון בהרים דמות עם רב קול שאון ממלכות גוים נאספים--יהוה צבאות מפקד צבא מלחמה</span> <span class="verse"><a name="5">5</a>ה  באים מארץ מרחק מקצה השמים יהוה וכלי זעמו לחבל כל הארץ  {ס}</span> <span class="verse"><a name="6">6</a>ו  הילילו כי קרוב יום יהוה כשד משדי יבוא</span> <span class="verse"><a name="7">7</a>ז  על כן כל ידים תרפינה וכל לבב אנוש ימס</span> <span class="verse"><a name="8">8</a>ח  ונבהלו--צירים וחבלים יאחזון כיולדה יחילון איש אל רעהו יתמהו פני להבים פניהם</span> <span class="verse"><a name="9">9</a>ט  הנה יום יהוה בא אכזרי ועברה וחרון אף--לשום הארץ לשמה וחטאיה ישמיד ממנה</span> <span class="verse"><a name="10">10</a>י  כי כוכבי השמים וכסיליהם לא יהלו אורם חשך השמש בצאתו וירח לא יגיה אורו</span> <span class="verse"><a name="11">11</a>יא  ופקדתי על תבל רעה ועל רשעים עונם והשבתי גאון זדים וגאות עריצים אשפיל</span> <span class="verse"><a name="12">12</a>יב  אוקיר אנוש מפז ואדם מכתם אופיר</span> <span class="verse"><a name="13">13</a>יג  על כן שמים ארגיז ותרעש הארץ ממקומה--בעברת יהוה צבאות וביום חרון אפו</span> <span class="verse"><a name="14">14</a>יד  והיה כצבי מדח וכצאן ואין מקבץ  איש אל עמו יפנו ואיש אל ארצו ינוסו</span> <span class="verse"><a name="15">15</a>טו  כל הנמצא ידקר וכל הנספה יפול בחרב</span> <span class="verse"><a name="16">16</a>טז  ועלליהם ירטשו לעיניהם ישסו בתיהם ונשיהם תשגלנה (תשכבנה)</span> <span class="verse"><a name="17">17</a>יז  הנני מעיר עליהם את מדי אשר כסף לא יחשבו וזהב לא יחפצו בו</span> <span class="verse"><a name="18">18</a>יח  וקשתות נערים תרטשנה  ופרי בטן לא ירחמו על בנים לא תחוס עינם</span> <span class="verse"><a name="19">19</a>יט  והיתה בבל צבי ממלכות תפארת גאון כשדים כמהפכת אלהים את סדם ואת עמרה</span> <span class="verse"><a name="20">20</a>כ  לא תשב לנצח ולא תשכן עד דור ודור ולא יהל שם ערבי ורעים לא ירבצו שם</span> <span class="verse"><a name="21">21</a>כא  ורבצו שם ציים ומלאו בתיהם אחים ושכנו שם בנות יענה ושעירים ירקדו שם</span> <span class="verse"><a name="22">22</a>כב  וענה איים באלמנותיו ותנים בהיכלי ענג וקרוב לבוא עתה וימיה לא ימשכו</span> </p></div</div></div></body></html>