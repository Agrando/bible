<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/isa/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/isa">Isaiah</a> &gt <strong>Chapter 12</strong></div><p><span class="verse"><a name="1">1</a>א  ואמרת ביום ההוא אודך יהוה כי אנפת בי ישב אפך ותנחמני</span> <span class="verse"><a name="2">2</a>ב  הנה אל ישועתי אבטח ולא אפחד  כי עזי וזמרת יה יהוה ויהי לי לישועה</span> <span class="verse"><a name="3">3</a>ג  ושאבתם מים בששון ממעיני הישועה</span> <span class="verse"><a name="4">4</a>ד  ואמרתם ביום ההוא הודו ליהוה קראו בשמו הודיעו בעמים עלילתיו הזכירו כי נשגב שמו</span> <span class="verse"><a name="5">5</a>ה  זמרו יהוה כי גאות עשה מידעת (מודעת) זאת בכל הארץ</span> <span class="verse"><a name="6">6</a>ו  צהלי ורני יושבת ציון  כי גדול בקרבך קדוש ישראל  {ס}</span> </p></div</div></div></body></html>