<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/isa/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/isa">Isaiah</a> &gt <strong>Chapter 9</strong></div><p><span class="verse"><a name="1">1</a>א  העם ההלכים בחשך ראו אור גדול  ישבי בארץ צלמות אור נגה עליהם</span> <span class="verse"><a name="2">2</a>ב  הרבית הגוי לא (לו) הגדלת השמחה שמחו לפניך כשמחת בקציר כאשר יגילו בחלקם שלל</span> <span class="verse"><a name="3">3</a>ג  כי את על סבלו ואת מטה שכמו שבט הנגש בו--החתת כיום מדין</span> <span class="verse"><a name="4">4</a>ד  כי כל סאון סאן ברעש ושמלה מגוללה בדמים והיתה לשרפה מאכלת אש</span> <span class="verse"><a name="5">5</a>ה  כי ילד ילד לנו בן נתן לנו ותהי המשרה על שכמו ויקרא שמו פלא יועץ אל גבור אבי עד שר שלום</span> <span class="verse"><a name="6">6</a>ו  לם רבה (למרבה) המשרה ולשלום אין קץ על כסא דוד ועל ממלכתו להכין אתה ולסעדה במשפט ובצדקה מעתה ועד עולם קנאת יהוה צבאות תעשה זאת  {פ}</span> <span class="verse"><a name="7">7</a>ז  דבר שלח אדני ביעקב ונפל בישראל</span> <span class="verse"><a name="8">8</a>ח  וידעו העם כלו אפרים ויושב שמרון בגאוה ובגדל לבב לאמר</span> <span class="verse"><a name="9">9</a>ט  לבנים נפלו וגזית נבנה שקמים גדעו וארזים נחליף</span> <span class="verse"><a name="10">10</a>י  וישגב יהוה את צרי רצין עליו ואת איביו יסכסך</span> <span class="verse"><a name="11">11</a>יא  ארם מקדם ופלשתים מאחור ויאכלו את ישראל בכל פה בכל זאת לא שב אפו ועוד ידו נטויה</span> <span class="verse"><a name="12">12</a>יב  והעם לא שב עד המכהו ואת יהוה צבאות לא דרשו  {ס}</span> <span class="verse"><a name="13">13</a>יג  ויכרת יהוה מישראל ראש וזנב כפה ואגמון--יום אחד</span> <span class="verse"><a name="14">14</a>יד  זקן ונשוא פנים הוא הראש ונביא מורה שקר הוא הזנב</span> <span class="verse"><a name="15">15</a>טו  ויהיו מאשרי העם הזה מתעים ומאשריו מבלעים</span> <span class="verse"><a name="16">16</a>טז  על כן על בחוריו לא ישמח אדני ואת יתמיו ואת אלמנותיו לא ירחם--כי כלו חנף ומרע וכל פה דבר נבלה בכל זאת לא שב אפו ועוד ידו נטויה</span> <span class="verse"><a name="17">17</a>יז  כי בערה כאש רשעה שמיר ושית תאכל ותצת בסבכי היער ויתאבכו גאות עשן</span> <span class="verse"><a name="18">18</a>יח  בעברת יהוה צבאות נעתם ארץ ויהי העם כמאכלת אש איש אל אחיו לא יחמלו</span> <span class="verse"><a name="19">19</a>יט  ויגזר על ימין ורעב ויאכל על שמאול ולא שבעו  איש בשר זרעו יאכלו</span> <span class="verse"><a name="20">20</a>כ  מנשה את אפרים ואפרים את מנשה--יחדו המה על יהודה בכל זאת לא שב אפו ועוד ידו נטויה  {ס}</span> </p></div</div></div></body></html>