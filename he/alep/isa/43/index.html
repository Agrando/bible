<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 43</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/isa/43"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/isa">Isaiah</a> &gt <strong>Chapter 43</strong></div><p><span class="verse"><a name="1">1</a>א  ועתה כה אמר יהוה בראך יעקב ויצרך ישראל  אל תירא כי גאלתיך קראתי בשמך לי אתה</span> <span class="verse"><a name="2">2</a>ב  כי תעבר במים אתך אני ובנהרות לא ישטפוך  כי תלך במו אש לא תכוה ולהבה לא תבער בך</span> <span class="verse"><a name="3">3</a>ג  כי אני יהוה אלהיך קדוש ישראל מושיעך נתתי כפרך מצרים כוש וסבא תחתיך</span> <span class="verse"><a name="4">4</a>ד  מאשר יקרת בעיני נכבדת ואני אהבתיך ואתן אדם תחתיך ולאמים תחת נפשך</span> <span class="verse"><a name="5">5</a>ה  אל תירא כי אתך אני  ממזרח אביא זרעך וממערב אקבצך</span> <span class="verse"><a name="6">6</a>ו  אמר לצפון תני ולתימן אל תכלאי הביאי בני מרחוק ובנותי מקצה הארץ</span> <span class="verse"><a name="7">7</a>ז  כל הנקרא בשמי ולכבודי בראתיו  יצרתיו אף עשיתיו</span> <span class="verse"><a name="8">8</a>ח  הוציא עם עור ועינים יש וחרשים ואזנים למו</span> <span class="verse"><a name="9">9</a>ט  כל הגוים נקבצו יחדו ויאספו לאמים--מי בהם יגיד זאת וראשנות ישמיענו יתנו עדיהם ויצדקו וישמעו ויאמרו אמת</span> <span class="verse"><a name="10">10</a>י  אתם עדי נאם יהוה ועבדי אשר בחרתי  למען תדעו ותאמינו לי ותבינו כי אני הוא--לפני לא נוצר אל ואחרי לא יהיה  {ס}</span> <span class="verse"><a name="11">11</a>יא  אנכי אנכי יהוה ואין מבלעדי מושיע</span> <span class="verse"><a name="12">12</a>יב  אנכי הגדתי והושעתי והשמעתי--ואין בכם זר ואתם עדי נאם יהוה ואני אל</span> <span class="verse"><a name="13">13</a>יג  גם מיום אני הוא ואין מידי מציל אפעל ומי ישיבנה  {ס}</span> <span class="verse"><a name="14">14</a>יד  כה אמר יהוה גאלכם קדוש ישראל  למענכם שלחתי בבלה והורדתי בריחים כלם וכשדים באניות רנתם</span> <span class="verse"><a name="15">15</a>טו  אני יהוה קדושכם בורא ישראל מלככם  {ס}</span> <span class="verse"><a name="16">16</a>טז  כה אמר יהוה הנותן בים דרך ובמים עזים נתיבה</span> <span class="verse"><a name="17">17</a>יז  המוציא רכב וסוס חיל ועזוז יחדו ישכבו בל יקומו דעכו כפשתה כבו</span> <span class="verse"><a name="18">18</a>יח  אל תזכרו ראשנות וקדמניות אל תתבננו</span> <span class="verse"><a name="19">19</a>יט  הנני עשה חדשה עתה תצמח הלוא תדעוה אף אשים במדבר דרך בישמון נהרות</span> <span class="verse"><a name="20">20</a>כ  תכבדני חית השדה תנים ובנות יענה  כי נתתי במדבר מים נהרות בישימן להשקות עמי בחירי</span> <span class="verse"><a name="21">21</a>כא  עם זו יצרתי לי תהלתי יספרו  {ס}</span> <span class="verse"><a name="22">22</a>כב  ולא אתי קראת יעקב  כי יגעת בי ישראל</span> <span class="verse"><a name="23">23</a>כג  לא הביאת לי שה עלתיך וזבחיך לא כבדתני לא העבדתיך במנחה ולא הוגעתיך בלבונה</span> <span class="verse"><a name="24">24</a>כד  לא קנית לי בכסף קנה וחלב זבחיך לא הרויתני אך העבדתני בחטאותיך הוגעתני בעונתיך</span> <span class="verse"><a name="25">25</a>כה  אנכי אנכי הוא מחה פשעיך למעני  וחטאתיך לא אזכר</span> <span class="verse"><a name="26">26</a>כו  הזכירני נשפטה יחד ספר אתה למען תצדק</span> <span class="verse"><a name="27">27</a>כז  אביך הראשון חטא ומליציך פשעו בי</span> <span class="verse"><a name="28">28</a>כח  ואחלל שרי קדש ואתנה לחרם יעקב וישראל לגדופים  {פ}</span> </p></div</div></div></body></html>