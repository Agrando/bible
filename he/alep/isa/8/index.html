<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/isa/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/isa">Isaiah</a> &gt <strong>Chapter 8</strong></div><p><span class="verse"><a name="1">1</a>א  ויאמר יהוה אלי קח לך גליון גדול וכתב עליו בחרט אנוש למהר שלל חש בז</span> <span class="verse"><a name="2">2</a>ב  ואעידה לי עדים נאמנים--את אוריה הכהן ואת זכריהו בן יברכיהו</span> <span class="verse"><a name="3">3</a>ג  ואקרב אל הנביאה ותהר ותלד בן  {ס}  ויאמר יהוה אלי קרא שמו מהר שלל חש בז</span> <span class="verse"><a name="4">4</a>ד  כי בטרם ידע הנער קרא אבי ואמי--ישא את חיל דמשק ואת שלל שמרון לפני מלך אשור  {ס}</span> <span class="verse"><a name="5">5</a>ה  ויסף יהוה דבר אלי עוד לאמר</span> <span class="verse"><a name="6">6</a>ו  יען כי מאס העם הזה את מי השלח ההלכים לאט ומשוש את רצין ובן רמליהו</span> <span class="verse"><a name="7">7</a>ז  ולכן הנה אדני מעלה עליהם את מי הנהר העצומים והרבים--את מלך אשור ואת כל כבודו ועלה על כל אפיקיו והלך על כל גדותיו</span> <span class="verse"><a name="8">8</a>ח  וחלף ביהודה שטף ועבר עד צואר יגיע והיה מטות כנפיו מלא רחב ארצך עמנו אל  {ס}</span> <span class="verse"><a name="9">9</a>ט  רעו עמים וחתו והאזינו כל מרחקי ארץ התאזרו וחתו התאזרו וחתו</span> <span class="verse"><a name="10">10</a>י  עצו עצה ותפר דברו דבר ולא יקום כי עמנו אל  {ס}</span> <span class="verse"><a name="11">11</a>יא  כי כה אמר יהוה אלי כחזקת היד ויסרני מלכת בדרך העם הזה לאמר</span> <span class="verse"><a name="12">12</a>יב  לא תאמרון קשר לכל אשר יאמר העם הזה קשר ואת מוראו לא תיראו ולא תעריצו</span> <span class="verse"><a name="13">13</a>יג  את יהוה צבאות אתו תקדישו והוא מוראכם והוא מערצכם</span> <span class="verse"><a name="14">14</a>יד  והיה למקדש ולאבן נגף ולצור מכשול לשני בתי ישראל לפח ולמוקש--ליושב ירושלם</span> <span class="verse"><a name="15">15</a>טו  וכשלו בם רבים ונפלו ונשברו ונוקשו ונלכדו  {פ}</span> <span class="verse"><a name="16">16</a>טז  צור תעודה חתום תורה בלמדי</span> <span class="verse"><a name="17">17</a>יז  וחכיתי ליהוה המסתיר פניו מבית יעקב וקויתי לו</span> <span class="verse"><a name="18">18</a>יח  הנה אנכי והילדים אשר נתן לי יהוה לאתות ולמופתים בישראל--מעם יהוה צבאות השכן בהר ציון  {ס}</span> <span class="verse"><a name="19">19</a>יט  וכי יאמרו אליכם דרשו אל האבות ואל הידענים המצפצפים והמהגים  הלוא עם אל אלהיו ידרש בעד החיים אל המתים</span> <span class="verse"><a name="20">20</a>כ  לתורה ולתעודה אם לא יאמרו כדבר הזה אשר אין לו שחר</span> <span class="verse"><a name="21">21</a>כא  ועבר בה נקשה ורעב והיה כי ירעב והתקצף וקלל במלכו ובאלהיו--ופנה למעלה</span> <span class="verse"><a name="22">22</a>כב  ואל ארץ יביט והנה צרה וחשכה מעוף צוקה ואפלה מנדח [ (Isaiah 8:23)  כג  כי לא מועף לאשר מוצק לה כעת הראשון הקל ארצה זבלון וארצה נפתלי והאחרון הכביד--דרך הים עבר הירדן גליל הגוים  ]</span> </p></div</div></div></body></html>