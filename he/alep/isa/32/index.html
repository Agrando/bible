<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/isa/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/isa">Isaiah</a> &gt <strong>Chapter 32</strong></div><p><span class="verse"><a name="1">1</a>א  הן לצדק ימלך מלך ולשרים למשפט ישרו</span> <span class="verse"><a name="2">2</a>ב  והיה איש כמחבא רוח וסתר זרם כפלגי מים בציון כצל סלע כבד בארץ עיפה</span> <span class="verse"><a name="3">3</a>ג  ולא תשעינה עיני ראים ואזני שמעים תקשבנה</span> <span class="verse"><a name="4">4</a>ד  ולבב נמהרים יבין לדעת ולשון עלגים תמהר לדבר צחות</span> <span class="verse"><a name="5">5</a>ה  לא יקרא עוד לנבל נדיב ולכילי לא יאמר שוע</span> <span class="verse"><a name="6">6</a>ו  כי נבל נבלה ידבר ולבו יעשה און--לעשות חנף ולדבר אל יהוה תועה להריק נפש רעב ומשקה צמא יחסיר</span> <span class="verse"><a name="7">7</a>ז  וכלי כליו רעים הוא זמות יעץ לחבל ענוים (עניים) באמרי שקר ובדבר אביון משפט</span> <span class="verse"><a name="8">8</a>ח  ונדיב נדיבות יעץ והוא על נדיבות יקום  {ס}</span> <span class="verse"><a name="9">9</a>ט  נשים שאננות--קמנה שמענה קולי בנות בטחות--האזנה אמרתי</span> <span class="verse"><a name="10">10</a>י  ימים על שנה תרגזנה בטחות  כי כלה בציר אסף בלי יבוא</span> <span class="verse"><a name="11">11</a>יא  חרדו שאננות רגזה בטחות פשטה וערה וחגורה על חלצים</span> <span class="verse"><a name="12">12</a>יב  על שדים ספדים על שדי חמד על גפן פריה</span> <span class="verse"><a name="13">13</a>יג  על אדמת עמי קוץ שמיר תעלה  כי על כל בתי משוש קריה עליזה</span> <span class="verse"><a name="14">14</a>יד  כי ארמון נטש המון עיר עזב עפל ובחן היה בעד מערות עד עולם--משוש פראים מרעה עדרים</span> <span class="verse"><a name="15">15</a>טו  עד יערה עלינו רוח ממרום והיה מדבר לכרמל וכרמל (והכרמל) ליער יחשב</span> <span class="verse"><a name="16">16</a>טז  ושכן במדבר משפט וצדקה בכרמל תשב</span> <span class="verse"><a name="17">17</a>יז  והיה מעשה הצדקה שלום ועבדת הצדקה--השקט ובטח עד עולם</span> <span class="verse"><a name="18">18</a>יח  וישב עמי בנוה שלום ובמשכנות מבטחים ובמנוחת שאננות</span> <span class="verse"><a name="19">19</a>יט  וברד ברדת היער ובשפלה תשפל העיר</span> <span class="verse"><a name="20">20</a>כ  אשריכם זרעי על כל מים משלחי רגל השור והחמור  {ס}</span> </p></div</div></div></body></html>