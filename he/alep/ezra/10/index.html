<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ezra/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ezra">Ezra</a> &gt <strong>Chapter 10</strong></div><p><span class="verse"><a name="1">1</a>א  וכהתפלל עזרא וכהתודתו בכה ומתנפל לפני בית האלהים  נקבצו אליו מישראל קהל רב מאד אנשים ונשים וילדים--כי בכו העם הרבה בכה  {ס}</span> <span class="verse"><a name="2">2</a>ב  ויען שכניה בן יחיאל מבני עולם (עילם) ויאמר לעזרא--אנחנו מעלנו באלהינו ונשב נשים נכריות מעמי הארץ ועתה יש מקוה לישראל על זאת</span> <span class="verse"><a name="3">3</a>ג  ועתה נכרת ברית לאלהינו להוציא כל נשים והנולד מהם בעצת אדני והחרדים במצות אלהינו וכתורה יעשה</span> <span class="verse"><a name="4">4</a>ד  קום כי עליך הדבר ואנחנו עמך  חזק ועשה  {פ}</span> <span class="verse"><a name="5">5</a>ה  ויקם עזרא וישבע את שרי הכהנים הלוים וכל ישראל לעשות כדבר הזה--וישבעו</span> <span class="verse"><a name="6">6</a>ו  ויקם עזרא מלפני בית האלהים וילך אל לשכת יהוחנן בן אלישיב וילך שם לחם לא אכל ומים לא שתה--כי מתאבל על מעל הגולה  {ס}</span> <span class="verse"><a name="7">7</a>ז  ויעבירו קול ביהודה וירושלם לכל בני הגולה--להקבץ ירושלם</span> <span class="verse"><a name="8">8</a>ח  וכל אשר לא יבוא לשלשת הימים כעצת השרים והזקנים--יחרם כל רכושו והוא יבדל מקהל הגולה  {ס}</span> <span class="verse"><a name="9">9</a>ט  ויקבצו כל אנשי יהודה ובנימן ירושלם לשלשת הימים הוא חדש התשיעי--בעשרים בחדש וישבו כל העם ברחוב בית האלהים מרעידים על הדבר ומהגשמים  {פ}</span> <span class="verse"><a name="10">10</a>י  ויקם עזרא הכהן ויאמר אלהם אתם מעלתם ותשיבו נשים נכריות--להוסיף על אשמת ישראל</span> <span class="verse"><a name="11">11</a>יא  ועתה תנו תודה ליהוה אלהי אבתיכם--ועשו רצונו והבדלו מעמי הארץ ומן הנשים הנכריות</span> <span class="verse"><a name="12">12</a>יב  ויענו כל הקהל ויאמרו קול גדול  כן כדבריך (כדברך) עלינו לעשות</span> <span class="verse"><a name="13">13</a>יג  אבל העם רב והעת גשמים ואין כח לעמוד בחוץ והמלאכה לא ליום אחד ולא לשנים--כי הרבינו לפשע בדבר הזה</span> <span class="verse"><a name="14">14</a>יד  יעמדו נא שרינו לכל הקהל וכל אשר בערינו ההשיב נשים נכריות יבא לעתים מזמנים ועמהם זקני עיר ועיר ושפטיה  עד להשיב חרון אף אלהינו ממנו--עד לדבר הזה  {פ}</span> <span class="verse"><a name="15">15</a>טו  אך יונתן בן עשהאל ויחזיה בן תקוה עמדו על זאת ומשלם ושבתי הלוי עזרם</span> <span class="verse"><a name="16">16</a>טז  ויעשו כן בני הגולה ויבדלו עזרא הכהן אנשים ראשי האבות לבית אבתם וכלם בשמות וישבו ביום אחד לחדש העשירי לדריוש הדבר</span> <span class="verse"><a name="17">17</a>יז  ויכלו בכל--אנשים ההשיבו נשים נכריות  עד יום אחד לחדש הראשון  {פ}</span> <span class="verse"><a name="18">18</a>יח  וימצא מבני הכהנים אשר השיבו נשים נכריות  מבני ישוע בן יוצדק ואחיו--מעשיה ואליעזר ויריב וגדליה</span> <span class="verse"><a name="19">19</a>יט  ויתנו ידם להוציא נשיהם ואשמים איל צאן על אשמתם  {ס}</span> <span class="verse"><a name="20">20</a>כ  ומבני אמר חנני וזבדיה  {ס}</span> <span class="verse"><a name="21">21</a>כא  ומבני חרם--מעשיה ואליה ושמעיה ויחיאל ועזיה</span> <span class="verse"><a name="22">22</a>כב  ומבני פשחור--אליועיני מעשיה ישמעאל נתנאל יוזבד ואלעשה  {ס}</span> <span class="verse"><a name="23">23</a>כג  ומן הלוים--יוזבד ושמעי וקליה הוא קליטא פתחיה יהודה ואליעזר  {ס}</span> <span class="verse"><a name="24">24</a>כד  ומן המשררים אלישיב ומן השערים שלם וטלם ואורי  {ס}</span> <span class="verse"><a name="25">25</a>כה  ומישראל--מבני פרעש רמיה ויזיה ומלכיה ומימן ואלעזר ומלכיה ובניה  {ס}</span> <span class="verse"><a name="26">26</a>כו  ומבני עילם--מתניה זכריה ויחיאל ועבדי וירימות ואליה  {ס}</span> <span class="verse"><a name="27">27</a>כז  ומבני זתוא--אליועני אלישיב מתניה וירמות וזבד ועזיזא  {ס}</span> <span class="verse"><a name="28">28</a>כח  ומבני בבי--יהוחנן חנניה זבי עתלי  {ס}</span> <span class="verse"><a name="29">29</a>כט  ומבני בני--משלם מלוך ועדיה ישוב ושאל ירמות (ורמות)  {ס}</span> <span class="verse"><a name="30">30</a>ל  ומבני פחת מואב עדנא וכלל בניה מעשיה מתניה בצלאל ובנוי ומנשה  {ס}</span> <span class="verse"><a name="31">31</a>לא  ובני חרם--אליעזר ישיה מלכיה שמעיה שמעון</span> <span class="verse"><a name="32">32</a>לב  בנימן מלוך שמריה  {ס}</span> <span class="verse"><a name="33">33</a>לג  מבני חשם--מתני מתתה זבד אליפלט ירמי מנשה שמעי  {ס}</span> <span class="verse"><a name="34">34</a>לד  מבני בני מעדי עמרם ואואל  {ס}</span> <span class="verse"><a name="35">35</a>לה  בניה בדיה כלוהי (כלוהו)</span> <span class="verse"><a name="36">36</a>לו  וניה מרמות אלישיב</span> <span class="verse"><a name="37">37</a>לז  מתניה מתני ויעשו (ויעשי)</span> <span class="verse"><a name="38">38</a>לח  ובני ובנוי שמעי</span> <span class="verse"><a name="39">39</a>לט  ושלמיה ונתן ועדיה</span> <span class="verse"><a name="40">40</a>מ  מכנדבי ששי שרי</span> <span class="verse"><a name="41">41</a>מא  עזראל ושלמיהו שמריה</span> <span class="verse"><a name="42">42</a>מב  שלום אמריה יוסף  {ס}</span> <span class="verse"><a name="43">43</a>מג  מבני נבו--יעיאל מתתיה זבד זבינא ידו (ידי) ויואל בניה</span> <span class="verse"><a name="44">44</a>מד  כל אלה נשאי (נשאו) נשים נכריות ויש מהם נשים וישימו בנים  {פ}</span> </p></div</div></div></body></html>