<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ezra/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ezra">Ezra</a> &gt <strong>Chapter 8</strong></div><p><span class="verse"><a name="1">1</a>א  ואלה ראשי אבתיהם והתיחשם  העלים עמי במלכות ארתחשסתא המלך--מבבל  {ס}</span> <span class="verse"><a name="2">2</a>ב  מבני פינחס גרשם  {ס}  מבני איתמר דניאל  {ס}  מבני דויד חטוש  {ס}</span> <span class="verse"><a name="3">3</a>ג  מבני שכניה  {ס}  מבני פרעש זכריה ועמו התיחש לזכרים מאה וחמשים  {ס}</span> <span class="verse"><a name="4">4</a>ד  מבני פחת מואב אליהועיני בן זרחיה ועמו מאתים הזכרים  {ס}</span> <span class="verse"><a name="5">5</a>ה  מבני שכניה בן יחזיאל ועמו שלש מאות הזכרים  {ס}</span> <span class="verse"><a name="6">6</a>ו  ומבני עדין עבד בן יונתן ועמו חמשים הזכרים  {ס}</span> <span class="verse"><a name="7">7</a>ז  ומבני עילם ישעיה בן עתליה ועמו שבעים הזכרים  {ס}</span> <span class="verse"><a name="8">8</a>ח  ומבני שפטיה זבדיה בן מיכאל ועמו שמנים הזכרים  {ס}</span> <span class="verse"><a name="9">9</a>ט  מבני יואב עבדיה בן יחיאל ועמו מאתים ושמנה עשר הזכרים  {ס}</span> <span class="verse"><a name="10">10</a>י  ומבני שלומית בן יוספיה ועמו מאה וששים הזכרים  {ס}</span> <span class="verse"><a name="11">11</a>יא  ומבני בבי זכריה בן בבי ועמו עשרים ושמנה הזכרים  {ס}</span> <span class="verse"><a name="12">12</a>יב  ומבני עזגד יוחנן בן הקטן ועמו מאה ועשרה הזכרים  {ס}</span> <span class="verse"><a name="13">13</a>יג  ומבני אדניקם אחרנים--ואלה שמותם אליפלט יעיאל ושמעיה ועמהם ששים הזכרים  {ס}</span> <span class="verse"><a name="14">14</a>יד  ומבני בגוי עותי וזבוד (וזכור) ועמו שבעים הזכרים  {פ}</span> <span class="verse"><a name="15">15</a>טו  ואקבצם אל הנהר הבא אל אהוא ונחנה שם ימים שלשה ואבינה בעם ובכהנים ומבני לוי לא מצאתי שם</span> <span class="verse"><a name="16">16</a>טז  ואשלחה לאליעזר לאריאל לשמעיה ולאלנתן וליריב ולאלנתן ולנתן ולזכריה ולמשלם--ראשים וליויריב ולאלנתן מבינים</span> <span class="verse"><a name="17">17</a>יז  ואוצאה (ואצוה) אותם על אדו הראש בכספיא המקום ואשימה בפיהם דברים לדבר אל אדו אחיו הנתונים (הנתינים) בכספיא המקום--להביא לנו משרתים לבית אלהינו</span> <span class="verse"><a name="18">18</a>יח  ויביאו לנו כיד אלהינו הטובה עלינו איש שכל--מבני מחלי בן לוי בן ישראל ושרביה ובניו ואחיו שמנה עשר</span> <span class="verse"><a name="19">19</a>יט  ואת חשביה--ואתו ישעיה מבני מררי  אחיו ובניהם עשרים  {ס}</span> <span class="verse"><a name="20">20</a>כ  ומן הנתינים שנתן דויד והשרים לעבדת הלוים--נתינים מאתים ועשרים  כלם נקבו בשמות</span> <span class="verse"><a name="21">21</a>כא  ואקרא שם צום על הנהר אהוא להתענות לפני אלהינו--לבקש ממנו דרך ישרה לנו ולטפנו ולכל רכושנו</span> <span class="verse"><a name="22">22</a>כב  כי בשתי לשאול מן המלך חיל ופרשים--לעזרנו מאויב בדרך  כי אמרנו למלך לאמר יד אלהינו על כל מבקשיו לטובה ועזו ואפו על כל עזביו</span> <span class="verse"><a name="23">23</a>כג  ונצומה ונבקשה מאלהינו על זאת ויעתר לנו</span> <span class="verse"><a name="24">24</a>כד  ואבדילה משרי הכהנים שנים עשר--לשרביה חשביה ועמהם מאחיהם עשרה</span> <span class="verse"><a name="25">25</a>כה  ואשקולה (ואשקלה) להם את הכסף ואת הזהב ואת הכלים--תרומת בית אלהינו ההרימו המלך ויעציו ושריו וכל ישראל הנמצאים</span> <span class="verse"><a name="26">26</a>כו  ואשקלה על ידם כסף ככרים שש מאות וחמשים וכלי כסף מאה לככרים זהב מאה ככר</span> <span class="verse"><a name="27">27</a>כז  וכפרי זהב עשרים לאדרכנים אלף וכלי נחשת מצהב טובה שנים--חמודת כזהב</span> <span class="verse"><a name="28">28</a>כח  ואמרה אלהם אתם קדש ליהוה והכלים קדש והכסף והזהב נדבה ליהוה אלהי אבתיכם</span> <span class="verse"><a name="29">29</a>כט  שקדו ושמרו עד תשקלו לפני שרי הכהנים והלוים ושרי האבות לישראל--בירושלם  הלשכות בית יהוה</span> <span class="verse"><a name="30">30</a>ל  וקבלו הכהנים והלוים משקל הכסף והזהב והכלים--להביא לירושלם לבית אלהינו  {פ}</span> <span class="verse"><a name="31">31</a>לא  ונסעה מנהר אהוא בשנים עשר לחדש הראשון--ללכת ירושלם ויד אלהינו היתה עלינו ויצילנו מכף אויב ואורב על הדרך</span> <span class="verse"><a name="32">32</a>לב  ונבוא ירושלם ונשב שם ימים שלשה</span> <span class="verse"><a name="33">33</a>לג  וביום הרביעי נשקל הכסף והזהב והכלים בבית אלהינו על יד מרמות בן אוריה הכהן ועמו אלעזר בן פינחס ועמהם יוזבד בן ישוע ונועדיה בן בנוי--הלוים</span> <span class="verse"><a name="34">34</a>לד  במספר במשקל לכל ויכתב כל המשקל בעת ההיא  {פ}</span> <span class="verse"><a name="35">35</a>לה  הבאים מהשבי בני הגולה הקריבו עלות לאלהי ישראל פרים שנים עשר על כל ישראל אילים תשעים וששה כבשים שבעים ושבעה צפירי חטאת שנים עשר  הכל עולה ליהוה  {פ}</span> <span class="verse"><a name="36">36</a>לו  ויתנו את דתי המלך לאחשדרפני המלך ופחוות עבר הנהר ונשאו את העם ואת בית האלהים  {ס}</span> </p></div</div></div></body></html>