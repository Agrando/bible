<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ezra/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ezra">Ezra</a> &gt <strong>Chapter 7</strong></div><p><span class="verse"><a name="1">1</a>א  ואחר הדברים האלה במלכות ארתחשסתא מלך פרס--עזרא בן שריה בן עזריה בן חלקיה</span> <span class="verse"><a name="2">2</a>ב  בן שלום בן צדוק בן אחיטוב</span> <span class="verse"><a name="3">3</a>ג  בן אמריה בן עזריה בן מריות</span> <span class="verse"><a name="4">4</a>ד  בן זרחיה בן עזי בן בקי</span> <span class="verse"><a name="5">5</a>ה  בן אבישוע בן פינחס בן אלעזר בן אהרן הכהן הראש</span> <span class="verse"><a name="6">6</a>ו  הוא עזרא עלה מבבל והוא ספר מהיר בתורת משה אשר נתן יהוה אלהי ישראל ויתן לו המלך כיד יהוה אלהיו עליו--כל בקשתו  {פ}</span> <span class="verse"><a name="7">7</a>ז  ויעלו מבני ישראל ומן הכהנים והלוים והמשררים והשערים והנתינים--אל ירושלם  בשנת שבע לארתחשסתא המלך</span> <span class="verse"><a name="8">8</a>ח  ויבא ירושלם בחדש החמישי  היא שנת השביעית למלך</span> <span class="verse"><a name="9">9</a>ט  כי באחד לחדש הראשון--הוא יסד המעלה מבבל ובאחד לחדש החמישי בא אל ירושלם כיד אלהיו הטובה עליו</span> <span class="verse"><a name="10">10</a>י  כי עזרא הכין לבבו לדרש את תורת יהוה ולעשת וללמד בישראל חק ומשפט  {ס}</span> <span class="verse"><a name="11">11</a>יא  וזה פרשגן הנשתון אשר נתן המלך ארתחשסתא לעזרא הכהן הספר  ספר דברי מצות יהוה וחקיו--על ישראל  {פ}</span> <span class="verse"><a name="12">12</a>יב  ארתחשסתא--מלך מלכיא  לעזרא כהנא ספר דתא די אלה שמיא גמיר--וכענת</span> <span class="verse"><a name="13">13</a>יג  מני שים טעם--די כל מתנדב במלכותי מן עמא ישראל וכהנוהי ולויא למהך לירושלם עמך יהך</span> <span class="verse"><a name="14">14</a>יד  כל קבל די מן קדם מלכא ושבעת יעטהי שליח לבקרה על יהוד ולירושלם--בדת אלהך די בידך</span> <span class="verse"><a name="15">15</a>טו  ולהיבלה כסף ודהב--די מלכא ויעטוהי התנדבו לאלה ישראל די בירושלם משכנה</span> <span class="verse"><a name="16">16</a>טז  וכל כסף ודהב די תהשכח בכל מדינת בבל--עם התנדבות עמא וכהניא מתנדבין לבית אלההם די בירושלם</span> <span class="verse"><a name="17">17</a>יז  כל קבל דנה אספרנא תקנא בכספא דנה תורין דכרין אמרין ומנחתהון ונסכיהון ותקרב המו--על מדבחה די בית אלהכם די בירושלם</span> <span class="verse"><a name="18">18</a>יח  ומה די עליך (עלך) ועל אחיך (אחך) ייטב בשאר כספא ודהבה--למעבד  כרעות אלהכם תעבדון</span> <span class="verse"><a name="19">19</a>יט  ומאניא די מתיהבין לך לפלחן בית אלהך--השלם קדם אלה ירושלם</span> <span class="verse"><a name="20">20</a>כ  ושאר חשחות בית אלהך די יפל לך למנתן--תנתן מן בית גנזי מלכא</span> <span class="verse"><a name="21">21</a>כא  ומני אנה ארתחשסתא מלכא שים טעם--לכל גזבריא די בעבר נהרה  די כל די ישאלנכון עזרא כהנא ספר דתא די אלה שמיא--אספרנא יתעבד</span> <span class="verse"><a name="22">22</a>כב  עד כסף ככרין מאה ועד חנטין כורין מאה ועד חמר בתין מאה ועד בתין משח מאה ומלח די לא כתב</span> <span class="verse"><a name="23">23</a>כג  כל די מן טעם אלה שמיא יתעבד אדרזדא לבית אלה שמיא  די למה להוא קצף על מלכות מלכא ובנוהי</span> <span class="verse"><a name="24">24</a>כד  ולכם מהודעין די כל כהניא ולויא זמריא תרעיא נתיניא ופלחי בית אלהא דנה--מנדה בלו והלך לא שליט למרמא עליהם</span> <span class="verse"><a name="25">25</a>כה  ואנת עזרא כחכמת אלהך די בידך מני שפטין ודינין די להון דאנין (דינין) לכל עמא די בעבר נהרה לכל ידעי דתי אלהך ודי לא ידע תהודעון</span> <span class="verse"><a name="26">26</a>כו  וכל די לא להוא עבד דתא די אלהך ודתא די מלכא--אספרנא דינה להוא מתעבד מנה  הן למות הן לשרשו (לשרשי) הן לענש נכסין ולאסורין  {פ}</span> <span class="verse"><a name="27">27</a>כז  ברוך יהוה אלהי אבתינו--אשר נתן כזאת בלב המלך לפאר את בית יהוה אשר בירושלם</span> <span class="verse"><a name="28">28</a>כח  ועלי הטה חסד לפני המלך ויועציו ולכל שרי המלך הגברים ואני התחזקתי כיד יהוה אלהי עלי ואקבצה מישראל ראשים לעלות עמי  {פ}</span> </p></div</div></div></body></html>