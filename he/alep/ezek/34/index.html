<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ezek/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ezek">Ezekiel</a> &gt <strong>Chapter 34</strong></div><p><span class="verse"><a name="1">1</a>א  ויהי דבר יהוה אלי לאמר</span> <span class="verse"><a name="2">2</a>ב  בן אדם הנבא על רועי ישראל הנבא ואמרת אליהם לרעים כה אמר אדני יהוה הוי רעי ישראל אשר היו רעים אותם--הלוא הצאן ירעו הרעים</span> <span class="verse"><a name="3">3</a>ג  את החלב תאכלו ואת הצמר תלבשו הבריאה תזבחו הצאן לא תרעו</span> <span class="verse"><a name="4">4</a>ד  את הנחלות לא חזקתם ואת החולה לא רפאתם ולנשברת לא חבשתם ואת הנדחת לא השבתם ואת האבדת לא בקשתם ובחזקה רדיתם אתם ובפרך</span> <span class="verse"><a name="5">5</a>ה  ותפוצינה מבלי רעה ותהיינה לאכלה לכל חית השדה ותפוצינה</span> <span class="verse"><a name="6">6</a>ו  ישגו צאני בכל ההרים ועל כל גבעה רמה ועל כל פני הארץ נפצו צאני ואין דורש ואין מבקש</span> <span class="verse"><a name="7">7</a>ז  לכן רעים שמעו את דבר יהוה</span> <span class="verse"><a name="8">8</a>ח  חי אני נאם אדני יהוה אם לא יען היות צאני לבז ותהיינה צאני לאכלה לכל חית השדה מאין רעה ולא דרשו רעי את צאני וירעו הרעים אותם ואת צאני לא רעו</span> <span class="verse"><a name="9">9</a>ט  לכן הרעים--שמעו דבר יהוה</span> <span class="verse"><a name="10">10</a>י  כה אמר אדני יהוה הנני אל הרעים ודרשתי את צאני מידם והשבתים מרעות צאן ולא ירעו עוד הרעים אותם והצלתי צאני מפיהם ולא תהיין להם לאכלה  {ס}</span> <span class="verse"><a name="11">11</a>יא  כי כה אמר אדני יהוה  הנני אני ודרשתי את צאני ובקרתים</span> <span class="verse"><a name="12">12</a>יב  כבקרת רעה עדרו ביום היותו בתוך צאנו נפרשות--כן אבקר את צאני והצלתי אתהם מכל המקומת אשר נפצו שם ביום ענן וערפל</span> <span class="verse"><a name="13">13</a>יג  והוצאתים מן העמים וקבצתים מן הארצות והביאותים אל אדמתם ורעיתים אל הרי ישראל באפיקים ובכל מושבי הארץ</span> <span class="verse"><a name="14">14</a>יד  במרעה טוב ארעה אתם ובהרי מרום ישראל יהיה נוהם שם תרבצנה בנוה טוב ומרעה שמן תרעינה אל הרי ישראל</span> <span class="verse"><a name="15">15</a>טו  אני ארעה צאני ואני ארביצם נאם אדני יהוה</span> <span class="verse"><a name="16">16</a>טז  את האבדת אבקש ואת הנדחת אשיב ולנשברת אחבש ואת החולה אחזק ואת השמנה ואת החזקה אשמיד ארענה במשפט</span> <span class="verse"><a name="17">17</a>יז  ואתנה צאני כה אמר אדני יהוה  הנני שפט בין שה לשה לאילים ולעתודים</span> <span class="verse"><a name="18">18</a>יח  המעט מכם המרעה הטוב תרעו ויתר מרעיכם תרמסו ברגליכם ומשקע מים תשתו--ואת הנותרים ברגליכם תרפשון</span> <span class="verse"><a name="19">19</a>יט  וצאני--מרמס רגליכם תרעינה ומרפש רגליכם תשתינה  {פ}</span> <span class="verse"><a name="20">20</a>כ  לכן כה אמר אדני יהוה--אליהם  הנני אני--ושפטתי בין שה בריה ובין שה רזה</span> <span class="verse"><a name="21">21</a>כא  יען בצד ובכתף תהדפו ובקרניכם תנגחו כל הנחלות--עד אשר הפיצותם אותנה אל החוצה</span> <span class="verse"><a name="22">22</a>כב  והושעתי לצאני ולא תהיינה עוד לבז ושפטתי בין שה לשה</span> <span class="verse"><a name="23">23</a>כג  והקמתי עליהם רעה אחד ורעה אתהן--את עבדי דויד הוא ירעה אתם והוא יהיה להן לרעה</span> <span class="verse"><a name="24">24</a>כד  ואני יהוה אהיה להם לאלהים ועבדי דוד נשיא בתוכם  אני יהוה דברתי</span> <span class="verse"><a name="25">25</a>כה  וכרתי להם ברית שלום והשבתי חיה רעה מן הארץ וישבו במדבר לבטח וישנו ביערים</span> <span class="verse"><a name="26">26</a>כו  ונתתי אותם וסביבות גבעתי ברכה והורדתי הגשם בעתו גשמי ברכה יהיו</span> <span class="verse"><a name="27">27</a>כז  ונתן עץ השדה את פריו והארץ תתן יבולה והיו על אדמתם לבטח וידעו כי אני יהוה בשברי את מטות עלם והצלתים מיד העבדים בהם</span> <span class="verse"><a name="28">28</a>כח  ולא יהיו עוד בז לגוים וחית הארץ לא תאכלם וישבו לבטח ואין מחריד</span> <span class="verse"><a name="29">29</a>כט  והקמתי להם מטע לשם ולא יהיו עוד אספי רעב בארץ ולא ישאו עוד כלמת הגוים</span> <span class="verse"><a name="30">30</a>ל  וידעו כי אני יהוה אלהיהם--אתם והמה עמי בית ישראל--נאם אדני יהוה</span> <span class="verse"><a name="31">31</a>לא  ואתן צאני צאן מרעיתי אדם אתם  אני אלהיכם--נאם אדני יהוה  {פ}</span> </p></div</div></div></body></html>