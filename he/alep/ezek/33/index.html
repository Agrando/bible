<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ezek/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ezek">Ezekiel</a> &gt <strong>Chapter 33</strong></div><p><span class="verse"><a name="1">1</a>א  ויהי דבר יהוה אלי לאמר</span> <span class="verse"><a name="2">2</a>ב  בן אדם דבר אל בני עמך ואמרת אליהם ארץ כי אביא עליה חרב ולקחו עם הארץ איש אחד מקציהם ונתנו אתו להם לצפה</span> <span class="verse"><a name="3">3</a>ג  וראה את החרב באה על הארץ ותקע בשופר והזהיר את העם</span> <span class="verse"><a name="4">4</a>ד  ושמע השמע את קול השופר ולא נזהר ותבוא חרב ותקחהו--דמו בראשו יהיה</span> <span class="verse"><a name="5">5</a>ה  את קול השופר שמע ולא נזהר דמו בו יהיה  והוא נזהר נפשו מלט</span> <span class="verse"><a name="6">6</a>ו  והצפה כי יראה את החרב באה ולא תקע בשופר והעם לא נזהר ותבוא חרב ותקח מהם נפש--הוא בעונו נלקח ודמו מיד הצפה אדרש  {פ}</span> <span class="verse"><a name="7">7</a>ז  ואתה בן אדם צפה נתתיך לבית ישראל ושמעת מפי דבר והזהרת אתם ממני</span> <span class="verse"><a name="8">8</a>ח  באמרי לרשע רשע מות תמות ולא דברת להזהיר רשע מדרכו--הוא רשע בעונו ימות ודמו מידך אבקש</span> <span class="verse"><a name="9">9</a>ט  ואתה כי הזהרת רשע מדרכו לשוב ממנה ולא שב מדרכו--הוא בעונו ימות ואתה נפשך הצלת  {פ}</span> <span class="verse"><a name="10">10</a>י  ואתה בן אדם אמר אל בית ישראל כן אמרתם לאמר כי פשעינו וחטאתינו עלינו ובם אנחנו נמקים ואיך נחיה</span> <span class="verse"><a name="11">11</a>יא  אמר אליהם חי אני נאם אדני יהוה אם אחפץ במות הרשע כי אם בשוב רשע מדרכו וחיה  שובו שובו מדרכיכם הרעים ולמה תמותו--בית ישראל  {פ}</span> <span class="verse"><a name="12">12</a>יב  ואתה בן אדם אמר אל בני עמך צדקת הצדיק לא תצילנו ביום פשעו ורשעת הרשע לא יכשל בה ביום שובו מרשעו וצדיק לא יוכל לחיות בה--ביום חטאתו</span> <span class="verse"><a name="13">13</a>יג  באמרי לצדיק חיה יחיה והוא בטח על צדקתו ועשה עול--כל צדקתו לא תזכרנה ובעולו אשר עשה בו ימות</span> <span class="verse"><a name="14">14</a>יד  ובאמרי לרשע מות תמות ושב מחטאתו ועשה משפט וצדקה</span> <span class="verse"><a name="15">15</a>טו  חבל ישיב רשע גזלה ישלם בחקות החיים הלך לבלתי עשות עול--חיו יחיה לא ימות</span> <span class="verse"><a name="16">16</a>טז  כל חטאתו אשר חטא לא תזכרנה לו  משפט וצדקה עשה חיו יחיה</span> <span class="verse"><a name="17">17</a>יז  ואמרו בני עמך לא יתכן דרך אדני והמה דרכם לא יתכן</span> <span class="verse"><a name="18">18</a>יח  בשוב צדיק מצדקתו ועשה עול--ומת בהם</span> <span class="verse"><a name="19">19</a>יט  ובשוב רשע מרשעתו ועשה משפט וצדקה--עליהם הוא יחיה</span> <span class="verse"><a name="20">20</a>כ  ואמרתם לא יתכן דרך אדני איש כדרכיו אשפוט אתכם בית ישראל  {פ}</span> <span class="verse"><a name="21">21</a>כא  ויהי בשתי עשרה שנה בעשרי בחמשה לחדש--לגלותנו בא אלי הפליט מירושלם לאמר הכתה העיר</span> <span class="verse"><a name="22">22</a>כב  ויד יהוה היתה אלי בערב לפני בוא הפליט ויפתח את פי עד בוא אלי בבקר ויפתח פי ולא נאלמתי עוד  {פ}</span> <span class="verse"><a name="23">23</a>כג  ויהי דבר יהוה אלי לאמר</span> <span class="verse"><a name="24">24</a>כד  בן אדם ישבי החרבות האלה על אדמת ישראל אמרים לאמר אחד היה אברהם ויירש את הארץ ואנחנו רבים לנו נתנה הארץ למורשה  {ס}</span> <span class="verse"><a name="25">25</a>כה  לכן אמר אלהם כה אמר אדני יהוה על הדם תאכלו ועינכם תשאו אל גלוליכם--ודם תשפכו והארץ תירשו</span> <span class="verse"><a name="26">26</a>כו  עמדתם על חרבכם עשיתן תועבה ואיש את אשת רעהו טמאתם והארץ תירשו  {ס}</span> <span class="verse"><a name="27">27</a>כז  כה תאמר אלהם כה אמר אדני יהוה חי אני אם לא אשר בחרבות בחרב יפלו ואשר על פני השדה לחיה נתתיו לאכלו ואשר במצדות ובמערות בדבר ימותו</span> <span class="verse"><a name="28">28</a>כח  ונתתי את הארץ שממה ומשמה ונשבת גאון עזה ושממו הרי ישראל מאין עובר</span> <span class="verse"><a name="29">29</a>כט  וידעו כי אני יהוה בתתי את הארץ שממה ומשמה על כל תועבתם אשר עשו  {פ}</span> <span class="verse"><a name="30">30</a>ל  ואתה בן אדם--בני עמך הנדברים בך אצל הקירות ובפתחי הבתים ודבר חד את אחד איש את אחיו לאמר באו נא ושמעו מה הדבר היוצא מאת יהוה</span> <span class="verse"><a name="31">31</a>לא  ויבואו אליך כמבוא עם וישבו לפניך עמי ושמעו את דבריך ואותם לא יעשו  כי עגבים בפיהם המה עשים אחרי בצעם לבם הלך</span> <span class="verse"><a name="32">32</a>לב  והנך להם כשיר עגבים יפה קול ומטב נגן ושמעו את דבריך ועשים אינם אותם</span> <span class="verse"><a name="33">33</a>לג  ובבאה  הנה באה--וידעו כי נביא היה בתוכם  {פ}</span> </p></div</div></div></body></html>