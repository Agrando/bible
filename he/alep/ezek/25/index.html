<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ezek/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ezek">Ezekiel</a> &gt <strong>Chapter 25</strong></div><p><span class="verse"><a name="1">1</a>א  ויהי דבר יהוה אלי לאמר</span> <span class="verse"><a name="2">2</a>ב  בן אדם שים פניך אל בני עמון והנבא עליהם</span> <span class="verse"><a name="3">3</a>ג  ואמרת לבני עמון שמעו דבר אדני יהוה  כה אמר אדני יהוה יען אמרך האח אל מקדשי כי נחל ואל אדמת ישראל כי נשמה ואל בית יהודה כי הלכו בגולה</span> <span class="verse"><a name="4">4</a>ד  לכן הנני נתנך לבני קדם למורשה וישבו טירותיהם בך ונתנו בך משכניהם המה יאכלו פריך והמה ישתו חלבך</span> <span class="verse"><a name="5">5</a>ה  ונתתי את רבה לנוה גמלים ואת בני עמון למרבץ צאן וידעתם כי אני יהוה  {פ}</span> <span class="verse"><a name="6">6</a>ו  כי כה אמר אדני יהוה יען מחאך יד ורקעך ברגל ותשמח בכל שאטך בנפש אל אדמת ישראל</span> <span class="verse"><a name="7">7</a>ז  לכן הנני נטיתי את ידי עליך ונתתיך לבג (לבז) לגוים והכרתיך מן העמים והאבדתיך מן הארצות אשמידך וידעת כי אני יהוה  {פ}</span> <span class="verse"><a name="8">8</a>ח  כה אמר אדני יהוה  יען אמר מואב ושעיר הנה ככל הגוים בית יהודה</span> <span class="verse"><a name="9">9</a>ט  לכן הנני פתח את כתף מואב מהערים--מעריו מקצהו  צבי ארץ בית הישימת--בעל מעון וקריתמה (וקריתימה)</span> <span class="verse"><a name="10">10</a>י  לבני קדם על בני עמון ונתתיה למורשה למען לא תזכר בני עמון בגוים</span> <span class="verse"><a name="11">11</a>יא  ובמואב אעשה שפטים וידעו כי אני יהוה  {פ}</span> <span class="verse"><a name="12">12</a>יב  כה אמר אדני יהוה יען עשות אדום בנקם נקם לבית יהודה--ויאשמו אשום ונקמו בהם</span> <span class="verse"><a name="13">13</a>יג  לכן כה אמר אדני יהוה ונטתי ידי על אדום והכרתי ממנה אדם ובהמה ונתתיה חרבה מתימן ודדנה בחרב יפלו</span> <span class="verse"><a name="14">14</a>יד  ונתתי את נקמתי באדום ביד עמי ישראל ועשו באדום כאפי וכחמתי וידעו את נקמתי--נאם אדני יהוה</span> <span class="verse"><a name="15">15</a>טו  כה אמר אדני יהוה יען עשות פלשתים בנקמה וינקמו נקם בשאט בנפש למשחית איבת עולם</span> <span class="verse"><a name="16">16</a>טז  לכן כה אמר אדני יהוה הנני נוטה ידי על פלשתים והכרתי את כרתים והאבדתי את שארית חוף הים</span> <span class="verse"><a name="17">17</a>יז  ועשיתי בם נקמות גדלות בתוכחות חמה וידעו כי אני יהוה בתתי את נקמתי בם  {פ}</span> </p></div</div></div></body></html>