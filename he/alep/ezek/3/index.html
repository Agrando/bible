<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ezek/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ezek">Ezekiel</a> &gt <strong>Chapter 3</strong></div><p><span class="verse"><a name="1">1</a>א  ויאמר אלי--בן אדם את אשר תמצא אכול  אכול את המגלה הזאת ולך דבר אל בית ישראל</span> <span class="verse"><a name="2">2</a>ב  ואפתח את פי ויאכילני את המגלה הזאת</span> <span class="verse"><a name="3">3</a>ג  ויאמר אלי בן אדם בטנך תאכל ומעיך תמלא את המגלה הזאת אשר אני נתן אליך ואכלה ותהי בפי כדבש למתוק  {פ}</span> <span class="verse"><a name="4">4</a>ד  ויאמר אלי  בן אדם לך בא אל בית ישראל ודברת בדברי אליהם</span> <span class="verse"><a name="5">5</a>ה  כי לא אל עם עמקי שפה וכבדי לשון--אתה שלוח  אל בית ישראל</span> <span class="verse"><a name="6">6</a>ו  לא אל עמים רבים עמקי שפה וכבדי לשון אשר לא תשמע דבריהם אם לא אליהם שלחתיך המה ישמעו אליך</span> <span class="verse"><a name="7">7</a>ז  ובית ישראל לא יאבו לשמע אליך--כי אינם אבים לשמע אלי  כי כל בית ישראל חזקי מצח וקשי לב המה</span> <span class="verse"><a name="8">8</a>ח  הנה נתתי את פניך חזקים לעמת פניהם ואת מצחך חזק לעמת מצחם</span> <span class="verse"><a name="9">9</a>ט  כשמיר חזק מצר נתתי מצחך  לא תירא אותם ולא תחת מפניהם כי בית מרי המה  {פ}</span> <span class="verse"><a name="10">10</a>י  ויאמר אלי  בן אדם--את כל דברי אשר אדבר אליך קח בלבבך ובאזניך שמע</span> <span class="verse"><a name="11">11</a>יא  ולך בא אל הגולה אל בני עמך ודברת אליהם ואמרת אליהם כה אמר אדני יהוה  אם ישמעו ואם יחדלו</span> <span class="verse"><a name="12">12</a>יב  ותשאני רוח--ואשמע אחרי קול רעש גדול  ברוך כבוד יהוה ממקומו</span> <span class="verse"><a name="13">13</a>יג  וקול כנפי החיות משיקות אשה אל אחותה וקול האופנים לעמתם וקול רעש גדול</span> <span class="verse"><a name="14">14</a>יד  ורוח נשאתני ותקחני ואלך מר בחמת רוחי ויד יהוה עלי חזקה</span> <span class="verse"><a name="15">15</a>טו  ואבוא אל הגולה תל אביב הישבים אל נהר כבר ואשר (ואשב)--המה יושבים שם ואשב שם שבעת ימים משמים בתוכם</span> <span class="verse"><a name="16">16</a>טז  ויהי מקצה שבעת ימים  {פ} br   br ויהי דבר יהוה אלי לאמר</span> <span class="verse"><a name="17">17</a>יז  בן אדם צפה נתתיך לבית ישראל ושמעת מפי דבר והזהרת אותם ממני</span> <span class="verse"><a name="18">18</a>יח  באמרי לרשע מות תמות ולא הזהרתו ולא דברת להזהיר רשע מדרכו הרשעה לחיתו--הוא רשע בעונו ימות ודמו מידך אבקש</span> <span class="verse"><a name="19">19</a>יט  ואתה כי הזהרת רשע ולא שב מרשעו ומדרכו הרשעה--הוא בעונו ימות ואתה את נפשך הצלת</span> <span class="verse"><a name="20">20</a>כ  ובשוב צדיק מצדקו ועשה עול ונתתי מכשול לפניו הוא ימות  כי לא הזהרתו בחטאתו ימות ולא תזכרן צדקתו אשר עשה ודמו מידך אבקש</span> <span class="verse"><a name="21">21</a>כא  ואתה כי הזהרתו צדיק לבלתי חטא צדיק--והוא לא חטא  חיו יחיה כי נזהר ואתה את נפשך הצלת  {פ}</span> <span class="verse"><a name="22">22</a>כב  ותהי עלי שם יד יהוה ויאמר אלי קום צא אל הבקעה ושם אדבר אותך</span> <span class="verse"><a name="23">23</a>כג  ואקום ואצא אל הבקעה והנה שם כבוד יהוה עמד ככבוד אשר ראיתי על נהר כבר ואפל על פני</span> <span class="verse"><a name="24">24</a>כד  ותבא בי רוח ותעמדני על רגלי וידבר אתי ויאמר אלי בא הסגר בתוך ביתך</span> <span class="verse"><a name="25">25</a>כה  ואתה בן אדם הנה נתנו עליך עבותים ואסרוך בהם ולא תצא בתוכם</span> <span class="verse"><a name="26">26</a>כו  ולשונך אדביק אל חכך ונאלמת ולא תהיה להם לאיש מוכיח  כי בית מרי המה</span> <span class="verse"><a name="27">27</a>כז  ובדברי אותך אפתח את פיך ואמרת אליהם כה אמר אדני יהוה השמע ישמע והחדל יחדל כי בית מרי המה  {פ}</span> </p></div</div></div></body></html>