<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ezek/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ezek">Ezekiel</a> &gt <strong>Chapter 18</strong></div><p><span class="verse"><a name="1">1</a>א  ויהי דבר יהוה אלי לאמר</span> <span class="verse"><a name="2">2</a>ב  מה לכם אתם משלים את המשל הזה על אדמת ישראל לאמר  אבות יאכלו בסר ושני הבנים תקהינה</span> <span class="verse"><a name="3">3</a>ג  חי אני נאם אדני יהוה  אם יהיה לכם עוד משל המשל הזה--בישראל</span> <span class="verse"><a name="4">4</a>ד  הן כל הנפשות לי הנה כנפש האב וכנפש הבן לי הנה  הנפש החטאת היא תמות</span> <span class="verse"><a name="5">5</a>ה  ואיש כי יהיה צדיק ועשה משפט וצדקה</span> <span class="verse"><a name="6">6</a>ו  אל ההרים לא אכל ועיניו לא נשא אל גלולי בית ישראל ואת אשת רעהו לא טמא ואל אשה נדה לא יקרב</span> <span class="verse"><a name="7">7</a>ז  ואיש לא יונה--חבלתו חוב ישיב גזלה לא יגזל לחמו לרעב יתן ועירם יכסה בגד</span> <span class="verse"><a name="8">8</a>ח  בנשך לא יתן ותרבית לא יקח--מעול ישיב ידו משפט אמת יעשה בין איש לאיש</span> <span class="verse"><a name="9">9</a>ט  בחקותי יהלך ומשפטי שמר לעשות אמת  צדיק הוא חיה יחיה נאם אדני יהוה</span> <span class="verse"><a name="10">10</a>י  והוליד בן פריץ שפך דם ועשה אח מאחד מאלה</span> <span class="verse"><a name="11">11</a>יא  והוא את כל אלה לא עשה--כי גם אל ההרים אכל ואת אשת רעהו טמא</span> <span class="verse"><a name="12">12</a>יב  עני ואביון הונה--גזלות גזל חבל לא ישיב ואל הגלולים נשא עיניו תועבה עשה</span> <span class="verse"><a name="13">13</a>יג  בנשך נתן ותרבית לקח וחי  לא יחיה את כל התועבות האלה עשה--מות יומת דמיו בו יהיה</span> <span class="verse"><a name="14">14</a>יד  והנה הוליד בן וירא את כל חטאת אביו אשר עשה ויראה ולא יעשה כהן</span> <span class="verse"><a name="15">15</a>טו  על ההרים לא אכל ועיניו לא נשא אל גלולי בית ישראל את אשת רעהו לא טמא</span> <span class="verse"><a name="16">16</a>טז  ואיש לא הונה--חבל לא חבל וגזלה לא גזל לחמו לרעב נתן וערום כסה בגד</span> <span class="verse"><a name="17">17</a>יז  מעני השיב ידו נשך ותרבית לא לקח--משפטי עשה בחקותי הלך  הוא לא ימות בעון אביו--חיה יחיה</span> <span class="verse"><a name="18">18</a>יח  אביו כי עשק עשק גזל גזל אח ואשר לא טוב עשה בתוך עמיו והנה מת בעונו</span> <span class="verse"><a name="19">19</a>יט  ואמרתם מדע לא נשא הבן בעון האב והבן משפט וצדקה עשה את כל חקותי שמר ויעשה אתם--חיה יחיה</span> <span class="verse"><a name="20">20</a>כ  הנפש החטאת היא תמות  בן לא ישא בעון האב ואב לא ישא בעון הבן--צדקת הצדיק עליו תהיה ורשעת רשע (הרשע) עליו תהיה  {ס}</span> <span class="verse"><a name="21">21</a>כא  והרשע כי ישוב מכל חטאתו אשר עשה ושמר את כל חקותי ועשה משפט וצדקה--חיה יחיה לא ימות</span> <span class="verse"><a name="22">22</a>כב  כל פשעיו אשר עשה לא יזכרו לו  בצדקתו אשר עשה יחיה</span> <span class="verse"><a name="23">23</a>כג  החפץ אחפץ מות רשע נאם אדני יהוה  הלוא בשובו מדרכיו וחיה  {ס}</span> <span class="verse"><a name="24">24</a>כד  ובשוב צדיק מצדקתו ועשה עול ככל התועבות אשר עשה הרשע יעשה וחי--כל צדקתו אשר עשה לא תזכרנה במעלו אשר מעל ובחטאתו אשר חטא בם ימות</span> <span class="verse"><a name="25">25</a>כה  ואמרתם לא יתכן דרך אדני  שמעו נא בית ישראל הדרכי לא יתכן הלא דרכיכם לא יתכנו</span> <span class="verse"><a name="26">26</a>כו  בשוב צדיק מצדקתו ועשה עול ומת עליהם  בעולו אשר עשה ימות  {ס}</span> <span class="verse"><a name="27">27</a>כז  ובשוב רשע מרשעתו אשר עשה ויעש משפט וצדקה--הוא את נפשו יחיה</span> <span class="verse"><a name="28">28</a>כח  ויראה וישוב (וישב) מכל פשעיו אשר עשה--חיו יחיה לא ימות</span> <span class="verse"><a name="29">29</a>כט  ואמרו בית ישראל לא יתכן דרך אדני  הדרכי לא יתכנו בית ישראל--הלא דרכיכם לא יתכן</span> <span class="verse"><a name="30">30</a>ל  לכן איש כדרכיו אשפט אתכם בית ישראל--נאם אדני יהוה  שובו והשיבו מכל פשעיכם ולא יהיה לכם למכשול עון</span> <span class="verse"><a name="31">31</a>לא  השליכו מעליכם את כל פשעיכם אשר פשעתם בם ועשו לכם לב חדש ורוח חדשה ולמה תמתו בית ישראל</span> <span class="verse"><a name="32">32</a>לב  כי לא אחפץ במות המת נאם אדני יהוה  והשיבו וחיו  {פ}</span> </p></div</div></div></body></html>