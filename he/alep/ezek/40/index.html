<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ezek/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ezek">Ezekiel</a> &gt <strong>Chapter 40</strong></div><p><span class="verse"><a name="1">1</a>א  בעשרים וחמש שנה לגלותנו בראש השנה בעשור לחדש בארבע עשרה שנה אחר אשר הכתה העיר--בעצם היום הזה היתה עלי יד יהוה ויבא אתי שמה</span> <span class="verse"><a name="2">2</a>ב  במראות אלהים הביאני אל ארץ ישראל ויניחני אל הר גבה מאד ועליו כמבנה עיר מנגב</span> <span class="verse"><a name="3">3</a>ג  ויביא אותי שמה והנה איש מראהו כמראה נחשת ופתיל פשתים בידו וקנה המדה והוא עמד בשער</span> <span class="verse"><a name="4">4</a>ד  וידבר אלי האיש בן אדם ראה בעיניך ובאזניך שמע ושים לבך לכל אשר אני מראה אותך--כי למען הראותכה הבאתה הנה הגד את כל אשר אתה ראה לבית ישראל</span> <span class="verse"><a name="5">5</a>ה  והנה חומה מחוץ לבית סביב סביב וביד האיש קנה המדה שש אמות באמה וטפח וימד את רחב הבנין קנה אחד וקומה קנה אחד</span> <span class="verse"><a name="6">6</a>ו  ויבוא אל שער אשר פניו דרך הקדימה ויעל במעלותו וימד את סף השער קנה אחד רחב ואת סף אחד קנה אחד רחב</span> <span class="verse"><a name="7">7</a>ז  והתא קנה אחד ארך וקנה אחד רחב ובין התאים חמש אמות וסף השער מאצל אלם השער מהבית--קנה אחד</span> <span class="verse"><a name="8">8</a>ח  וימד את אלם השער מהבית--קנה אחד</span> <span class="verse"><a name="9">9</a>ט  וימד את אלם השער שמנה אמות ואילו שתים אמות ואלם השער מהבית</span> <span class="verse"><a name="10">10</a>י  ותאי השער דרך הקדים שלשה מפה ושלשה מפה--מדה אחת לשלשתם ומדה אחת לאילם מפה ומפו</span> <span class="verse"><a name="11">11</a>יא  וימד את רחב פתח השער עשר אמות ארך השער שלוש עשרה אמות</span> <span class="verse"><a name="12">12</a>יב  וגבול לפני התאות אמה אחת ואמה אחת גבול מפה והתא--שש אמות מפו ושש אמות מפו</span> <span class="verse"><a name="13">13</a>יג  וימד את השער מגג התא לגגו--רחב עשרים וחמש אמות  פתח נגד פתח</span> <span class="verse"><a name="14">14</a>יד  ויעש את אילים ששים אמה ואל איל החצר השער סביב סביב</span> <span class="verse"><a name="15">15</a>טו  ועל פני השער היאתון (האיתון) על לפני אלם השער הפנימי--חמשים אמה</span> <span class="verse"><a name="16">16</a>טז  וחלונות אטמות אל התאים ואל אליהמה לפנימה לשער סביב סביב וכן לאלמות וחלונות סביב סביב לפנימה ואל איל תמרים</span> <span class="verse"><a name="17">17</a>יז  ויביאני אל החצר החיצונה והנה לשכות ורצפה עשוי לחצר סביב סביב  שלשים לשכות אל הרצפה</span> <span class="verse"><a name="18">18</a>יח  והרצפה אל כתף השערים לעמת ארך השערים--הרצפה התחתונה</span> <span class="verse"><a name="19">19</a>יט  וימד רחב מלפני השער התחתונה לפני החצר הפנימי מחוץ--מאה אמה  הקדים והצפון</span> <span class="verse"><a name="20">20</a>כ  והשער אשר פניו דרך הצפון לחצר החיצונה--מדד ארכו ורחבו</span> <span class="verse"><a name="21">21</a>כא  ותאו שלושה מפו ושלשה מפו ואילו ואלמו היה כמדת השער הראשון  חמשים אמה ארכו ורחב חמש ועשרים באמה</span> <span class="verse"><a name="22">22</a>כב  וחלונו ואילמו ותימרו כמדת השער אשר פניו דרך הקדים ובמעלות שבע יעלו בו ואילמו לפניהם</span> <span class="verse"><a name="23">23</a>כג  ושער לחצר הפנימי נגד השער לצפון ולקדים וימד משער אל שער מאה אמה</span> <span class="verse"><a name="24">24</a>כד  ויולכני דרך הדרום והנה שער דרך הדרום ומדד אילו ואילמו כמדות האלה</span> <span class="verse"><a name="25">25</a>כה  וחלונים לו ולאילמו סביב סביב כהחלנות האלה  חמשים אמה ארך ורחב חמש ועשרים אמה</span> <span class="verse"><a name="26">26</a>כו  ומעלות שבעה עלותו ואלמו לפניהם ותמרים לו אחד מפו ואחד מפו--אל אילו</span> <span class="verse"><a name="27">27</a>כז  ושער לחצר הפנימי דרך הדרום וימד משער אל השער דרך הדרום מאה אמות</span> <span class="verse"><a name="28">28</a>כח  ויביאני אל חצר הפנימי בשער הדרום וימד את השער הדרום כמדות האלה</span> <span class="verse"><a name="29">29</a>כט  ותאו ואילו ואלמו כמדות האלה וחלונות לו ולאלמו סביב סביב--חמשים אמה ארך ורחב עשרים וחמש אמות</span> <span class="verse"><a name="30">30</a>ל  ואלמות סביב סביב--ארך חמש ועשרים אמה ורחב חמש אמות</span> <span class="verse"><a name="31">31</a>לא  ואלמו אל חצר החצונה ותמרים אל אילו ומעלות שמונה מעלו</span> <span class="verse"><a name="32">32</a>לב  ויביאני אל החצר הפנימי דרך הקדים וימד את השער כמדות האלה</span> <span class="verse"><a name="33">33</a>לג  ותאו ואלו ואלמו כמדות האלה וחלונות לו ולאלמו סביב סביב  ארך חמשים אמה ורחב חמש ועשרים אמה</span> <span class="verse"><a name="34">34</a>לד  ואלמו לחצר החיצונה ותמרים אל אלו מפו ומפו ושמנה מעלות מעלו</span> <span class="verse"><a name="35">35</a>לה  ויביאני אל שער הצפון ומדד כמדות האלה</span> <span class="verse"><a name="36">36</a>לו  תאו אלו ואלמו וחלונות לו סביב סביב  ארך חמשים אמה ורחב חמש ועשרים אמה</span> <span class="verse"><a name="37">37</a>לז  ואילו לחצר החיצונה ותמרים אל אילו מפו ומפו ושמנה מעלות מעלו</span> <span class="verse"><a name="38">38</a>לח  ולשכה ופתחה באילים השערים שם ידיחו את העלה</span> <span class="verse"><a name="39">39</a>לט  ובאלם השער שנים שלחנות מפו ושנים שלחנות מפה--לשחוט אליהם העולה והחטאת והאשם</span> <span class="verse"><a name="40">40</a>מ  ואל הכתף מחוצה לעולה לפתח השער הצפונה שנים שלחנות ואל הכתף האחרת אשר לאלם השער שנים שלחנות</span> <span class="verse"><a name="41">41</a>מא  ארבעה שלחנות מפה וארבעה שלחנות מפה--לכתף השער  שמונה שלחנות אליהם ישחטו</span> <span class="verse"><a name="42">42</a>מב  וארבעה שלחנות לעולה אבני גזית ארך אמה אחת וחצי ורחב אמה אחת וחצי וגבה אמה אחת אליהם ויניחו את הכלים אשר ישחטו את העולה בם--והזבח</span> <span class="verse"><a name="43">43</a>מג  והשפתים טפח אחד מוכנים בבית--סביב סביב ואל השלחנות בשר הקרבן</span> <span class="verse"><a name="44">44</a>מד  ומחוצה לשער הפנימי לשכות שרים בחצר הפנימי אשר אל כתף שער הצפון ופניהם דרך הדרום אחד אל כתף שער הקדים פני דרך הצפן</span> <span class="verse"><a name="45">45</a>מה  וידבר אלי  זה הלשכה אשר פניה דרך הדרום לכהנים שמרי משמרת הבית</span> <span class="verse"><a name="46">46</a>מו  והלשכה אשר פניה דרך הצפון לכהנים שמרי משמרת המזבח  המה בני צדוק הקרבים מבני לוי אל יהוה--לשרתו</span> <span class="verse"><a name="47">47</a>מז  וימד את החצר ארך מאה אמה ורחב מאה אמה--מרבעת והמזבח לפני הבית</span> <span class="verse"><a name="48">48</a>מח  ויבאני אל אלם הבית וימד אל אלם חמש אמות מפה וחמש אמות מפה ורחב השער--שלש אמות מפו ושלש אמות מפו</span> <span class="verse"><a name="49">49</a>מט  ארך האלם עשרים אמה ורחב עשתי עשרה אמה ובמעלות אשר יעלו אליו ועמדים אל האילים אחד מפה ואחד מפה</span> </p></div</div></div></body></html>