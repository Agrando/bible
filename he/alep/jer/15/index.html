<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/jer/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/jer">Jeremiah</a> &gt <strong>Chapter 15</strong></div><p><span class="verse"><a name="1">1</a>א  ויאמר יהוה אלי אם יעמד משה ושמואל לפני אין נפשי אל העם הזה שלח מעל פני ויצאו</span> <span class="verse"><a name="2">2</a>ב  והיה כי יאמרו אליך אנה נצא ואמרת אליהם כה אמר יהוה אשר למות למות ואשר לחרב לחרב ואשר לרעב לרעב ואשר לשבי לשבי</span> <span class="verse"><a name="3">3</a>ג  ופקדתי עליהם ארבע משפחות נאם יהוה את החרב להרג ואת הכלבים לסחב ואת עוף השמים ואת בהמת הארץ לאכל ולהשחית</span> <span class="verse"><a name="4">4</a>ד  ונתתים לזועה (לזעוה) לכל ממלכות הארץ--בגלל מנשה בן יחזקיהו מלך יהודה על אשר עשה בירושלם</span> <span class="verse"><a name="5">5</a>ה  כי מי יחמל עליך ירושלם ומי ינוד לך ומי יסור לשאל לשלם לך</span> <span class="verse"><a name="6">6</a>ו  את נטשת אתי נאם יהוה אחור תלכי ואט את ידי עליך ואשחיתך נלאיתי הנחם</span> <span class="verse"><a name="7">7</a>ז  ואזרם במזרה בשערי הארץ שכלתי אבדתי את עמי מדרכיהם לוא שבו</span> <span class="verse"><a name="8">8</a>ח  עצמו לי אלמנותו מחול ימים הבאתי להם על אם בחור שדד בצהרים הפלתי עליה פתאם עיר ובהלות</span> <span class="verse"><a name="9">9</a>ט  אמללה ילדת השבעה נפחה נפשה באה (בא) שמשה בעד יומם--בושה וחפרה ושאריתם לחרב אתן לפני איביהם--נאם יהוה  {ס}</span> <span class="verse"><a name="10">10</a>י  אוי לי אמי--כי ילדתני איש ריב ואיש מדון לכל הארץ לא נשיתי ולא נשו בי כלה מקללוני  {ס}</span> <span class="verse"><a name="11">11</a>יא  אמר יהוה אם לא שרותך (שריתיך) לטוב אם לוא הפגעתי בך בעת רעה ובעת צרה--את האיב</span> <span class="verse"><a name="12">12</a>יב  הירע ברזל ברזל מצפון ונחשת</span> <span class="verse"><a name="13">13</a>יג  חילך ואוצרותיך לבז אתן לא במחיר ובכל חטאותיך ובכל גבוליך</span> <span class="verse"><a name="14">14</a>יד  והעברתי את איביך בארץ לא ידעת  כי אש קדחה באפי עליכם תוקד  {ס}</span> <span class="verse"><a name="15">15</a>טו  אתה ידעת יהוה זכרני ופקדני והנקם לי מרדפי--אל לארך אפך תקחני דע שאתי עליך חרפה</span> <span class="verse"><a name="16">16</a>טז  נמצאו דבריך ואכלם ויהי דבריך (דברך) לי לששון ולשמחת לבבי  כי נקרא שמך עלי יהוה אלהי צבאות  {ס}</span> <span class="verse"><a name="17">17</a>יז  לא ישבתי בסוד משחקים ואעלז  מפני ידך בדד ישבתי כי זעם מלאתני</span> <span class="verse"><a name="18">18</a>יח  למה היה כאבי נצח ומכתי אנושה מאנה הרפא--היו תהיה לי כמו אכזב מים לא נאמנו  {ס}</span> <span class="verse"><a name="19">19</a>יט  לכן כה אמר יהוה אם תשוב ואשיבך לפני תעמד ואם תוציא יקר מזולל כפי תהיה ישבו המה אליך ואתה לא תשוב אליהם</span> <span class="verse"><a name="20">20</a>כ  ונתתיך לעם הזה לחומת נחשת בצורה ונלחמו אליך ולא יוכלו לך  כי אתך אני להושיעך ולהצילך נאם יהוה</span> <span class="verse"><a name="21">21</a>כא  והצלתיך מיד רעים ופדתיך מכף ערצים  {ס}</span> </p></div</div></div></body></html>