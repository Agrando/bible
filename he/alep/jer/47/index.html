<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 47</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/jer/47"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/jer">Jeremiah</a> &gt <strong>Chapter 47</strong></div><p><span class="verse"><a name="1">1</a>א  אשר היה דבר יהוה אל ירמיהו הנביא אל פלשתים בטרם יכה פרעה את עזה</span> <span class="verse"><a name="2">2</a>ב  כה אמר יהוה הנה מים עלים מצפון והיו לנחל שוטף וישטפו ארץ ומלואה עיר וישבי בה וזעקו האדם והילל כל יושב הארץ</span> <span class="verse"><a name="3">3</a>ג  מקול שעטת פרסות אביריו מרעש לרכבו המון גלגליו--לא הפנו אבות אל בנים מרפיון ידים</span> <span class="verse"><a name="4">4</a>ד  על היום הבא לשדוד את כל פלשתים להכרית לצר ולצידון כל שריד עזר  כי שדד יהוה את פלשתים שארית אי כפתור</span> <span class="verse"><a name="5">5</a>ה  באה קרחה אל עזה נדמתה אשקלון שארית עמקם עד מתי תתגודדי</span> <span class="verse"><a name="6">6</a>ו  הוי חרב ליהוה עד אנה לא תשקטי האספי אל תערך--הרגעי ודמי</span> <span class="verse"><a name="7">7</a>ז  איך תשקטי ויהוה צוה לה  אל אשקלון ואל חוף הים שם יעדה  {פ}</span> </p></div</div></div></body></html>