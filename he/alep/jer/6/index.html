<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/jer/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/jer">Jeremiah</a> &gt <strong>Chapter 6</strong></div><p><span class="verse"><a name="1">1</a>א  העזו בני בנימן מקרב ירושלם ובתקוע תקעו שופר ועל בית הכרם שאו משאת  כי רעה נשקפה מצפון ושבר גדול</span> <span class="verse"><a name="2">2</a>ב  הנוה והמענגה דמיתי בת ציון</span> <span class="verse"><a name="3">3</a>ג  אליה יבאו רעים ועדריהם תקעו עליה אהלים סביב רעו איש את ידו</span> <span class="verse"><a name="4">4</a>ד  קדשו עליה מלחמה קומו ונעלה בצהרים אוי לנו כי פנה היום כי ינטו צללי ערב</span> <span class="verse"><a name="5">5</a>ה  קומו ונעלה בלילה ונשחיתה ארמנותיה  {פ}</span> <span class="verse"><a name="6">6</a>ו  כי כה אמר יהוה צבאות כרתו עצה ושפכו על ירושלם סללה היא העיר הפקד כלה עשק בקרבה</span> <span class="verse"><a name="7">7</a>ז  כהקיר בור (ביר) מימיה כן הקרה רעתה חמס ושד ישמע בה על פני תמיד--חלי ומכה</span> <span class="verse"><a name="8">8</a>ח  הוסרי ירושלם--פן תקע נפשי ממך  פן אשימך שממה ארץ לוא נושבה  {פ}</span> <span class="verse"><a name="9">9</a>ט  כה אמר יהוה צבאות עולל יעוללו כגפן שארית ישראל השב ידך כבוצר על סלסלות</span> <span class="verse"><a name="10">10</a>י  על מי אדברה ואעידה וישמעו--הנה ערלה אזנם ולא יוכלו להקשיב הנה דבר יהוה היה להם לחרפה--לא יחפצו בו</span> <span class="verse"><a name="11">11</a>יא  ואת חמת יהוה מלאתי נלאיתי הכיל--שפך על עולל בחוץ ועל סוד בחורים יחדו  כי גם איש עם אשה ילכדו זקן עם מלא ימים</span> <span class="verse"><a name="12">12</a>יב  ונסבו בתיהם לאחרים שדות ונשים יחדו  כי אטה את ידי על ישבי הארץ נאם יהוה</span> <span class="verse"><a name="13">13</a>יג  כי מקטנם ועד גדולם כלו בוצע בצע ומנביא ועד כהן--כלו עשה שקר</span> <span class="verse"><a name="14">14</a>יד  וירפאו את שבר עמי על נקלה--לאמר שלום שלום ואין שלום</span> <span class="verse"><a name="15">15</a>טו  הבישו כי תועבה עשו גם בוש לא יבושו גם הכלים לא ידעו--לכן יפלו בנפלים בעת פקדתים יכשלו אמר יהוה  {ס}</span> <span class="verse"><a name="16">16</a>טז  כה אמר יהוה עמדו על דרכים וראו ושאלו לנתבות עולם אי זה דרך הטוב ולכו בה ומצאו מרגוע לנפשכם ויאמרו לא נלך</span> <span class="verse"><a name="17">17</a>יז  והקמתי עליכם צפים הקשיבו לקול שופר ויאמרו לא נקשיב</span> <span class="verse"><a name="18">18</a>יח  לכן שמעו הגוים ודעי עדה את אשר בם</span> <span class="verse"><a name="19">19</a>יט  שמעי הארץ--הנה אנכי מביא רעה אל העם הזה פרי מחשבותם  כי על דברי לא הקשיבו ותורתי וימאסו בה</span> <span class="verse"><a name="20">20</a>כ  למה זה לי לבונה משבא תבוא וקנה הטוב מארץ מרחק עלותיכם לא לרצון וזבחיכם לא ערבו לי</span> <span class="verse"><a name="21">21</a>כא  לכן כה אמר יהוה הנני נתן אל העם הזה מכשלים וכשלו בם אבות ובנים יחדו שכן ורעו--יאבדו (ואבדו)  {פ}</span> <span class="verse"><a name="22">22</a>כב  כה אמר יהוה הנה עם בא מארץ צפון וגוי גדול יעור מירכתי ארץ</span> <span class="verse"><a name="23">23</a>כג  קשת וכידון יחזיקו אכזרי הוא ולא ירחמו קולם כים יהמה ועל סוסים ירכבו ערוך כאיש למלחמה עליך בת ציון</span> <span class="verse"><a name="24">24</a>כד  שמענו את שמעו רפו ידינו צרה החזקתנו--חיל כיולדה</span> <span class="verse"><a name="25">25</a>כה  אל תצאי (תצאו) השדה ובדרך אל תלכי (תלכו)  כי חרב לאיב מגור מסביב</span> <span class="verse"><a name="26">26</a>כו  בת עמי חגרי שק והתפלשי באפר--אבל יחיד עשי לך מספד תמרורים  כי פתאם יבא השדד עלינו</span> <span class="verse"><a name="27">27</a>כז  בחון נתתיך בעמי מבצר ותדע ובחנת את דרכם</span> <span class="verse"><a name="28">28</a>כח  כלם סרי סוררים הלכי רכיל נחשת וברזל כלם משחיתים המה</span> <span class="verse"><a name="29">29</a>כט  נחר מפח מאשתם (מאש תם) עפרת--לשוא צרף צרוף ורעים לא נתקו</span> <span class="verse"><a name="30">30</a>ל  כסף נמאס קראו להם  כי מאס יהוה בהם  {פ}</span> </p></div</div></div></body></html>