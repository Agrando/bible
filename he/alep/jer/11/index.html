<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/jer/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/jer">Jeremiah</a> &gt <strong>Chapter 11</strong></div><p><span class="verse"><a name="1">1</a>א  הדבר אשר היה אל ירמיהו מאת יהוה לאמר</span> <span class="verse"><a name="2">2</a>ב  שמעו את דברי הברית הזאת ודברתם אל איש יהודה ועל ישבי ירושלם</span> <span class="verse"><a name="3">3</a>ג  ואמרת אליהם כה אמר יהוה אלהי ישראל  ארור האיש--אשר לא ישמע את דברי הברית הזאת</span> <span class="verse"><a name="4">4</a>ד  אשר צויתי את אבותיכם ביום הוציאי אותם מארץ מצרים מכור הברזל לאמר שמעו בקולי ועשיתם אותם ככל אשר אצוה אתכם והייתם לי לעם ואנכי אהיה לכם לאלהים</span> <span class="verse"><a name="5">5</a>ה  למען הקים את השבועה אשר נשבעתי לאבותיכם לתת להם ארץ זבת חלב ודבש--כיום הזה ואען ואמר אמן יהוה  {פ}</span> <span class="verse"><a name="6">6</a>ו  ויאמר יהוה אלי קרא את כל הדברים האלה בערי יהודה ובחצות ירושלם לאמר  שמעו את דברי הברית הזאת ועשיתם אותם</span> <span class="verse"><a name="7">7</a>ז  כי העד העדתי באבותיכם ביום העלותי אותם מארץ מצרים ועד היום הזה השכם והעד לאמר  שמעו בקולי</span> <span class="verse"><a name="8">8</a>ח  ולא שמעו ולא הטו את אזנם וילכו איש בשרירות לבם הרע ואביא עליהם את כל דברי הברית הזאת אשר צויתי לעשות--ולא עשו  {ס}</span> <span class="verse"><a name="9">9</a>ט  ויאמר יהוה אלי  נמצא קשר באיש יהודה ובישבי ירושלם</span> <span class="verse"><a name="10">10</a>י  שבו על עונת אבותם הראשנים אשר מאנו לשמוע את דברי והמה הלכו אחרי אלהים אחרים לעבדם הפרו בית ישראל ובית יהודה את בריתי אשר כרתי את אבותם  {ס}</span> <span class="verse"><a name="11">11</a>יא  לכן כה אמר יהוה הנני מביא אליהם רעה אשר לא יוכלו לצאת ממנה וזעקו אלי ולא אשמע אליהם</span> <span class="verse"><a name="12">12</a>יב  והלכו ערי יהודה וישבי ירושלם וזעקו אל האלהים אשר הם מקטרים להם והושע לא יושיעו להם בעת רעתם</span> <span class="verse"><a name="13">13</a>יג  כי מספר עריך היו אלהיך יהודה ומספר חצות ירושלם שמתם מזבחות לבשת--מזבחות לקטר לבעל  {ס}</span> <span class="verse"><a name="14">14</a>יד  ואתה אל תתפלל בעד העם הזה ואל תשא בעדם רנה ותפלה  כי אינני שמע בעת קראם אלי--בעד רעתם  {ס}</span> <span class="verse"><a name="15">15</a>טו  מה לידידי בביתי עשותה המזמתה הרבים ובשר קדש יעברו מעליך  כי רעתכי אז תעלזי</span> <span class="verse"><a name="16">16</a>טז  זית רענן יפה פרי תאר קרא יהוה שמך--לקול המולה גדלה הצית אש עליה ורעו דליותיו</span> <span class="verse"><a name="17">17</a>יז  ויהוה צבאות הנוטע אותך דבר עליך רעה  בגלל רעת בית ישראל ובית יהודה אשר עשו להם להכעסני--לקטר לבעל  {פ}</span> <span class="verse"><a name="18">18</a>יח  ויהוה הודיעני ואדעה אז הראיתני מעלליהם</span> <span class="verse"><a name="19">19</a>יט  ואני ככבש אלוף יובל לטבוח ולא ידעתי כי עלי חשבו מחשבות נשחיתה עץ בלחמו ונכרתנו מארץ חיים--ושמו לא יזכר עוד</span> <span class="verse"><a name="20">20</a>כ  ויהוה צבאות שפט צדק בחן כליות ולב אראה נקמתך מהם כי אליך גליתי את ריבי  {ס}</span> <span class="verse"><a name="21">21</a>כא  לכן כה אמר יהוה על אנשי ענתות המבקשים את נפשך לאמר  לא תנבא בשם יהוה ולא תמות בידנו  {פ}</span> <span class="verse"><a name="22">22</a>כב  לכן כה אמר יהוה צבאות הנני פקד עליהם  הבחורים ימתו בחרב בניהם ובנותיהם ימתו ברעב</span> <span class="verse"><a name="23">23</a>כג  ושארית לא תהיה להם  כי אביא רעה אל אנשי ענתות שנת פקדתם  {ס}</span> </p></div</div></div></body></html>