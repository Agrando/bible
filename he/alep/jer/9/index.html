<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/jer/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/jer">Jeremiah</a> &gt <strong>Chapter 9</strong></div><p><span class="verse"><a name="1">1</a>א  מי יתנני במדבר מלון ארחים ואעזבה את עמי ואלכה מאתם  כי כלם מנאפים עצרת בגדים</span> <span class="verse"><a name="2">2</a>ב  וידרכו את לשונם קשתם שקר ולא לאמונה גברו בארץ  כי מרעה אל רעה יצאו ואתי לא ידעו נאם יהוה</span> <span class="verse"><a name="3">3</a>ג  איש מרעהו השמרו ועל כל אח אל תבטחו  כי כל אח עקוב יעקב וכל רע רכיל יהלך</span> <span class="verse"><a name="4">4</a>ד  ואיש ברעהו יהתלו ואמת לא ידברו למדו לשונם דבר שקר העוה נלאו</span> <span class="verse"><a name="5">5</a>ה  שבתך בתוך מרמה במרמה מאנו דעת אותי נאם יהוה  {ס}</span> <span class="verse"><a name="6">6</a>ו  לכן כה אמר יהוה צבאות הנני צורפם ובחנתים  כי איך אעשה מפני בת עמי</span> <span class="verse"><a name="7">7</a>ז  חץ שוחט (שחוט) לשונם מרמה דבר בפיו שלום את רעהו ידבר ובקרבו ישים ארבו</span> <span class="verse"><a name="8">8</a>ח  העל אלה לא אפקד בם נאם יהוה אם בגוי אשר כזה לא תתנקם נפשי  {ס}</span> <span class="verse"><a name="9">9</a>ט  על ההרים אשא בכי ונהי ועל נאות מדבר קינה--כי נצתו מבלי איש עבר ולא שמעו קול מקנה מעוף השמים ועד בהמה נדדו הלכו</span> <span class="verse"><a name="10">10</a>י  ונתתי את ירושלם לגלים מעון תנים ואת ערי יהודה אתן שממה מבלי יושב  {ס}</span> <span class="verse"><a name="11">11</a>יא  מי האיש החכם ויבן את זאת ואשר דבר פי יהוה אליו ויגדה על מה אבדה הארץ נצתה כמדבר מבלי עבר  {ס}</span> <span class="verse"><a name="12">12</a>יב  ויאמר יהוה--על עזבם את תורתי אשר נתתי לפניהם ולא שמעו בקולי ולא הלכו בה</span> <span class="verse"><a name="13">13</a>יג  וילכו אחרי שררות לבם--ואחרי הבעלים אשר למדום אבותם  {פ}</span> <span class="verse"><a name="14">14</a>יד  לכן כה אמר יהוה צבאות אלהי ישראל הנני מאכילם את העם הזה לענה והשקיתים מי ראש</span> <span class="verse"><a name="15">15</a>טו  והפצותים בגוים אשר לא ידעו המה ואבותם ושלחתי אחריהם את החרב עד כלותי אותם  {פ}</span> <span class="verse"><a name="16">16</a>טז  כה אמר יהוה צבאות התבוננו וקראו למקוננות ותבואינה ואל החכמות שלחו ותבואנה</span> <span class="verse"><a name="17">17</a>יז  ותמהרנה ותשנה עלינו נהי ותרדנה עינינו דמעה ועפעפינו יזלו מים</span> <span class="verse"><a name="18">18</a>יח  כי קול נהי נשמע מציון איך שדדנו בשנו מאד כי עזבנו ארץ כי השליכו משכנותינו  {ס}</span> <span class="verse"><a name="19">19</a>יט  כי שמענה נשים דבר יהוה ותקח אזנכם דבר פיו ולמדנה בנותיכם נהי ואשה רעותה קינה</span> <span class="verse"><a name="20">20</a>כ  כי עלה מות בחלונינו בא בארמנותינו--להכרית עולל מחוץ בחורים מרחבות</span> <span class="verse"><a name="21">21</a>כא  דבר כה נאם יהוה ונפלה נבלת האדם כדמן על פני השדה וכעמיר מאחרי הקצר ואין מאסף  {ס}</span> <span class="verse"><a name="22">22</a>כב  כה אמר יהוה אל יתהלל חכם בחכמתו ואל יתהלל הגבור בגבורתו אל יתהלל עשיר בעשרו</span> <span class="verse"><a name="23">23</a>כג  כי אם בזאת יתהלל המתהלל השכל וידע אותי--כי אני יהוה עשה חסד משפט וצדקה בארץ  כי באלה חפצתי נאם יהוה  {ס}</span> <span class="verse"><a name="24">24</a>כד  הנה ימים באים נאם יהוה ופקדתי על כל מול בערלה</span> <span class="verse"><a name="25">25</a>כה  על מצרים ועל יהודה ועל אדום ועל בני עמון ועל מואב ועל כל קצוצי פאה הישבים במדבר--כי כל הגוים ערלים וכל בית ישראל ערלי לב  {פ}</span> </p></div</div></div></body></html>