<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/jer/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/jer">Jeremiah</a> &gt <strong>Chapter 25</strong></div><p><span class="verse"><a name="1">1</a>א  הדבר אשר היה על ירמיהו על כל עם יהודה בשנה הרבעית ליהויקים בן יאשיהו מלך יהודה  היא השנה הראשנית לנבוכדראצר מלך בבל</span> <span class="verse"><a name="2">2</a>ב  אשר דבר ירמיהו הנביא על כל עם יהודה ואל כל ישבי ירושלם לאמר</span> <span class="verse"><a name="3">3</a>ג  מן שלש עשרה שנה ליאשיהו בן אמון מלך יהודה ועד היום הזה זה שלש ועשרים שנה היה דבר יהוה אלי ואדבר אליכם אשכים ודבר ולא שמעתם</span> <span class="verse"><a name="4">4</a>ד  ושלח יהוה אליכם את כל עבדיו הנבאים השכם ושלח--ולא שמעתם ולא הטיתם את אזנכם לשמע</span> <span class="verse"><a name="5">5</a>ה  לאמר שובו נא איש מדרכו הרעה ומרע מעלליכם ושבו על האדמה אשר נתן יהוה לכם ולאבותיכם--למן עולם ועד עולם</span> <span class="verse"><a name="6">6</a>ו  ואל תלכו אחרי אלהים אחרים לעבדם ולהשתחות להם ולא תכעיסו אותי במעשה ידיכם ולא ארע לכם</span> <span class="verse"><a name="7">7</a>ז  ולא שמעתם אלי נאם יהוה למען הכעסוני (הכעיסני) במעשה ידיכם לרע לכם  {פ}</span> <span class="verse"><a name="8">8</a>ח  לכן כה אמר יהוה צבאות  יען אשר לא שמעתם את דברי</span> <span class="verse"><a name="9">9</a>ט  הנני שלח ולקחתי את כל משפחות צפון נאם יהוה ואל נבוכדראצר מלך בבל עבדי והבאתים על הארץ הזאת ועל ישביה ועל כל הגוים האלה סביב והחרמתים--ושמתים לשמה ולשרקה ולחרבות עולם</span> <span class="verse"><a name="10">10</a>י  והאבדתי מהם קול ששון וקול שמחה קול חתן וקול כלה--קול רחים ואור נר</span> <span class="verse"><a name="11">11</a>יא  והיתה כל הארץ הזאת לחרבה לשמה ועבדו הגוים האלה את מלך בבל--שבעים שנה</span> <span class="verse"><a name="12">12</a>יב  והיה כמלאות שבעים שנה אפקד על מלך בבל ועל הגוי ההוא נאם יהוה את עונם--ועל ארץ כשדים ושמתי אתו לשממות עולם</span> <span class="verse"><a name="13">13</a>יג  והבאותי (והבאתי) על הארץ ההיא את כל דברי אשר דברתי עליה--את כל הכתוב בספר הזה אשר נבא ירמיהו על כל הגוים</span> <span class="verse"><a name="14">14</a>יד  כי עבדו בם גם המה גוים רבים ומלכים גדולים ושלמתי להם כפעלם וכמעשה ידיהם  {פ}</span> <span class="verse"><a name="15">15</a>טו  כי כה אמר יהוה אלהי ישראל אלי קח את כוס היין החמה הזאת מידי והשקיתה אתו את כל הגוים אשר אנכי שלח אותך אליהם</span> <span class="verse"><a name="16">16</a>טז  ושתו והתגעשו והתהללו מפני החרב אשר אנכי שלח בינתם</span> <span class="verse"><a name="17">17</a>יז  ואקח את הכוס מיד יהוה ואשקה את כל הגוים אשר שלחני יהוה אליהם</span> <span class="verse"><a name="18">18</a>יח  את ירושלם ואת ערי יהודה ואת מלכיה את שריה  לתת אתם לחרבה לשמה לשרקה ולקללה--כיום הזה</span> <span class="verse"><a name="19">19</a>יט  את פרעה מלך מצרים ואת עבדיו ואת שריו ואת כל עמו</span> <span class="verse"><a name="20">20</a>כ  ואת כל הערב ואת כל מלכי ארץ העוץ ואת כל מלכי ארץ פלשתים ואת אשקלון ואת עזה ואת עקרון ואת שארית אשדוד</span> <span class="verse"><a name="21">21</a>כא  את אדום ואת מואב ואת בני עמון</span> <span class="verse"><a name="22">22</a>כב  ואת כל מלכי צר ואת כל מלכי צידון ואת מלכי האי אשר בעבר הים</span> <span class="verse"><a name="23">23</a>כג  ואת דדן ואת תימא ואת בוז ואת כל קצוצי פאה</span> <span class="verse"><a name="24">24</a>כד  ואת כל מלכי ערב ואת כל מלכי הערב השכנים במדבר</span> <span class="verse"><a name="25">25</a>כה  ואת כל מלכי זמרי ואת כל מלכי עילם ואת כל מלכי מדי</span> <span class="verse"><a name="26">26</a>כו  ואת כל מלכי הצפון הקרבים והרחקים איש אל אחיו ואת כל הממלכות הארץ אשר על פני האדמה ומלך ששך ישתה אחריהם</span> <span class="verse"><a name="27">27</a>כז  ואמרת אליהם  {פ} br   br כה אמר יהוה צבאות אלהי ישראל שתו ושכרו וקיו ונפלו ולא תקומו--מפני החרב אשר אנכי שלח ביניכם</span> <span class="verse"><a name="28">28</a>כח  והיה כי ימאנו לקחת הכוס מידך--לשתות ואמרת אליהם כה אמר יהוה צבאות--שתו תשתו</span> <span class="verse"><a name="29">29</a>כט  כי הנה בעיר אשר נקרא שמי עליה אנכי מחל להרע ואתם הנקה תנקו  לא תנקו--כי חרב אני קרא על כל ישבי הארץ נאם יהוה צבאות</span> <span class="verse"><a name="30">30</a>ל  ואתה תנבא אליהם את כל הדברים האלה ואמרת אליהם יהוה ממרום ישאג וממעון קדשו יתן קולו--שאג ישאג על נוהו הידד כדרכים יענה אל כל ישבי הארץ</span> <span class="verse"><a name="31">31</a>לא  בא שאון עד קצה הארץ--כי ריב ליהוה בגוים נשפט הוא לכל בשר  הרשעים נתנם לחרב נאם יהוה  {ס}</span> <span class="verse"><a name="32">32</a>לב  כה אמר יהוה צבאות הנה רעה יצאת מגוי אל גוי וסער גדול יעור מירכתי ארץ</span> <span class="verse"><a name="33">33</a>לג  והיו חללי יהוה ביום ההוא מקצה הארץ ועד קצה הארץ  לא יספדו ולא יאספו ולא יקברו--לדמן על פני האדמה יהיו</span> <span class="verse"><a name="34">34</a>לד  הילילו הרעים וזעקו והתפלשו אדירי הצאן--כי מלאו ימיכם לטבוח ותפוצותיכם ונפלתם ככלי חמדה</span> <span class="verse"><a name="35">35</a>לה  ואבד מנוס מן הרעים ופליטה מאדירי הצאן</span> <span class="verse"><a name="36">36</a>לו  קול צעקת הרעים ויללת אדירי הצאן--כי שדד יהוה את מרעיתם</span> <span class="verse"><a name="37">37</a>לז  ונדמו נאות השלום מפני חרון אף יהוה</span> <span class="verse"><a name="38">38</a>לח  עזב ככפיר סכו--כי היתה ארצם לשמה מפני חרון היונה ומפני חרון אפו  {פ}</span> </p></div</div></div></body></html>