<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/josh/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/josh">Joshua</a> &gt <strong>Chapter 21</strong></div><p><span class="verse"><a name="1">1</a>א  ויגשו ראשי אבות הלוים אל אלעזר הכהן ואל יהושע בן נון ואל ראשי אבות המטות לבני ישראל</span> <span class="verse"><a name="2">2</a>ב  וידברו אליהם בשלה בארץ כנען לאמר יהוה צוה ביד משה לתת לנו ערים לשבת ומגרשיהן לבהמתנו  {פ}</span> <span class="verse"><a name="3">3</a>ג  ויתנו בני ישראל ללוים מנחלתם אל פי יהוה את הערים האלה ואת מגרשיהן</span> <span class="verse"><a name="4">4</a>ד  ויצא הגורל למשפחת הקהתי ויהי לבני אהרן הכהן מן הלוים ממטה יהודה וממטה השמעני וממטה בנימן בגורל--ערים שלש עשרה  {ס}</span> <span class="verse"><a name="5">5</a>ה  ולבני קהת הנותרים ממשפחת מטה אפרים וממטה דן ומחצי מטה מנשה בגורל--ערים עשר  {ס}</span> <span class="verse"><a name="6">6</a>ו  ולבני גרשון ממשפחות מטה יששכר וממטה אשר וממטה נפתלי ומחצי מטה מנשה בבשן בגורל--ערים שלש עשרה  {ס}</span> <span class="verse"><a name="7">7</a>ז  לבני מררי למשפחתם ממטה ראובן וממטה גד וממטה זבולן--ערים שתים עשרה  {ס}</span> <span class="verse"><a name="8">8</a>ח  ויתנו בני ישראל ללוים את הערים האלה ואת מגרשיהן כאשר צוה יהוה ביד משה בגורל  {פ}</span> <span class="verse"><a name="9">9</a>ט  ויתנו ממטה בני יהודה וממטה בני שמעון--את הערים האלה אשר יקרא אתהן בשם</span> <span class="verse"><a name="10">10</a>י  ויהי לבני אהרן ממשפחות הקהתי מבני לוי  כי להם היה הגורל ראישנה</span> <span class="verse"><a name="11">11</a>יא  ויתנו להם את קרית ארבע אבי הענוק היא חברון--בהר יהודה ואת מגרשה סביבתיה</span> <span class="verse"><a name="12">12</a>יב  ואת שדה העיר ואת חצריה נתנו לכלב בן יפנה באחזתו  {ס}</span> <span class="verse"><a name="13">13</a>יג  ולבני אהרן הכהן נתנו את עיר מקלט הרצח--את חברון ואת מגרשה ואת לבנה ואת מגרשה</span> <span class="verse"><a name="14">14</a>יד  ואת יתר ואת מגרשה ואת אשתמע ואת מגרשה</span> <span class="verse"><a name="15">15</a>טו  ואת חלן ואת מגרשה ואת דבר ואת מגרשה</span> <span class="verse"><a name="16">16</a>טז  ואת עין ואת מגרשה ואת יטה ואת מגרשה את בית שמש ואת מגרשה  ערים תשע--מאת שני השבטים האלה  {ס}</span> <span class="verse"><a name="17">17</a>יז  וממטה בנימין את גבעון ואת מגרשה את גבע ואת מגרשה</span> <span class="verse"><a name="18">18</a>יח  את ענתות ואת מגרשה ואת עלמון ואת מגרשה  ערים ארבע</span> <span class="verse"><a name="19">19</a>יט  כל ערי בני אהרן הכהנים--שלש עשרה ערים ומגרשיהן  {ס}</span> <span class="verse"><a name="20">20</a>כ  ולמשפחות בני קהת הלוים הנותרים מבני קהת ויהי ערי גורלם ממטה אפרים</span> <span class="verse"><a name="21">21</a>כא  ויתנו להם את עיר מקלט הרצח את שכם ואת מגרשה--בהר אפרים ואת גזר ואת מגרשה</span> <span class="verse"><a name="22">22</a>כב  ואת קבצים ואת מגרשה ואת בית חורן ואת מגרשה  ערים ארבע  {ס}</span> <span class="verse"><a name="23">23</a>כג  וממטה דן--את אלתקא ואת מגרשה את גבתון ואת מגרשה</span> <span class="verse"><a name="24">24</a>כד  את אילון ואת מגרשה את גת רמון ואת מגרשה  ערים ארבע</span> <span class="verse"><a name="25">25</a>כה  וממחצית מטה מנשה--את תענך ואת מגרשה ואת גת רמון ואת מגרשה  ערים שתים</span> <span class="verse"><a name="26">26</a>כו  כל ערים עשר ומגרשיהן למשפחות בני קהת הנותרים  {ס}</span> <span class="verse"><a name="27">27</a>כז  ולבני גרשון ממשפחת הלוים--מחצי מטה מנשה את עיר מקלט הרצח את גלון (גולן) בבשן ואת מגרשה ואת בעשתרה ואת מגרשה  ערים שתים  {ס}</span> <span class="verse"><a name="28">28</a>כח  וממטה יששכר את קשיון ואת מגרשה את דברת ואת מגרשה</span> <span class="verse"><a name="29">29</a>כט  את ירמות ואת מגרשה את עין גנים ואת מגרשה  ערים ארבע  {ס}</span> <span class="verse"><a name="30">30</a>ל  וממטה אשר את משאל ואת מגרשה את עבדון ואת מגרשה</span> <span class="verse"><a name="31">31</a>לא  את חלקת ואת מגרשה ואת רחב ואת מגרשה  ערים ארבע  {ס}</span> <span class="verse"><a name="32">32</a>לב  וממטה נפתלי את עיר מקלט הרצח את קדש בגליל ואת מגרשה ואת חמת דאר ואת מגרשה ואת קרתן ואת מגרשה  ערים שלש</span> <span class="verse"><a name="33">33</a>לג  כל ערי הגרשני למשפחתם--שלש עשרה עיר ומגרשיהן  {ס}</span> <span class="verse"><a name="34">34</a>לד  ולמשפחות בני מררי הלוים הנותרים--מאת מטה זבולן את יקנעם ואת מגרשה את קרתה ואת מגרשה</span> <span class="verse"><a name="35">35</a>לה  את דמנה ואת מגרשה את נהלל ואת מגרשה  ערים ארבע  {ס}</span> <span class="verse"><a name="36">36</a>לו  וממטה גד את עיר מקלט הרצח את רמת בגלעד ואת מגרשה ואת מחנים ואת מגרשה</span> <span class="verse"><a name="37">37</a>לז  את חשבון ואת מגרשה את יעזר ואת מגרשה  כל ערים ארבע</span> <span class="verse"><a name="38">38</a>לח  כל הערים לבני מררי למשפחתם הנותרים ממשפחות הלוים ויהי גורלם--ערים שתים עשרה</span> <span class="verse"><a name="39">39</a>לט  כל ערי הלוים בתוך אחזת בני ישראל--ערים ארבעים ושמנה ומגרשיהן</span> <span class="verse"><a name="40">40</a>מ  תהיינה הערים האלה--עיר עיר ומגרשיה סביבתיה  כן לכל הערים האלה  {ס}</span> <span class="verse"><a name="41">41</a>מא  ויתן יהוה לישראל את כל הארץ אשר נשבע לתת לאבותם וירשוה וישבו בה</span> <span class="verse"><a name="42">42</a>מב  וינח יהוה להם מסביב ככל אשר נשבע לאבותם ולא עמד איש בפניהם מכל איביהם--את כל איביהם נתן יהוה בידם</span> <span class="verse"><a name="43">43</a>מג  לא נפל דבר--מכל הדבר הטוב אשר דבר יהוה אל בית ישראל  הכל בא  {פ}</span> </p></div</div></div></body></html>