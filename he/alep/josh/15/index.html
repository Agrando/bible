<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/josh/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/josh">Joshua</a> &gt <strong>Chapter 15</strong></div><p><span class="verse"><a name="1">1</a>א  ויהי הגורל למטה בני יהודה--למשפחתם  אל גבול אדום מדבר צן נגבה מקצה תימן</span> <span class="verse"><a name="2">2</a>ב  ויהי להם גבול נגב מקצה ים המלח מן הלשן הפנה נגבה</span> <span class="verse"><a name="3">3</a>ג  ויצא אל מנגב למעלה עקרבים ועבר צנה ועלה מנגב לקדש ברנע ועבר חצרון ועלה אדרה ונסב הקרקעה</span> <span class="verse"><a name="4">4</a>ד  ועבר עצמונה ויצא נחל מצרים והיה (והיו) תצאות הגבול ימה זה יהיה לכם גבול נגב</span> <span class="verse"><a name="5">5</a>ה  וגבול קדמה ים המלח עד קצה הירדן וגבול לפאת צפונה מלשון הים מקצה הירדן</span> <span class="verse"><a name="6">6</a>ו  ועלה הגבול בית חגלה ועבר מצפון לבית הערבה ועלה הגבול אבן בהן בן ראובן</span> <span class="verse"><a name="7">7</a>ז  ועלה הגבול דברה מעמק עכור וצפונה פנה אל הגלגל אשר נכח למעלה אדמים אשר מנגב לנחל ועבר הגבול אל מי עין שמש והיו תצאתיו אל עין רגל</span> <span class="verse"><a name="8">8</a>ח  ועלה הגבול גי בן הנם אל כתף היבוסי מנגב--היא ירושלם ועלה הגבול אל ראש ההר אשר על פני גי הנם ימה אשר בקצה עמק רפאים צפונה</span> <span class="verse"><a name="9">9</a>ט  ותאר הגבול מראש ההר אל מעין מי נפתוח ויצא אל ערי הר עפרון ותאר הגבול בעלה היא קרית יערים</span> <span class="verse"><a name="10">10</a>י  ונסב הגבול מבעלה ימה אל הר שעיר ועבר אל כתף הר יערים מצפונה היא כסלון וירד בית שמש ועבר תמנה</span> <span class="verse"><a name="11">11</a>יא  ויצא הגבול אל כתף עקרון צפונה ותאר הגבול שכרונה ועבר הר הבעלה ויצא יבנאל והיו תצאות הגבול ימה</span> <span class="verse"><a name="12">12</a>יב  וגבול ים הימה הגדול וגבול זה גבול בני יהודה סביב--למשפחתם</span> <span class="verse"><a name="13">13</a>יג  ולכלב בן יפנה נתן חלק בתוך בני יהודה אל פי יהוה ליהושע--את קרית ארבע אבי הענק היא חברון</span> <span class="verse"><a name="14">14</a>יד  וירש משם כלב את שלושה בני הענק--את ששי ואת אחימן ואת תלמי ילידי הענק</span> <span class="verse"><a name="15">15</a>טו  ויעל משם אל ישבי דבר ושם דבר לפנים קרית ספר</span> <span class="verse"><a name="16">16</a>טז  ויאמר כלב אשר יכה את קרית ספר ולכדה--ונתתי לו את עכסה בתי לאשה</span> <span class="verse"><a name="17">17</a>יז  וילכדה עתניאל בן קנז אחי כלב ויתן לו את עכסה בתו לאשה</span> <span class="verse"><a name="18">18</a>יח  ויהי בבואה ותסיתהו לשאול מאת אביה שדה ותצנח מעל החמור ויאמר לה כלב מה לך</span> <span class="verse"><a name="19">19</a>יט  ותאמר תנה לי ברכה כי ארץ הנגב נתתני ונתתה לי גלת מים ויתן לה את גלת עליות ואת גלת תחתיות  {פ}</span> <span class="verse"><a name="20">20</a>כ  זאת נחלת מטה בני יהודה--למשפחתם</span> <span class="verse"><a name="21">21</a>כא  ויהיו הערים מקצה למטה בני יהודה אל גבול אדום בנגבה--קבצאל ועדר ויגור</span> <span class="verse"><a name="22">22</a>כב  וקינה ודימונה ועדעדה</span> <span class="verse"><a name="23">23</a>כג  וקדש וחצור ויתנן</span> <span class="verse"><a name="24">24</a>כד  זיף וטלם ובעלות</span> <span class="verse"><a name="25">25</a>כה  וחצור חדתה וקריות חצרון היא חצור</span> <span class="verse"><a name="26">26</a>כו  אמם ושמע ומולדה</span> <span class="verse"><a name="27">27</a>כז  וחצר גדה וחשמון ובית פלט</span> <span class="verse"><a name="28">28</a>כח  וחצר שועל ובאר שבע ובזיותיה</span> <span class="verse"><a name="29">29</a>כט  בעלה ועיים ועצם</span> <span class="verse"><a name="30">30</a>ל  ואלתולד וכסיל וחרמה</span> <span class="verse"><a name="31">31</a>לא  וצקלג ומדמנה וסנסנה</span> <span class="verse"><a name="32">32</a>לב  ולבאות ושלחים ועין ורמון  כל ערים עשרים ותשע וחצריהן  {ס}</span> <span class="verse"><a name="33">33</a>לג  בשפלה--אשתאול וצרעה ואשנה</span> <span class="verse"><a name="34">34</a>לד  וזנוח ועין גנים תפוח והעינם</span> <span class="verse"><a name="35">35</a>לה  ירמות ועדלם שוכה ועזקה</span> <span class="verse"><a name="36">36</a>לו  ושערים ועדיתים והגדרה וגדרתים  ערים ארבע עשרה וחצריהן  {ס}</span> <span class="verse"><a name="37">37</a>לז  צנן וחדשה ומגדל גד</span> <span class="verse"><a name="38">38</a>לח  ודלען והמצפה ויקתאל</span> <span class="verse"><a name="39">39</a>לט  לכיש ובצקת ועגלון</span> <span class="verse"><a name="40">40</a>מ  וכבון ולחמס וכתליש</span> <span class="verse"><a name="41">41</a>מא  וגדרות בית דגון ונעמה ומקדה  ערים שש עשרה וחצריהן  {ס}</span> <span class="verse"><a name="42">42</a>מב  לבנה ועתר ועשן</span> <span class="verse"><a name="43">43</a>מג  ויפתח ואשנה ונציב</span> <span class="verse"><a name="44">44</a>מד  וקעילה ואכזיב ומראשה  ערים תשע וחצריהן  {ס}</span> <span class="verse"><a name="45">45</a>מה  עקרון ובנתיה וחצריה</span> <span class="verse"><a name="46">46</a>מו  מעקרון וימה  כל אשר על יד אשדוד וחצריהן  {ס}</span> <span class="verse"><a name="47">47</a>מז  אשדוד בנותיה וחצריה עזה בנותיה וחצריה--עד נחל מצרים והים הגבול (הגדול) וגבול  {ס}</span> <span class="verse"><a name="48">48</a>מח  ובהר--שמיר ויתיר ושוכה</span> <span class="verse"><a name="49">49</a>מט  ודנה וקרית סנה היא דבר  {ס}</span> <span class="verse"><a name="50">50</a>נ  וענב ואשתמה וענים</span> <span class="verse"><a name="51">51</a>נא  וגשן וחלן וגלה  ערים אחת עשרה וחצריהן  {ס}</span> <span class="verse"><a name="52">52</a>נב  ארב ורומה ואשען</span> <span class="verse"><a name="53">53</a>נג  וינים (וינום) ובית תפוח ואפקה</span> <span class="verse"><a name="54">54</a>נד  וחמטה וקרית ארבע היא חברון--וציער  ערים תשע וחצריהן  {ס}</span> <span class="verse"><a name="55">55</a>נה  מעון כרמל וזיף ויוטה</span> <span class="verse"><a name="56">56</a>נו  ויזרעאל ויקדעם וזנוח</span> <span class="verse"><a name="57">57</a>נז  הקין גבעה ותמנה  ערים עשר וחצריהן  {ס}</span> <span class="verse"><a name="58">58</a>נח  חלחול בית צור וגדור</span> <span class="verse"><a name="59">59</a>נט  ומערת ובית ענות ואלתקן  ערים שש וחצריהן  {פ}</span> <span class="verse"><a name="60">60</a>ס  קרית בעל היא קרית יערים--והרבה  ערים שתים וחצריהן  {ס}</span> <span class="verse"><a name="61">61</a>סא  במדבר--בית הערבה מדין וסככה</span> <span class="verse"><a name="62">62</a>סב  והנבשן ועיר המלח ועין גדי  ערים שש וחצריהן</span> <span class="verse"><a name="63">63</a>סג  ואת היבוסי יושבי ירושלם לא יוכלו (יכלו) בני יהודה להורישם וישב היבוסי את בני יהודה בירושלם עד היום הזה  {פ}</span> </p></div</div></div></body></html>