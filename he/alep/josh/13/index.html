<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/josh/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/josh">Joshua</a> &gt <strong>Chapter 13</strong></div><p><span class="verse"><a name="1">1</a>א  ויהושע זקן בא בימים ויאמר יהוה אליו אתה זקנתה באת בימים והארץ נשארה הרבה מאד לרשתה</span> <span class="verse"><a name="2">2</a>ב  זאת הארץ הנשארת  כל גלילות הפלשתים וכל הגשורי</span> <span class="verse"><a name="3">3</a>ג  מן השיחור אשר על פני מצרים ועד גבול עקרון צפונה--לכנעני תחשב חמשת סרני פלשתים העזתי והאשדודי האשקלוני הגתי והעקרוני והעוים</span> <span class="verse"><a name="4">4</a>ד  מתימן כל ארץ הכנעני ומערה אשר לצידנים--עד אפקה  עד גבול האמרי</span> <span class="verse"><a name="5">5</a>ה  והארץ הגבלי וכל הלבנון מזרח השמש מבעל גד תחת הר חרמון--עד לבוא חמת</span> <span class="verse"><a name="6">6</a>ו  כל ישבי ההר מן הלבנון עד משרפת מים כל צידנים--אנכי אורישם מפני בני ישראל  רק הפלה לישראל בנחלה כאשר צויתיך</span> <span class="verse"><a name="7">7</a>ז  ועתה חלק את הארץ הזאת בנחלה--לתשעת השבטים וחצי השבט המנשה</span> <span class="verse"><a name="8">8</a>ח  עמו הראובני והגדי לקחו נחלתם--אשר נתן להם משה בעבר הירדן מזרחה כאשר נתן להם משה עבד יהוה</span> <span class="verse"><a name="9">9</a>ט  מערוער אשר על שפת נחל ארנון והעיר אשר בתוך הנחל וכל המישר מידבא--עד דיבון</span> <span class="verse"><a name="10">10</a>י  וכל ערי סיחון מלך האמרי אשר מלך בחשבון--עד גבול בני עמון</span> <span class="verse"><a name="11">11</a>יא  והגלעד וגבול הגשורי והמעכתי וכל הר חרמון וכל הבשן--עד סלכה</span> <span class="verse"><a name="12">12</a>יב  כל ממלכות עוג בבשן אשר מלך בעשתרות ובאדרעי  הוא נשאר מיתר הרפאים ויכם משה וירשם</span> <span class="verse"><a name="13">13</a>יג  ולא הורישו בני ישראל את הגשורי ואת המעכתי וישב גשור ומעכת בקרב ישראל עד היום הזה</span> <span class="verse"><a name="14">14</a>יד  רק לשבט הלוי לא נתן נחלה  אשי יהוה אלהי ישראל הוא נחלתו כאשר דבר לו  {פ}</span> <span class="verse"><a name="15">15</a>טו  ויתן משה למטה בני ראובן למשפחתם</span> <span class="verse"><a name="16">16</a>טז  ויהי להם הגבול מערוער אשר על שפת נחל ארנון והעיר אשר בתוך הנחל וכל המישר--על מידבא</span> <span class="verse"><a name="17">17</a>יז  חשבון וכל עריה אשר במישר דיבן ובמות בעל ובית בעל מעון</span> <span class="verse"><a name="18">18</a>יח  ויהצה וקדמת ומפעת</span> <span class="verse"><a name="19">19</a>יט  וקריתים ושבמה וצרת השחר בהר העמק</span> <span class="verse"><a name="20">20</a>כ  ובית פעור ואשדות הפסגה ובית הישמות</span> <span class="verse"><a name="21">21</a>כא  וכל ערי המישר וכל ממלכות סיחון מלך האמרי אשר מלך בחשבון  אשר הכה משה אתו ואת נשיאי מדין את אוי ואת רקם ואת צור ואת חור ואת רבע נסיכי סיחון ישבי הארץ</span> <span class="verse"><a name="22">22</a>כב  ואת בלעם בן בעור הקוסם--הרגו בני ישראל בחרב אל חלליהם</span> <span class="verse"><a name="23">23</a>כג  ויהי גבול בני ראובן--הירדן וגבול  זאת נחלת בני ראובן למשפחותם הערים וחצריהן  {פ}</span> <span class="verse"><a name="24">24</a>כד  ויתן משה למטה גד לבני גד למשפחתם</span> <span class="verse"><a name="25">25</a>כה  ויהי להם הגבול--יעזר וכל ערי הגלעד וחצי ארץ בני עמון  עד ערוער אשר על פני רבה</span> <span class="verse"><a name="26">26</a>כו  ומחשבון עד רמת המצפה ובטנים וממחנים עד גבול לדבר</span> <span class="verse"><a name="27">27</a>כז  ובעמק בית הרם ובית נמרה וסכות וצפון יתר ממלכות סיחון מלך חשבון הירדן וגבל--עד קצה ים כנרת עבר הירדן מזרחה</span> <span class="verse"><a name="28">28</a>כח  זאת נחלת בני גד למשפחתם הערים וחצריהם  {ס}</span> <span class="verse"><a name="29">29</a>כט  ויתן משה לחצי שבט מנשה ויהי לחצי מטה בני מנשה--למשפחותם</span> <span class="verse"><a name="30">30</a>ל  ויהי גבולם ממחנים כל הבשן כל ממלכות עוג מלך הבשן וכל חות יאיר אשר בבשן--ששים עיר</span> <span class="verse"><a name="31">31</a>לא  וחצי הגלעד ועשתרות ואדרעי ערי ממלכות עוג בבשן לבני מכיר בן מנשה לחצי בני מכיר למשפחותם</span> <span class="verse"><a name="32">32</a>לב  אלה אשר נחל משה בערבות מואב מעבר לירדן יריחו מזרחה  {פ}</span> <span class="verse"><a name="33">33</a>לג  ולשבט הלוי--לא נתן משה נחלה  יהוה אלהי ישראל הוא נחלתם כאשר דבר להם  {ס}</span> </p></div</div></div></body></html>