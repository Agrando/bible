<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/josh/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/josh">Joshua</a> &gt <strong>Chapter 24</strong></div><p><span class="verse"><a name="1">1</a>א  ויאסף יהושע את כל שבטי ישראל שכמה ויקרא לזקני ישראל ולראשיו ולשפטיו ולשטריו ויתיצבו לפני האלהים</span> <span class="verse"><a name="2">2</a>ב  ויאמר יהושע אל כל העם כה אמר יהוה אלהי ישראל בעבר הנהר ישבו אבותיכם מעולם תרח אבי אברהם ואבי נחור ויעבדו אלהים אחרים</span> <span class="verse"><a name="3">3</a>ג  ואקח את אביכם את אברהם מעבר הנהר ואולך אתו בכל ארץ כנען וארב (וארבה) את זרעו ואתן לו את יצחק</span> <span class="verse"><a name="4">4</a>ד  ואתן ליצחק את יעקב ואת עשו ואתן לעשו את הר שעיר לרשת אותו ויעקב ובניו ירדו מצרים</span> <span class="verse"><a name="5">5</a>ה  ואשלח את משה ואת אהרן ואגף את מצרים כאשר עשיתי בקרבו ואחר הוצאתי אתכם</span> <span class="verse"><a name="6">6</a>ו  ואוציא את אבותיכם ממצרים ותבאו הימה וירדפו מצרים אחרי אבותיכם ברכב ובפרשים--ים סוף</span> <span class="verse"><a name="7">7</a>ז  ויצעקו אל יהוה וישם מאפל ביניכם ובין המצרים ויבא עליו את הים ויכסהו ותראינה עיניכם את אשר עשיתי במצרים ותשבו במדבר ימים רבים</span> <span class="verse"><a name="8">8</a>ח  ואבאה (ואבא) אתכם אל ארץ האמרי היושב בעבר הירדן וילחמו אתכם ואתן אותם בידכם ותירשו את ארצם ואשמידם מפניכם</span> <span class="verse"><a name="9">9</a>ט  ויקם בלק בן צפור מלך מואב וילחם בישראל וישלח ויקרא לבלעם בן בעור--לקלל אתכם</span> <span class="verse"><a name="10">10</a>י  ולא אביתי לשמע לבלעם ויברך ברוך אתכם ואצל אתכם מידו</span> <span class="verse"><a name="11">11</a>יא  ותעברו את הירדן ותבאו אל יריחו וילחמו בכם בעלי יריחו האמרי והפרזי והכנעני והחתי והגרגשי החוי והיבוסי ואתן אותם בידכם</span> <span class="verse"><a name="12">12</a>יב  ואשלח לפניכם את הצרעה ותגרש אותם מפניכם שני מלכי האמרי  לא בחרבך ולא בקשתך</span> <span class="verse"><a name="13">13</a>יג  ואתן לכם ארץ אשר לא יגעת בה וערים אשר לא בניתם ותשבו בהם כרמים וזיתים אשר לא נטעתם אתם אכלים</span> <span class="verse"><a name="14">14</a>יד  ועתה יראו את יהוה ועבדו אתו--בתמים ובאמת והסירו את אלהים אשר עבדו אבותיכם בעבר הנהר ובמצרים ועבדו את יהוה</span> <span class="verse"><a name="15">15</a>טו  ואם רע בעיניכם לעבד את יהוה בחרו לכם היום את מי תעבדון--אם את אלהים אשר עבדו אבותיכם אשר בעבר (מעבר) הנהר ואם את אלהי האמרי אשר אתם ישבים בארצם ואנכי וביתי נעבד את יהוה  {פ}</span> <span class="verse"><a name="16">16</a>טז  ויען העם ויאמר חלילה לנו מעזב את יהוה--לעבד אלהים אחרים</span> <span class="verse"><a name="17">17</a>יז  כי יהוה אלהינו הוא המעלה אתנו ואת אבותינו מארץ מצרים מבית עבדים ואשר עשה לעינינו את האתות הגדלות האלה וישמרנו בכל הדרך אשר הלכנו בה ובכל העמים אשר עברנו בקרבם</span> <span class="verse"><a name="18">18</a>יח  ויגרש יהוה את כל העמים ואת האמרי ישב הארץ--מפנינו גם אנחנו נעבד את יהוה כי הוא אלהינו</span> <span class="verse"><a name="19">19</a>יט  ויאמר יהושע אל העם לא תוכלו לעבד את יהוה--כי אלהים קדשים הוא  אל קנוא הוא לא ישא לפשעכם ולחטאותיכם</span> <span class="verse"><a name="20">20</a>כ  כי תעזבו את יהוה ועבדתם אלהי נכר ושב והרע לכם וכלה אתכם אחרי אשר היטיב לכם</span> <span class="verse"><a name="21">21</a>כא  ויאמר העם אל יהושע  לא כי את יהוה נעבד</span> <span class="verse"><a name="22">22</a>כב  ויאמר יהושע אל העם עדים אתם בכם כי אתם בחרתם לכם את יהוה לעבד אותו ויאמרו עדים</span> <span class="verse"><a name="23">23</a>כג  ועתה הסירו את אלהי הנכר אשר בקרבכם והטו את לבבכם אל יהוה אלהי ישראל</span> <span class="verse"><a name="24">24</a>כד  ויאמרו העם אל יהושע  את יהוה אלהינו נעבד ובקולו נשמע</span> <span class="verse"><a name="25">25</a>כה  ויכרת יהושע ברית לעם ביום ההוא וישם לו חק ומשפט בשכם</span> <span class="verse"><a name="26">26</a>כו  ויכתב יהושע את הדברים האלה בספר תורת אלהים ויקח אבן גדולה ויקימה שם תחת האלה אשר במקדש יהוה  {פ}</span> <span class="verse"><a name="27">27</a>כז  ויאמר יהושע אל כל העם הנה האבן הזאת תהיה בנו לעדה--כי היא שמעה את כל אמרי יהוה אשר דבר עמנו והיתה בכם לעדה פן תכחשון באלהיכם</span> <span class="verse"><a name="28">28</a>כח  וישלח יהושע את העם איש לנחלתו  {פ}</span> <span class="verse"><a name="29">29</a>כט  ויהי אחרי הדברים האלה וימת יהושע בן נון עבד יהוה--בן מאה ועשר שנים</span> <span class="verse"><a name="30">30</a>ל  ויקברו אתו בגבול נחלתו בתמנת סרח אשר בהר אפרים מצפון להר געש</span> <span class="verse"><a name="31">31</a>לא  ויעבד ישראל את יהוה כל ימי יהושע וכל ימי הזקנים אשר האריכו ימים אחרי יהושע ואשר ידעו את כל מעשה יהוה אשר עשה לישראל</span> <span class="verse"><a name="32">32</a>לב  ואת עצמות יוסף אשר העלו בני ישראל ממצרים קברו בשכם בחלקת השדה אשר קנה יעקב מאת בני חמור אבי שכם במאה קשיטה ויהיו לבני יוסף לנחלה</span> <span class="verse"><a name="33">33</a>לג  ואלעזר בן אהרן מת ויקברו אתו בגבעת פינחס בנו אשר נתן לו בהר אפרים  {ש}</span> </p></div</div></div></body></html>