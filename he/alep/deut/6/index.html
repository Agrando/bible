<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/deut/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/deut">Deuteronomy</a> &gt <strong>Chapter 6</strong></div><p><span class="verse"><a name="1">1</a>א  וזאת המצוה החקים והמשפטים אשר צוה יהוה אלהיכם ללמד אתכם--לעשות בארץ אשר אתם עברים שמה לרשתה</span> <span class="verse"><a name="2">2</a>ב  למען תירא את יהוה אלהיך לשמר את כל חקתיו ומצותיו אשר אנכי מצוך אתה ובנך ובן בנך כל ימי חייך--ולמען יארכן ימיך</span> <span class="verse"><a name="3">3</a>ג  ושמעת ישראל ושמרת לעשות אשר ייטב לך ואשר תרבון מאד  כאשר דבר יהוה אלהי אבתיך לך--ארץ זבת חלב ודבש  {פ}</span> <span class="verse"><a name="4">4</a>ד  שמ big ע /big ישראל  יהוה אלהינו יהוה אח big ד /big</span> <span class="verse"><a name="5">5</a>ה  ואהבת את יהוה אלהיך בכל לבבך ובכל נפשך ובכל מאדך</span> <span class="verse"><a name="6">6</a>ו  והיו הדברים האלה אשר אנכי מצוך היום--על לבבך</span> <span class="verse"><a name="7">7</a>ז  ושננתם לבניך ודברת בם בשבתך בביתך ובלכתך בדרך ובשכבך ובקומך</span> <span class="verse"><a name="8">8</a>ח  וקשרתם לאות על ידך והיו לטטפת בין עיניך</span> <span class="verse"><a name="9">9</a>ט  וכתבתם על מזזות ביתך ובשעריך  {ס}</span> <span class="verse"><a name="10">10</a>י  והיה כי יביאך יהוה אלהיך אל הארץ אשר נשבע לאבתיך לאברהם ליצחק וליעקב--לתת לך  ערים גדלת וטבת אשר לא בנית</span> <span class="verse"><a name="11">11</a>יא  ובתים מלאים כל טוב אשר לא מלאת וברת חצובים אשר לא חצבת כרמים וזיתים אשר לא נטעת ואכלת ושבעת</span> <span class="verse"><a name="12">12</a>יב  השמר לך פן תשכח את יהוה אשר הוציאך מארץ מצרים מבית עבדים</span> <span class="verse"><a name="13">13</a>יג  את יהוה אלהיך תירא ואתו תעבד ובשמו תשבע</span> <span class="verse"><a name="14">14</a>יד  לא תלכון אחרי אלהים אחרים--מאלהי העמים אשר סביבותיכם</span> <span class="verse"><a name="15">15</a>טו  כי אל קנא יהוה אלהיך בקרבך  פן יחרה אף יהוה אלהיך בך והשמידך מעל פני האדמה  {ס}</span> <span class="verse"><a name="16">16</a>טז  לא תנסו את יהוה אלהיכם כאשר נסיתם במסה</span> <span class="verse"><a name="17">17</a>יז  שמור תשמרון את מצות יהוה אלהיכם ועדתיו וחקיו אשר צוך</span> <span class="verse"><a name="18">18</a>יח  ועשית הישר והטוב בעיני יהוה--למען ייטב לך ובאת וירשת את הארץ הטבה אשר נשבע יהוה לאבתיך</span> <span class="verse"><a name="19">19</a>יט  להדף את כל איביך מפניך כאשר דבר יהוה  {ס}</span> <span class="verse"><a name="20">20</a>כ  כי ישאלך בנך מחר לאמר  מה העדת והחקים והמשפטים אשר צוה יהוה אלהינו אתכם</span> <span class="verse"><a name="21">21</a>כא  ואמרת לבנך עבדים היינו לפרעה במצרים ויציאנו יהוה ממצרים ביד חזקה</span> <span class="verse"><a name="22">22</a>כב  ויתן יהוה אותת ומפתים גדלים ורעים במצרים בפרעה ובכל ביתו--לעינינו</span> <span class="verse"><a name="23">23</a>כג  ואותנו הוציא משם--למען הביא אתנו לתת לנו את הארץ אשר נשבע לאבתינו</span> <span class="verse"><a name="24">24</a>כד  ויצונו יהוה לעשות את כל החקים האלה ליראה את יהוה אלהינו--לטוב לנו כל הימים לחיתנו כהיום הזה</span> <span class="verse"><a name="25">25</a>כה  וצדקה תהיה לנו  כי נשמר לעשות את כל המצוה הזאת לפני יהוה אלהינו--כאשר צונו  {ס}</span> </p></div</div></div></body></html>