<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/deut/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/deut">Deuteronomy</a> &gt <strong>Chapter 2</strong></div><p><span class="verse"><a name="1">1</a>א  ונפן ונסע המדברה דרך ים סוף כאשר דבר יהוה אלי ונסב את הר שעיר ימים רבים  {ס}</span> <span class="verse"><a name="2">2</a>ב  ויאמר יהוה אלי לאמר</span> <span class="verse"><a name="3">3</a>ג  רב לכם סב את ההר הזה פנו לכם צפנה</span> <span class="verse"><a name="4">4</a>ד  ואת העם צו לאמר אתם עברים בגבול אחיכם בני עשו הישבים בשעיר וייראו מכם ונשמרתם מאד</span> <span class="verse"><a name="5">5</a>ה  אל תתגרו בם--כי לא אתן לכם מארצם עד מדרך כף רגל  כי ירשה לעשו נתתי את הר שעיר</span> <span class="verse"><a name="6">6</a>ו  אכל תשברו מאתם בכסף ואכלתם וגם מים תכרו מאתם בכסף--ושתיתם</span> <span class="verse"><a name="7">7</a>ז  כי יהוה אלהיך ברכך בכל מעשה ידך--ידע לכתך את המדבר הגדל הזה  זה ארבעים שנה יהוה אלהיך עמך--לא חסרת דבר</span> <span class="verse"><a name="8">8</a>ח  ונעבר מאת אחינו בני עשו הישבים בשעיר מדרך הערבה מאילת ומעצין גבר  {ס}  ונפן ונעבר דרך מדבר מואב</span> <span class="verse"><a name="9">9</a>ט  ויאמר יהוה אלי אל תצר את מואב ואל תתגר בם מלחמה  כי לא אתן לך מארצו ירשה--כי לבני לוט נתתי את ער ירשה</span> <span class="verse"><a name="10">10</a>י  האמים לפנים ישבו בה--עם גדול ורב ורם כענקים</span> <span class="verse"><a name="11">11</a>יא  רפאים יחשבו אף הם כענקים והמאבים יקראו להם אמים</span> <span class="verse"><a name="12">12</a>יב  ובשעיר ישבו החרים לפנים ובני עשו יירשום וישמידום מפניהם וישבו תחתם  כאשר עשה ישראל לארץ ירשתו אשר נתן יהוה להם</span> <span class="verse"><a name="13">13</a>יג  עתה קמו ועברו לכם--את נחל זרד ונעבר את נחל זרד</span> <span class="verse"><a name="14">14</a>יד  והימים אשר הלכנו מקדש ברנע עד אשר עברנו את נחל זרד שלשים ושמנה שנה--עד תם כל הדור אנשי המלחמה מקרב המחנה כאשר נשבע יהוה להם</span> <span class="verse"><a name="15">15</a>טו  וגם יד יהוה היתה בם להמם מקרב המחנה עד תמם</span> <span class="verse"><a name="16">16</a>טז  ויהי כאשר תמו כל אנשי המלחמה למות--מקרב העם  {ס}</span> <span class="verse"><a name="17">17</a>יז  וידבר יהוה אלי לאמר</span> <span class="verse"><a name="18">18</a>יח  אתה עבר היום את גבול מואב את ער</span> <span class="verse"><a name="19">19</a>יט  וקרבת מול בני עמון--אל תצרם ואל תתגר בם  כי לא אתן מארץ בני עמון לך ירשה--כי לבני לוט נתתיה ירשה</span> <span class="verse"><a name="20">20</a>כ  ארץ רפאים תחשב אף הוא  רפאים ישבו בה לפנים והעמנים יקראו להם זמזמים</span> <span class="verse"><a name="21">21</a>כא  עם גדול ורב ורם כענקים וישמידם יהוה מפניהם ויירשם וישבו תחתם</span> <span class="verse"><a name="22">22</a>כב  כאשר עשה לבני עשו הישבים בשעיר--אשר השמיד את החרי מפניהם ויירשם וישבו תחתם עד היום הזה</span> <span class="verse"><a name="23">23</a>כג  והעוים הישבים בחצרים עד עזה--כפתרים היצאים מכפתר השמידם וישבו תחתם</span> <span class="verse"><a name="24">24</a>כד  קומו סעו ועברו את נחל ארנן--ראה נתתי בידך את סיחן מלך חשבון האמרי ואת ארצו החל רש והתגר בו מלחמה</span> <span class="verse"><a name="25">25</a>כה  היום הזה אחל תת פחדך ויראתך על פני העמים תחת כל השמים--אשר ישמעון שמעך ורגזו וחלו מפניך</span> <span class="verse"><a name="26">26</a>כו  ואשלח מלאכים ממדבר קדמות אל סיחון מלך חשבון דברי שלום לאמר</span> <span class="verse"><a name="27">27</a>כז  אעברה בארצך בדרך בדרך אלך  לא אסור ימין ושמאול</span> <span class="verse"><a name="28">28</a>כח  אכל בכסף תשברני ואכלתי ומים בכסף תתן לי ושתיתי רק אעברה ברגלי</span> <span class="verse"><a name="29">29</a>כט  כאשר עשו לי בני עשו הישבים בשעיר והמואבים הישבים בער--עד אשר אעבר את הירדן אל הארץ אשר יהוה אלהינו נתן לנו</span> <span class="verse"><a name="30">30</a>ל  ולא אבה סיחן מלך חשבון העברנו בו  כי הקשה יהוה אלהיך את רוחו ואמץ את לבבו למען תתו בידך כיום הזה  {ס}</span> <span class="verse"><a name="31">31</a>לא  ויאמר יהוה אלי ראה החלתי תת לפניך את סיחן ואת ארצו החל רש לרשת את ארצו</span> <span class="verse"><a name="32">32</a>לב  ויצא סיחן לקראתנו הוא וכל עמו למלחמה--יהצה</span> <span class="verse"><a name="33">33</a>לג  ויתנהו יהוה אלהינו לפנינו ונך אתו ואת בנו ואת כל עמו</span> <span class="verse"><a name="34">34</a>לד  ונלכד את כל עריו בעת ההוא ונחרם את כל עיר מתם והנשים והטף  לא השארנו שריד</span> <span class="verse"><a name="35">35</a>לה  רק הבהמה בזזנו לנו ושלל הערים אשר לכדנו</span> <span class="verse"><a name="36">36</a>לו  מערער אשר על שפת נחל ארנן והעיר אשר בנחל ועד הגלעד לא היתה קריה אשר שגבה ממנו  את הכל נתן יהוה אלהינו לפנינו</span> <span class="verse"><a name="37">37</a>לז  רק אל ארץ בני עמון לא קרבת  כל יד נחל יבק וערי ההר וכל אשר צוה יהוה אלהינו</span> </p></div</div></div></body></html>