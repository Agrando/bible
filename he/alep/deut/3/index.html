<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/deut/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/deut">Deuteronomy</a> &gt <strong>Chapter 3</strong></div><p><span class="verse"><a name="1">1</a>א  ונפן ונעל דרך הבשן ויצא עוג מלך הבשן לקראתנו הוא וכל עמו למלחמה--אדרעי</span> <span class="verse"><a name="2">2</a>ב  ויאמר יהוה אלי אל תירא אתו--כי בידך נתתי אתו ואת כל עמו ואת ארצו ועשית לו--כאשר עשית לסיחן מלך האמרי אשר יושב בחשבון</span> <span class="verse"><a name="3">3</a>ג  ויתן יהוה אלהינו בידנו גם את עוג מלך הבשן--ואת כל עמו ונכהו עד בלתי השאיר לו שריד</span> <span class="verse"><a name="4">4</a>ד  ונלכד את כל עריו בעת ההוא--לא היתה קריה אשר לא לקחנו מאתם  ששים עיר כל חבל ארגב ממלכת עוג בבשן</span> <span class="verse"><a name="5">5</a>ה  כל אלה ערים בצרת חומה גבהה--דלתים ובריח  לבד מערי הפרזי הרבה מאד</span> <span class="verse"><a name="6">6</a>ו  ונחרם אותם--כאשר עשינו לסיחן מלך חשבון  החרם כל עיר מתם הנשים והטף</span> <span class="verse"><a name="7">7</a>ז  וכל הבהמה ושלל הערים בזונו לנו</span> <span class="verse"><a name="8">8</a>ח  ונקח בעת ההוא את הארץ מיד שני מלכי האמרי אשר בעבר הירדן--מנחל ארנן עד הר חרמון</span> <span class="verse"><a name="9">9</a>ט  צידנים יקראו לחרמון שרין והאמרי יקראו לו שניר</span> <span class="verse"><a name="10">10</a>י  כל ערי המישר וכל הגלעד וכל הבשן עד סלכה ואדרעי--ערי ממלכת עוג בבשן</span> <span class="verse"><a name="11">11</a>יא  כי רק עוג מלך הבשן נשאר מיתר הרפאים--הנה ערשו ערש ברזל הלה הוא ברבת בני עמון  תשע אמות ארכה וארבע אמות רחבה--באמת איש</span> <span class="verse"><a name="12">12</a>יב  ואת הארץ הזאת ירשנו בעת ההוא מערער אשר על נחל ארנן וחצי הר הגלעד ועריו--נתתי לראובני ולגדי</span> <span class="verse"><a name="13">13</a>יג  ויתר הגלעד וכל הבשן ממלכת עוג--נתתי לחצי שבט המנשה  כל חבל הארגב לכל הבשן ההוא יקרא ארץ רפאים</span> <span class="verse"><a name="14">14</a>יד  יאיר בן מנשה לקח את כל חבל ארגב עד גבול הגשורי והמעכתי ויקרא אתם על שמו את הבשן חות יאיר עד היום הזה</span> <span class="verse"><a name="15">15</a>טו  ולמכיר נתתי את הגלעד</span> <span class="verse"><a name="16">16</a>טז  ולראובני ולגדי נתתי מן הגלעד ועד נחל ארנן תוך הנחל וגבל--ועד יבק הנחל גבול בני עמון</span> <span class="verse"><a name="17">17</a>יז  והערבה והירדן וגבל--מכנרת ועד ים הערבה ים המלח תחת אשדת הפסגה מזרחה</span> <span class="verse"><a name="18">18</a>יח  ואצו אתכם בעת ההוא לאמר  יהוה אלהיכם נתן לכם את הארץ הזאת לרשתה--חלוצים תעברו לפני אחיכם בני ישראל כל בני חיל</span> <span class="verse"><a name="19">19</a>יט  רק נשיכם וטפכם ומקנכם ידעתי כי מקנה רב לכם--ישבו בעריכם אשר נתתי לכם</span> <span class="verse"><a name="20">20</a>כ  עד אשר יניח יהוה לאחיכם ככם וירשו גם הם את הארץ אשר יהוה אלהיכם נתן להם בעבר הירדן ושבתם איש לירשתו אשר נתתי לכם</span> <span class="verse"><a name="21">21</a>כא  ואת יהושוע צויתי בעת ההוא לאמר  עיניך הראת את כל אשר עשה יהוה אלהיכם לשני המלכים האלה--כן יעשה יהוה לכל הממלכות אשר אתה עבר שמה</span> <span class="verse"><a name="22">22</a>כב  לא תיראום  כי יהוה אלהיכם הוא הנלחם לכם  {ס}</span> <span class="verse"><a name="23">23</a>כג  ואתחנן אל יהוה בעת ההוא לאמר</span> <span class="verse"><a name="24">24</a>כד  אדני יהוה אתה החלות להראות את עבדך את גדלך ואת ידך החזקה--אשר מי אל בשמים ובארץ אשר יעשה כמעשיך וכגבורתך</span> <span class="verse"><a name="25">25</a>כה  אעברה נא ואראה את הארץ הטובה אשר בעבר הירדן  ההר הטוב הזה והלבנן</span> <span class="verse"><a name="26">26</a>כו  ויתעבר יהוה בי למענכם ולא שמע אלי ויאמר יהוה אלי רב לך--אל תוסף דבר אלי עוד בדבר הזה</span> <span class="verse"><a name="27">27</a>כז  עלה ראש הפסגה ושא עיניך ימה וצפנה ותימנה ומזרחה--וראה בעיניך  כי לא תעבר את הירדן הזה</span> <span class="verse"><a name="28">28</a>כח  וצו את יהושע וחזקהו ואמצהו  כי הוא יעבר לפני העם הזה והוא ינחיל אותם את הארץ אשר תראה</span> <span class="verse"><a name="29">29</a>כט  ונשב בגיא מול בית פעור  {פ}</span> </p></div</div></div></body></html>