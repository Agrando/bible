<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/deut/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/deut">Deuteronomy</a> &gt <strong>Chapter 8</strong></div><p><span class="verse"><a name="1">1</a>א  כל המצוה אשר אנכי מצוך היום--תשמרון לעשות  למען תחיון ורביתם ובאתם וירשתם את הארץ אשר נשבע יהוה לאבתיכם</span> <span class="verse"><a name="2">2</a>ב  וזכרת את כל הדרך אשר הוליכך יהוה אלהיך זה ארבעים שנה--במדבר  למען ענתך לנסתך לדעת את אשר בלבבך התשמר מצותו--אם לא</span> <span class="verse"><a name="3">3</a>ג  ויענך וירעבך ויאכלך את המן אשר לא ידעת ולא ידעון אבתיך  למען הודיעך כי לא על הלחם לבדו יחיה האדם--כי על כל מוצא פי יהוה יחיה האדם</span> <span class="verse"><a name="4">4</a>ד  שמלתך לא בלתה מעליך ורגלך לא בצקה--זה ארבעים שנה</span> <span class="verse"><a name="5">5</a>ה  וידעת עם לבבך  כי כאשר ייסר איש את בנו יהוה אלהיך מיסרך</span> <span class="verse"><a name="6">6</a>ו  ושמרת את מצות יהוה אלהיך ללכת בדרכיו וליראה אתו</span> <span class="verse"><a name="7">7</a>ז  כי יהוה אלהיך מביאך אל ארץ טובה  ארץ נחלי מים--עינת ותהמת יצאים בבקעה ובהר</span> <span class="verse"><a name="8">8</a>ח  ארץ חטה ושערה וגפן ותאנה ורמון ארץ זית שמן ודבש</span> <span class="verse"><a name="9">9</a>ט  ארץ אשר לא במסכנת תאכל בה לחם--לא תחסר כל בה ארץ אשר אבניה ברזל ומהרריה תחצב נחשת</span> <span class="verse"><a name="10">10</a>י  ואכלת ושבעת--וברכת את יהוה אלהיך על הארץ הטבה אשר נתן לך</span> <span class="verse"><a name="11">11</a>יא  השמר לך פן תשכח את יהוה אלהיך לבלתי שמר מצותיו ומשפטיו וחקתיו אשר אנכי מצוך היום</span> <span class="verse"><a name="12">12</a>יב  פן תאכל ושבעת ובתים טבים תבנה וישבת</span> <span class="verse"><a name="13">13</a>יג  ובקרך וצאנך ירבין וכסף וזהב ירבה לך וכל אשר לך ירבה</span> <span class="verse"><a name="14">14</a>יד  ורם לבבך ושכחת את יהוה אלהיך המוציאך מארץ מצרים מבית עבדים</span> <span class="verse"><a name="15">15</a>טו  המוליכך במדבר הגדל והנורא נחש שרף ועקרב וצמאון אשר אין מים המוציא לך מים מצור החלמיש</span> <span class="verse"><a name="16">16</a>טז  המאכלך מן במדבר אשר לא ידעון אבתיך  למען ענתך ולמען נסתך--להיטבך באחריתך</span> <span class="verse"><a name="17">17</a>יז  ואמרת בלבבך  כחי ועצם ידי עשה לי את החיל הזה</span> <span class="verse"><a name="18">18</a>יח  וזכרת את יהוה אלהיך--כי הוא הנתן לך כח לעשות חיל  למען הקים את בריתו אשר נשבע לאבתיך כיום הזה  {פ}</span> <span class="verse"><a name="19">19</a>יט  והיה אם שכח תשכח את יהוה אלהיך והלכת אחרי אלהים אחרים ועבדתם והשתחוית להם--העדתי בכם היום כי אבד תאבדון</span> <span class="verse"><a name="20">20</a>כ  כגוים אשר יהוה מאביד מפניכם--כן תאבדון  עקב לא תשמעון בקול יהוה אלהיכם  {פ}</span> </p></div</div></div></body></html>