<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/deut/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/deut">Deuteronomy</a> &gt <strong>Chapter 12</strong></div><p><span class="verse"><a name="1">1</a>א  אלה החקים והמשפטים אשר תשמרון לעשות בארץ אשר נתן יהוה אלהי אבתיך לך לרשתה  כל הימים--אשר אתם חיים על האדמה</span> <span class="verse"><a name="2">2</a>ב  אבד תאבדון את כל המקמות אשר עבדו שם הגוים אשר אתם ירשים אתם--את אלהיהם  על ההרים הרמים ועל הגבעות ותחת כל עץ רענן</span> <span class="verse"><a name="3">3</a>ג  ונתצתם את מזבחתם ושברתם את מצבתם ואשריהם תשרפון באש ופסילי אלהיהם תגדעון ואבדתם את שמם מן המקום ההוא</span> <span class="verse"><a name="4">4</a>ד  לא תעשון כן ליהוה אלהיכם</span> <span class="verse"><a name="5">5</a>ה  כי אם אל המקום אשר יבחר יהוה אלהיכם מכל שבטיכם לשום את שמו שם--לשכנו תדרשו ובאת שמה</span> <span class="verse"><a name="6">6</a>ו  והבאתם שמה עלתיכם וזבחיכם ואת מעשרתיכם ואת תרומת ידכם ונדריכם ונדבתיכם ובכרת בקרכם וצאנכם</span> <span class="verse"><a name="7">7</a>ז  ואכלתם שם לפני יהוה אלהיכם ושמחתם בכל משלח ידכם אתם ובתיכם--אשר ברכך יהוה אלהיך</span> <span class="verse"><a name="8">8</a>ח  לא תעשון--ככל אשר אנחנו עשים פה היום  איש כל הישר בעיניו</span> <span class="verse"><a name="9">9</a>ט  כי לא באתם עד עתה--אל המנוחה ואל הנחלה אשר יהוה אלהיך נתן לך</span> <span class="verse"><a name="10">10</a>י  ועברתם את הירדן וישבתם בארץ אשר יהוה אלהיכם מנחיל אתכם והניח לכם מכל איביכם מסביב וישבתם בטח</span> <span class="verse"><a name="11">11</a>יא  והיה המקום אשר יבחר יהוה אלהיכם בו לשכן שמו שם--שמה תביאו את כל אשר אנכי מצוה אתכם  עולתיכם וזבחיכם מעשרתיכם ותרמת ידכם וכל מבחר נדריכם אשר תדרו ליהוה</span> <span class="verse"><a name="12">12</a>יב  ושמחתם לפני יהוה אלהיכם--אתם ובניכם ובנתיכם ועבדיכם ואמהתיכם והלוי אשר בשעריכם כי אין לו חלק ונחלה אתכם</span> <span class="verse"><a name="13">13</a>יג  השמר לך פן תעלה עלתיך בכל מקום אשר תראה</span> <span class="verse"><a name="14">14</a>יד  כי אם במקום אשר יבחר יהוה באחד שבטיך--שם תעלה עלתיך ושם תעשה כל אשר אנכי מצוך</span> <span class="verse"><a name="15">15</a>טו  רק בכל אות נפשך תזבח ואכלת בשר כברכת יהוה אלהיך אשר נתן לך--בכל שעריך הטמא והטהור יאכלנו כצבי וכאיל</span> <span class="verse"><a name="16">16</a>טז  רק הדם לא תאכלו  על הארץ תשפכנו כמים</span> <span class="verse"><a name="17">17</a>יז  לא תוכל לאכל בשעריך מעשר דגנך ותירשך ויצהרך ובכרת בקרך וצאנך וכל נדריך אשר תדר ונדבתיך ותרומת ידך</span> <span class="verse"><a name="18">18</a>יח  כי אם לפני יהוה אלהיך תאכלנו במקום אשר יבחר יהוה אלהיך בו--אתה ובנך ובתך ועבדך ואמתך והלוי אשר בשעריך ושמחת לפני יהוה אלהיך בכל משלח ידך</span> <span class="verse"><a name="19">19</a>יט  השמר לך פן תעזב את הלוי כל ימיך על אדמתך  {ס}</span> <span class="verse"><a name="20">20</a>כ  כי ירחיב יהוה אלהיך את גבלך כאשר דבר לך ואמרת אכלה בשר כי תאוה נפשך לאכל בשר--בכל אות נפשך תאכל בשר</span> <span class="verse"><a name="21">21</a>כא  כי ירחק ממך המקום אשר יבחר יהוה אלהיך לשום שמו שם וזבחת מבקרך ומצאנך אשר נתן יהוה לך כאשר צויתך--ואכלת בשעריך בכל אות נפשך</span> <span class="verse"><a name="22">22</a>כב  אך כאשר יאכל את הצבי ואת האיל--כן תאכלנו  הטמא והטהור יחדו יאכלנו</span> <span class="verse"><a name="23">23</a>כג  רק חזק לבלתי אכל הדם כי הדם הוא הנפש ולא תאכל הנפש עם הבשר</span> <span class="verse"><a name="24">24</a>כד  לא תאכלנו  על הארץ תשפכנו כמים</span> <span class="verse"><a name="25">25</a>כה  לא תאכלנו--למען ייטב לך ולבניך אחריך כי תעשה הישר בעיני יהוה</span> <span class="verse"><a name="26">26</a>כו  רק קדשיך אשר יהיו לך ונדריך תשא ובאת אל המקום אשר יבחר יהוה</span> <span class="verse"><a name="27">27</a>כז  ועשית עלתיך הבשר והדם על מזבח יהוה אלהיך ודם זבחיך ישפך על מזבח יהוה אלהיך והבשר תאכל</span> <span class="verse"><a name="28">28</a>כח  שמר ושמעת את כל הדברים האלה אשר אנכי מצוך  למען ייטב לך ולבניך אחריך עד עולם--כי תעשה הטוב והישר בעיני יהוה אלהיך  {ס}</span> <span class="verse"><a name="29">29</a>כט  כי יכרית יהוה אלהיך את הגוים אשר אתה בא שמה לרשת אותם--מפניך וירשת אתם וישבת בארצם</span> <span class="verse"><a name="30">30</a>ל  השמר לך פן תנקש אחריהם אחרי השמדם מפניך ופן תדרש לאלהיהם לאמר איכה יעבדו הגוים האלה את אלהיהם ואעשה כן גם אני</span> <span class="verse"><a name="31">31</a>לא  לא תעשה כן ליהוה אלהיך  כי כל תועבת יהוה אשר שנא עשו לאלהיהם--כי גם את בניהם ואת בנתיהם ישרפו באש לאלהיהם</span> </p></div</div></div></body></html>