<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/deut/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/deut">Deuteronomy</a> &gt <strong>Chapter 27</strong></div><p><span class="verse"><a name="1">1</a>א  ויצו משה וזקני ישראל את העם לאמר  שמר את כל המצוה אשר אנכי מצוה אתכם היום</span> <span class="verse"><a name="2">2</a>ב  והיה ביום אשר תעברו את הירדן אל הארץ אשר יהוה אלהיך נתן לך--והקמת לך אבנים גדלות ושדת אתם בשיד</span> <span class="verse"><a name="3">3</a>ג  וכתבת עליהן את כל דברי התורה הזאת--בעברך  למען אשר תבא אל הארץ אשר יהוה אלהיך נתן לך ארץ זבת חלב ודבש כאשר דבר יהוה אלהי אבתיך לך</span> <span class="verse"><a name="4">4</a>ד  והיה בעברכם את הירדן תקימו את האבנים האלה אשר אנכי מצוה אתכם היום בהר עיבל ושדת אותם בשיד</span> <span class="verse"><a name="5">5</a>ה  ובנית שם מזבח ליהוה אלהיך  מזבח אבנים לא תניף עליהם ברזל</span> <span class="verse"><a name="6">6</a>ו  אבנים שלמות תבנה את מזבח יהוה אלהיך והעלית עליו עולת ליהוה אלהיך</span> <span class="verse"><a name="7">7</a>ז  וזבחת שלמים ואכלת שם ושמחת לפני יהוה אלהיך</span> <span class="verse"><a name="8">8</a>ח  וכתבת על האבנים את כל דברי התורה הזאת--באר היטב  {ס}</span> <span class="verse"><a name="9">9</a>ט  וידבר משה והכהנים הלוים אל כל ישראל לאמר  הסכת ושמע ישראל היום הזה נהיית לעם ליהוה אלהיך</span> <span class="verse"><a name="10">10</a>י  ושמעת בקול יהוה אלהיך ועשית את מצותו ואת חקיו אשר אנכי מצוך היום  {ס}</span> <span class="verse"><a name="11">11</a>יא  ויצו משה את העם ביום ההוא לאמר</span> <span class="verse"><a name="12">12</a>יב  אלה יעמדו לברך את העם על הר גרזים בעברכם את הירדן  שמעון ולוי ויהודה ויששכר ויוסף ובנימן</span> <span class="verse"><a name="13">13</a>יג  ואלה יעמדו על הקללה בהר עיבל  ראובן גד ואשר וזבולן דן ונפתלי</span> <span class="verse"><a name="14">14</a>יד  וענו הלוים ואמרו אל כל איש ישראל--קול רם  {ס}</span> <span class="verse"><a name="15">15</a>טו  ארור האיש אשר יעשה פסל ומסכה תועבת יהוה מעשה ידי חרש--ושם בסתר וענו כל העם ואמרו אמן  {ס}</span> <span class="verse"><a name="16">16</a>טז  ארור מקלה אביו ואמו ואמר כל העם אמן  {ס}</span> <span class="verse"><a name="17">17</a>יז  ארור מסיג גבול רעהו ואמר כל העם אמן  {ס}</span> <span class="verse"><a name="18">18</a>יח  ארור משגה עור בדרך ואמר כל העם אמן  {ס}</span> <span class="verse"><a name="19">19</a>יט  ארור מטה משפט גר יתום--ואלמנה ואמר כל העם אמן</span> <span class="verse"><a name="20">20</a>כ  ארור שכב עם אשת אביו--כי גלה כנף אביו ואמר כל העם אמן  {ס}</span> <span class="verse"><a name="21">21</a>כא  ארור שכב עם כל בהמה ואמר כל העם אמן  {ס}</span> <span class="verse"><a name="22">22</a>כב  ארור שכב עם אחתו--בת אביו או בת אמו ואמר כל העם אמן  {ס}</span> <span class="verse"><a name="23">23</a>כג  ארור שכב עם חתנתו ואמר כל העם אמן  {ס}</span> <span class="verse"><a name="24">24</a>כד  ארור מכה רעהו בסתר ואמר כל העם אמן  {ס}</span> <span class="verse"><a name="25">25</a>כה  ארור לקח שחד להכות נפש דם נקי ואמר כל העם אמן  {ס}</span> <span class="verse"><a name="26">26</a>כו  ארור אשר לא יקים את דברי התורה הזאת--לעשות אותם ואמר כל העם אמן  {פ}</span> </p></div</div></div></body></html>