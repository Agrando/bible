<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/deut/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/deut">Deuteronomy</a> &gt <strong>Chapter 5</strong></div><p><span class="verse"><a name="1">1</a>א  ויקרא משה אל כל ישראל ויאמר אלהם שמע ישראל את החקים ואת המשפטים אשר אנכי דבר באזניכם היום ולמדתם אתם ושמרתם לעשתם</span> <span class="verse"><a name="2">2</a>ב  יהוה אלהינו כרת עמנו ברית--בחרב</span> <span class="verse"><a name="3">3</a>ג  לא את אבתינו כרת יהוה את הברית הזאת  כי אתנו אנחנו אלה פה היום כלנו חיים</span> <span class="verse"><a name="4">4</a>ד  פנים בפנים דבר יהוה עמכם בהר--מתוך האש</span> <span class="verse"><a name="5">5</a>ה  אנכי עמד בין יהוה וביניכם בעת ההוא להגיד לכם את דבר יהוה  כי יראתם מפני האש ולא עליתם בהר לאמר  {ס}</span> <span class="verse"><a name="6">6</a>ו  אנכי יהוה אלהיך אשר הוצאתיך מארץ מצרים מבית עבדים  לא יהיה לך אלהים אחרים על פני</span> <span class="verse"><a name="7">7</a>ז  לא תעשה לך פסל כל תמונה אשר בשמים ממעל ואשר בארץ מתחת--ואשר במים מתחת לארץ</span> <span class="verse"><a name="8">8</a>ח  לא תשתחוה להם ולא תעבדם  כי אנכי יהוה אלהיך אל קנא--פקד עון אבות על בנים ועל שלשים ועל רבעים לשנאי</span> <span class="verse"><a name="9">9</a>ט  ועשה חסד לאלפים--לאהבי ולשמרי מצותו (מצותי)  {ס}</span> <span class="verse"><a name="10">10</a>י  לא תשא את שם יהוה אלהיך לשוא  כי לא ינקה יהוה את אשר ישא את שמו לשוא  {ס}</span> <span class="verse"><a name="11">11</a>יא  שמור את יום השבת לקדשו כאשר צוך יהוה אלהיך</span> <span class="verse"><a name="12">12</a>יב  ששת ימים תעבד ועשית כל מלאכתך</span> <span class="verse"><a name="13">13</a>יג  ויום השביעי--שבת ליהוה אלהיך  לא תעשה כל מלאכה אתה ובנך ובתך ועבדך ואמתך ושורך וחמרך וכל בהמתך וגרך אשר בשעריך--למען ינוח עבדך ואמתך כמוך</span> <span class="verse"><a name="14">14</a>יד  וזכרת כי עבד היית בארץ מצרים ויצאך יהוה אלהיך משם ביד חזקה ובזרע נטויה על כן צוך יהוה אלהיך לעשות את יום השבת  {ס}</span> <span class="verse"><a name="15">15</a>טו  כבד את אביך ואת אמך כאשר צוך יהוה אלהיך--למען יאריכן ימיך ולמען ייטב לך על האדמה אשר יהוה אלהיך נתן לך  {ס}</span> <span class="verse"><a name="16">16</a>טז  לא תרצח  {ס}  ולא תנאף  {ס}  ולא תגנב  {ס}  ולא תענה ברעך עד שוא  {ס}</span> <span class="verse"><a name="17">17</a>יז  ולא תחמד אשת רעך  {ס}  ולא תתאוה בית רעך שדהו ועבדו ואמתו שורו וחמרו וכל אשר לרעך  {ס}</span> <span class="verse"><a name="18">18</a>יח  את הדברים האלה דבר יהוה אל כל קהלכם בהר מתוך האש הענן והערפל--קול גדול ולא יסף ויכתבם על שני לחת אבנים ויתנם אלי</span> <span class="verse"><a name="19">19</a>יט  ויהי כשמעכם את הקול מתוך החשך וההר בער באש ותקרבון אלי כל ראשי שבטיכם וזקניכם</span> <span class="verse"><a name="20">20</a>כ  ותאמרו הן הראנו יהוה אלהינו את כבדו ואת גדלו ואת קלו שמענו מתוך האש היום הזה ראינו כי ידבר אלהים את האדם וחי</span> <span class="verse"><a name="21">21</a>כא  ועתה למה נמות כי תאכלנו האש הגדלה הזאת אם יספים אנחנו לשמע את קול יהוה אלהינו עוד--ומתנו</span> <span class="verse"><a name="22">22</a>כב  כי מי כל בשר אשר שמע קול אלהים חיים מדבר מתוך האש כמנו--ויחי</span> <span class="verse"><a name="23">23</a>כג  קרב אתה ושמע את כל אשר יאמר יהוה אלהינו ואת תדבר אלינו את כל אשר ידבר יהוה אלהינו אליך--ושמענו ועשינו</span> <span class="verse"><a name="24">24</a>כד  וישמע יהוה את קול דבריכם בדברכם אלי ויאמר יהוה אלי שמעתי את קול דברי העם הזה אשר דברו אליך--היטיבו כל אשר דברו</span> <span class="verse"><a name="25">25</a>כה  מי יתן והיה לבבם זה להם ליראה אתי ולשמר את כל מצותי--כל הימים  למען ייטב להם ולבניהם לעלם</span> <span class="verse"><a name="26">26</a>כו  לך אמר להם  שובו לכם לאהליכם</span> <span class="verse"><a name="27">27</a>כז  ואתה פה עמד עמדי ואדברה אליך את כל המצוה והחקים והמשפטים אשר תלמדם ועשו בארץ אשר אנכי נתן להם לרשתה</span> <span class="verse"><a name="28">28</a>כח  ושמרתם לעשות כאשר צוה יהוה אלהיכם אתכם  לא תסרו ימין ושמאל</span> <span class="verse"><a name="29">29</a>כט  בכל הדרך אשר צוה יהוה אלהיכם אתכם--תלכו  למען תחיון וטוב לכם והארכתם ימים בארץ אשר תירשון</span> </p></div</div></div></body></html>