<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/deut/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/deut">Deuteronomy</a> &gt <strong>Chapter 19</strong></div><p><span class="verse"><a name="1">1</a>א  כי יכרית יהוה אלהיך את הגוים אשר יהוה אלהיך נתן לך את ארצם וירשתם וישבת בעריהם ובבתיהם</span> <span class="verse"><a name="2">2</a>ב  שלוש ערים תבדיל לך  בתוך ארצך--אשר יהוה אלהיך נתן לך לרשתה</span> <span class="verse"><a name="3">3</a>ג  תכין לך הדרך ושלשת את גבול ארצך אשר ינחילך יהוה אלהיך והיה לנוס שמה כל רצח</span> <span class="verse"><a name="4">4</a>ד  וזה דבר הרצח אשר ינוס שמה וחי  אשר יכה את רעהו בבלי דעת והוא לא שנא לו מתמל שלשם</span> <span class="verse"><a name="5">5</a>ה  ואשר יבא את רעהו ביער לחטב עצים ונדחה ידו בגרזן לכרת העץ ונשל הברזל מן העץ ומצא את רעהו ומת  הוא ינוס אל אחת הערים האלה--וחי</span> <span class="verse"><a name="6">6</a>ו  פן ירדף גאל הדם אחרי הרצח כי יחם לבבו והשיגו כי ירבה הדרך והכהו נפש ולו אין משפט מות כי לא שנא הוא לו מתמול שלשום</span> <span class="verse"><a name="7">7</a>ז  על כן אנכי מצוך לאמר  שלש ערים תבדיל לך</span> <span class="verse"><a name="8">8</a>ח  ואם ירחיב יהוה אלהיך את גבלך כאשר נשבע לאבתיך ונתן לך את כל הארץ אשר דבר לתת לאבתיך</span> <span class="verse"><a name="9">9</a>ט  כי תשמר את כל המצוה הזאת לעשתה אשר אנכי מצוך היום לאהבה את יהוה אלהיך וללכת בדרכיו כל הימים--ויספת לך עוד שלש ערים על השלש האלה</span> <span class="verse"><a name="10">10</a>י  ולא ישפך דם נקי בקרב ארצך אשר יהוה אלהיך נתן לך נחלה והיה עליך דמים  {פ}</span> <span class="verse"><a name="11">11</a>יא  וכי יהיה איש שנא לרעהו וארב לו וקם עליו והכהו נפש ומת ונס אל אחת הערים האל</span> <span class="verse"><a name="12">12</a>יב  ושלחו זקני עירו ולקחו אתו משם ונתנו אתו ביד גאל הדם--ומת</span> <span class="verse"><a name="13">13</a>יג  לא תחוס עינך עליו ובערת דם הנקי מישראל וטוב לך  {ס}</span> <span class="verse"><a name="14">14</a>יד  לא תסיג גבול רעך אשר גבלו ראשנים--בנחלתך אשר תנחל בארץ אשר יהוה אלהיך נתן לך לרשתה  {ס}</span> <span class="verse"><a name="15">15</a>טו  לא יקום עד אחד באיש לכל עון ולכל חטאת בכל חטא אשר יחטא  על פי שני עדים או על פי שלשה עדים--יקום דבר</span> <span class="verse"><a name="16">16</a>טז  כי יקום עד חמס באיש לענות בו סרה</span> <span class="verse"><a name="17">17</a>יז  ועמדו שני האנשים אשר להם הריב לפני יהוה לפני הכהנים והשפטים אשר יהיו בימים ההם</span> <span class="verse"><a name="18">18</a>יח  ודרשו השפטים היטב והנה עד שקר העד שקר ענה באחיו</span> <span class="verse"><a name="19">19</a>יט  ועשיתם לו כאשר זמם לעשות לאחיו ובערת הרע מקרבך</span> <span class="verse"><a name="20">20</a>כ  והנשארים ישמעו ויראו ולא יספו לעשות עוד כדבר הרע הזה--בקרבך</span> <span class="verse"><a name="21">21</a>כא  ולא תחוס עינך  נפש בנפש עין בעין שן בשן יד ביד רגל ברגל  {ס}</span> </p></div</div></div></body></html>