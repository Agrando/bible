<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/deut/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/deut">Deuteronomy</a> &gt <strong>Chapter 14</strong></div><p><span class="verse"><a name="1">1</a>א  בנים אתם ליהוה אלהיכם  לא תתגדדו ולא תשימו קרחה בין עיניכם--למת</span> <span class="verse"><a name="2">2</a>ב  כי עם קדוש אתה ליהוה אלהיך ובך בחר יהוה להיות לו לעם סגלה מכל העמים אשר על פני האדמה  {ס}</span> <span class="verse"><a name="3">3</a>ג  לא תאכל כל תועבה</span> <span class="verse"><a name="4">4</a>ד  זאת הבהמה אשר תאכלו  שור שה כשבים ושה עזים</span> <span class="verse"><a name="5">5</a>ה  איל וצבי ויחמור ואקו ודישן ותאו וזמר</span> <span class="verse"><a name="6">6</a>ו  וכל בהמה מפרסת פרסה ושסעת שסע שתי פרסות מעלת גרה בבהמה--אתה תאכלו</span> <span class="verse"><a name="7">7</a>ז  אך את זה לא תאכלו ממעלי הגרה וממפריסי הפרסה השסועה  את הגמל ואת הארנבת ואת השפן כי מעלה גרה המה ופרסה לא הפריסו--טמאים הם לכם</span> <span class="verse"><a name="8">8</a>ח  ואת החזיר כי מפריס פרסה הוא ולא גרה--טמא הוא לכם מבשרם לא תאכלו ובנבלתם לא תגעו  {ס}</span> <span class="verse"><a name="9">9</a>ט  את זה תאכלו מכל אשר במים  כל אשר לו סנפיר וקשקשת תאכלו</span> <span class="verse"><a name="10">10</a>י  וכל אשר אין לו סנפיר וקשקשת לא תאכלו--טמא הוא לכם  {ס}</span> <span class="verse"><a name="11">11</a>יא  כל צפור טהרה תאכלו</span> <span class="verse"><a name="12">12</a>יב  וזה אשר לא תאכלו מהם  הנשר והפרס והעזניה</span> <span class="verse"><a name="13">13</a>יג  והראה ואת האיה והדיה למינה</span> <span class="verse"><a name="14">14</a>יד  ואת כל ערב למינו</span> <span class="verse"><a name="15">15</a>טו  ואת בת היענה ואת התחמס ואת השחף ואת הנץ למינהו</span> <span class="verse"><a name="16">16</a>טז  את הכוס ואת הינשוף והתנשמת</span> <span class="verse"><a name="17">17</a>יז  והקאת ואת הרחמה ואת השלך</span> <span class="verse"><a name="18">18</a>יח  והחסידה והאנפה למינה והדוכיפת והעטלף</span> <span class="verse"><a name="19">19</a>יט  וכל שרץ העוף טמא הוא לכם  לא יאכלו</span> <span class="verse"><a name="20">20</a>כ  כל עוף טהור תאכלו</span> <span class="verse"><a name="21">21</a>כא  לא תאכלו כל נבלה לגר אשר בשעריך תתננה ואכלה או מכר לנכרי--כי עם קדוש אתה ליהוה אלהיך לא תבשל גדי בחלב אמו  {פ}</span> <span class="verse"><a name="22">22</a>כב  עשר תעשר את כל תבואת זרעך היצא השדה שנה שנה</span> <span class="verse"><a name="23">23</a>כג  ואכלת לפני יהוה אלהיך במקום אשר יבחר לשכן שמו שם מעשר דגנך תירשך ויצהרך ובכרת בקרך וצאנך  למען תלמד ליראה את יהוה אלהיך--כל הימים</span> <span class="verse"><a name="24">24</a>כד  וכי ירבה ממך הדרך כי לא תוכל שאתו--כי ירחק ממך המקום אשר יבחר יהוה אלהיך לשום שמו שם  כי יברכך יהוה אלהיך</span> <span class="verse"><a name="25">25</a>כה  ונתתה בכסף וצרת הכסף בידך והלכת אל המקום אשר יבחר יהוה אלהיך בו</span> <span class="verse"><a name="26">26</a>כו  ונתתה הכסף בכל אשר תאוה נפשך בבקר ובצאן וביין ובשכר ובכל אשר תשאלך נפשך ואכלת שם לפני יהוה אלהיך ושמחת אתה וביתך</span> <span class="verse"><a name="27">27</a>כז  והלוי אשר בשעריך לא תעזבנו  כי אין לו חלק ונחלה עמך  {ס}</span> <span class="verse"><a name="28">28</a>כח  מקצה שלש שנים תוציא את כל מעשר תבואתך בשנה ההוא והנחת בשעריך</span> <span class="verse"><a name="29">29</a>כט  ובא הלוי כי אין לו חלק ונחלה עמך והגר והיתום והאלמנה אשר בשעריך ואכלו ושבעו--למען יברכך יהוה אלהיך בכל מעשה ידך אשר תעשה  {ס}</span> </p></div</div></div></body></html>