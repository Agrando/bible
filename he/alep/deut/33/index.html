<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/deut/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/deut">Deuteronomy</a> &gt <strong>Chapter 33</strong></div><p><span class="verse"><a name="1">1</a>א  וזאת הברכה אשר ברך משה איש האלהים--את בני ישראל  לפני מותו</span> <span class="verse"><a name="2">2</a>ב  ויאמר יהוה מסיני בא וזרח משעיר למו--הופיע מהר פארן ואתה מרבבת קדש מימינו אשדת (אש דת) למו</span> <span class="verse"><a name="3">3</a>ג  אף חבב עמים כל קדשיו בידך והם תכו לרגלך ישא מדברתיך</span> <span class="verse"><a name="4">4</a>ד  תורה צוה לנו משה  מורשה קהלת יעקב</span> <span class="verse"><a name="5">5</a>ה  ויהי בישרון מלך בהתאסף ראשי עם יחד שבטי ישראל</span> <span class="verse"><a name="6">6</a>ו  יחי ראובן ואל ימת ויהי מתיו מספר  {ס}</span> <span class="verse"><a name="7">7</a>ז  וזאת ליהודה ויאמר שמע יהוה קול יהודה ואל עמו תביאנו ידיו רב לו ועזר מצריו תהיה  {פ}</span> <span class="verse"><a name="8">8</a>ח  וללוי אמר תמיך ואוריך לאיש חסידך אשר נסיתו במסה תריבהו על מי מריבה</span> <span class="verse"><a name="9">9</a>ט  האמר לאביו ולאמו לא ראיתיו ואת אחיו לא הכיר ואת בנו לא ידע  כי שמרו אמרתך ובריתך ינצרו</span> <span class="verse"><a name="10">10</a>י  יורו משפטיך ליעקב ותורתך לישראל ישימו קטורה באפך וכליל על מזבחך</span> <span class="verse"><a name="11">11</a>יא  ברך יהוה חילו ופעל ידיו תרצה מחץ מתנים קמיו ומשנאיו מן יקומון  {ס}</span> <span class="verse"><a name="12">12</a>יב  לבנימן אמר--ידיד יהוה ישכן לבטח עליו חפף עליו כל היום ובין כתפיו שכן  {ס}</span> <span class="verse"><a name="13">13</a>יג  וליוסף אמר מברכת יהוה ארצו ממגד שמים מטל ומתהום רבצת תחת</span> <span class="verse"><a name="14">14</a>יד  וממגד תבואת שמש וממגד גרש ירחים</span> <span class="verse"><a name="15">15</a>טו  ומראש הררי קדם וממגד גבעות עולם</span> <span class="verse"><a name="16">16</a>טז  וממגד ארץ ומלאה ורצון שכני סנה תבואתה לראש יוסף ולקדקד נזיר אחיו</span> <span class="verse"><a name="17">17</a>יז  בכור שורו הדר לו וקרני ראם קרניו--בהם עמים ינגח יחדו אפסי ארץ והם רבבות אפרים והם אלפי מנשה  {ס}</span> <span class="verse"><a name="18">18</a>יח  ולזבולן אמר שמח זבולן בצאתך ויששכר באהליך</span> <span class="verse"><a name="19">19</a>יט  עמים הר יקראו--שם יזבחו זבחי צדק  כי שפע ימים יינקו ושפני טמוני חול  {ס}</span> <span class="verse"><a name="20">20</a>כ  ולגד אמר ברוך מרחיב גד  כלביא שכן וטרף זרוע אף קדקד</span> <span class="verse"><a name="21">21</a>כא  וירא ראשית לו כי שם חלקת מחקק ספון ויתא ראשי עם--צדקת יהוה עשה ומשפטיו עם ישראל  {ס}</span> <span class="verse"><a name="22">22</a>כב  ולדן אמר דן גור אריה יזנק מן הבשן</span> <span class="verse"><a name="23">23</a>כג  ולנפתלי אמר--נפתלי שבע רצון ומלא ברכת יהוה ים ודרום ירשה  {ס}</span> <span class="verse"><a name="24">24</a>כד  ולאשר אמר ברוך מבנים אשר יהי רצוי אחיו וטבל בשמן רגלו</span> <span class="verse"><a name="25">25</a>כה  ברזל ונחשת מנעלך וכימיך דבאך</span> <span class="verse"><a name="26">26</a>כו  אין כאל ישרון  רכב שמים בעזרך ובגאותו שחקים</span> <span class="verse"><a name="27">27</a>כז  מענה אלהי קדם ומתחת זרעת עולם ויגרש מפניך אויב ויאמר השמד</span> <span class="verse"><a name="28">28</a>כח  וישכן ישראל בטח בדד עין יעקב אל ארץ דגן ותירוש אף שמיו יערפו טל</span> <span class="verse"><a name="29">29</a>כט  אשריך ישראל מי כמוך עם נושע ביהוה מגן עזרך ואשר חרב גאותך ויכחשו איביך לך ואתה על במותימו תדרך  {ס}</span> </p></div</div></div></body></html>