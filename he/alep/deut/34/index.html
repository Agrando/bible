<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/deut/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/deut">Deuteronomy</a> &gt <strong>Chapter 34</strong></div><p><span class="verse"><a name="1">1</a>א  ויעל משה מערבת מואב אל הר נבו ראש הפסגה אשר על פני ירחו ויראהו יהוה את כל הארץ את הגלעד עד דן</span> <span class="verse"><a name="2">2</a>ב  ואת כל נפתלי ואת ארץ אפרים ומנשה ואת כל ארץ יהודה עד הים האחרון</span> <span class="verse"><a name="3">3</a>ג  ואת הנגב ואת הככר בקעת ירחו עיר התמרים--עד צער</span> <span class="verse"><a name="4">4</a>ד  ויאמר יהוה אליו זאת הארץ אשר נשבעתי לאברהם ליצחק וליעקב לאמר לזרעך אתננה הראיתיך בעיניך ושמה לא תעבר</span> <span class="verse"><a name="5">5</a>ה  וימת שם משה עבד יהוה בארץ מואב--על פי יהוה</span> <span class="verse"><a name="6">6</a>ו  ויקבר אתו בגי בארץ מואב מול בית פעור ולא ידע איש את קברתו עד היום הזה</span> <span class="verse"><a name="7">7</a>ז  ומשה בן מאה ועשרים שנה--במתו לא כהתה עינו ולא נס לחה</span> <span class="verse"><a name="8">8</a>ח  ויבכו בני ישראל את משה בערבת מואב שלשים יום ויתמו ימי בכי אבל משה</span> <span class="verse"><a name="9">9</a>ט  ויהושע בן נון מלא רוח חכמה--כי סמך משה את ידיו עליו וישמעו אליו בני ישראל ויעשו כאשר צוה יהוה את משה</span> <span class="verse"><a name="10">10</a>י  ולא קם נביא עוד בישראל כמשה אשר ידעו יהוה פנים אל פנים</span> <span class="verse"><a name="11">11</a>יא  לכל האתת והמופתים אשר שלחו יהוה לעשות בארץ מצרים--לפרעה ולכל עבדיו ולכל ארצו</span> <span class="verse"><a name="12">12</a>יב  ולכל היד החזקה ולכל המורא הגדול אשר עשה משה לעיני כל ישראל  {ש}</span> </p></div</div></div></body></html>