<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ruth/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ruth">Ruth</a> &gt <strong>Chapter 3</strong></div><p><span class="verse"><a name="1">1</a>א  ותאמר לה נעמי חמותה  בתי הלא אבקש לך מנוח אשר ייטב לך</span> <span class="verse"><a name="2">2</a>ב  ועתה הלא בעז מדעתנו אשר היית את נערותיו הנה הוא זרה את גרן השערים--הלילה</span> <span class="verse"><a name="3">3</a>ג  ורחצת וסכת ושמת שמלתך (שמלתיך) עליך--וירדתי (וירדת) הגרן אל תודעי לאיש עד כלתו לאכל ולשתות</span> <span class="verse"><a name="4">4</a>ד  ויהי בשכבו וידעת את המקום אשר ישכב שם ובאת וגלית מרגלתיו ושכבתי (ושכבת) והוא יגיד לך את אשר תעשין</span> <span class="verse"><a name="5">5</a>ה  ותאמר אליה  כל אשר תאמרי     (אלי) אעשה</span> <span class="verse"><a name="6">6</a>ו  ותרד הגרן ותעש ככל אשר צותה חמותה</span> <span class="verse"><a name="7">7</a>ז  ויאכל בעז וישת וייטב לבו ויבא לשכב בקצה הערמה ותבא בלט ותגל מרגלתיו ותשכב</span> <span class="verse"><a name="8">8</a>ח  ויהי בחצי הלילה ויחרד האיש וילפת והנה אשה שכבת מרגלתיו</span> <span class="verse"><a name="9">9</a>ט  ויאמר מי את ותאמר אנכי רות אמתך ופרשת כנפך על אמתך כי גאל אתה</span> <span class="verse"><a name="10">10</a>י  ויאמר ברוכה את ליהוה בתי--היטבת חסדך האחרון מן הראשון  לבלתי לכת אחרי הבחורים--אם דל ואם עשיר</span> <span class="verse"><a name="11">11</a>יא  ועתה בתי אל תיראי כל אשר תאמרי אעשה לך  כי יודע כל שער עמי כי אשת חיל את</span> <span class="verse"><a name="12">12</a>יב  ועתה כי אמנם כי אם (  ) גאל אנכי וגם יש גאל קרוב ממני</span> <span class="verse"><a name="13">13</a>יג  לי big נ /big י הלילה והיה בבקר אם יגאלך טוב יגאל ואם לא יחפץ לגאלך וגאלתיך אנכי חי יהוה שכבי עד הבקר</span> <span class="verse"><a name="14">14</a>יד  ותשכב מרגלותו עד הבקר ותקם בטרום (בטרם) יכיר איש את רעהו ויאמר אל יודע כי באה האשה הגרן</span> <span class="verse"><a name="15">15</a>טו  ויאמר הבי המטפחת אשר עליך ואחזי בה--ותאחז בה וימד שש שערים וישת עליה ויבא העיר</span> <span class="verse"><a name="16">16</a>טז  ותבוא אל חמותה ותאמר מי את בתי ותגד לה--את כל אשר עשה לה האיש</span> <span class="verse"><a name="17">17</a>יז  ותאמר שש השערים האלה נתן לי  כי אמר     (אלי) אל תבואי ריקם אל חמותך</span> <span class="verse"><a name="18">18</a>יח  ותאמר שבי בתי עד אשר תדעין איך יפל דבר  כי לא ישקט האיש כי אם כלה הדבר היום</span> </p></div</div></div></body></html>