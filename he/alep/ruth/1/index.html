<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/ruth/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/ruth">Ruth</a> &gt <strong>Chapter 1</strong></div><p><span class="verse"><a name="1">1</a>א  ויהי בימי שפט השפטים ויהי רעב בארץ וילך איש מבית לחם יהודה לגור בשדי מואב--הוא ואשתו ושני בניו</span> <span class="verse"><a name="2">2</a>ב  ושם האיש אלימלך ושם אשתו נעמי ושם שני בניו מחלון וכליון אפרתים--מבית לחם יהודה ויבאו שדי מואב ויהיו שם</span> <span class="verse"><a name="3">3</a>ג  וימת אלימלך איש נעמי ותשאר היא ושני בניה</span> <span class="verse"><a name="4">4</a>ד  וישאו להם נשים מאביות--שם האחת ערפה ושם השנית רות וישבו שם כעשר שנים</span> <span class="verse"><a name="5">5</a>ה  וימתו גם שניהם מחלון וכליון ותשאר האשה משני ילדיה ומאישה</span> <span class="verse"><a name="6">6</a>ו  ותקם היא וכלתיה ותשב משדי מואב  כי שמעה בשדה מואב--כי פקד יהוה את עמו לתת להם לחם</span> <span class="verse"><a name="7">7</a>ז  ותצא מן המקום אשר היתה שמה ושתי כלותיה עמה ותלכנה בדרך לשוב אל ארץ יהודה</span> <span class="verse"><a name="8">8</a>ח  ותאמר נעמי לשתי כלתיה לכנה שבנה אשה לבית אמה יעשה (יעש) יהוה עמכם חסד כאשר עשיתם עם המתים ועמדי</span> <span class="verse"><a name="9">9</a>ט  יתן יהוה לכם ומצאן מנוחה אשה בית אישה ותשק להן ותשאנה קולן ותבכינה</span> <span class="verse"><a name="10">10</a>י  ותאמרנה לה  כי אתך נשוב לעמך</span> <span class="verse"><a name="11">11</a>יא  ותאמר נעמי שבנה בנתי למה תלכנה עמי  העוד לי בנים במעי והיו לכם לאנשים</span> <span class="verse"><a name="12">12</a>יב  שבנה בנתי לכן כי זקנתי מהיות לאיש  כי אמרתי יש לי תקוה--גם הייתי הלילה לאיש וגם ילדתי בנים</span> <span class="verse"><a name="13">13</a>יג  הלהן תשברנה עד אשר יגדלו הלהן תעגנה לבלתי היות לאיש אל בנתי כי מר לי מאד מכם--כי יצאה בי יד יהוה</span> <span class="verse"><a name="14">14</a>יד  ותשנה קולן ותבכינה עוד ותשק ערפה לחמותה ורות דבקה בה</span> <span class="verse"><a name="15">15</a>טו  ותאמר הנה שבה יבמתך אל עמה ואל אלהיה שובי אחרי יבמתך</span> <span class="verse"><a name="16">16</a>טז  ותאמר רות אל תפגעי בי לעזבך לשוב מאחריך  כי אל אשר תלכי אלך ובאשר תליני אלין--עמך עמי ואלהיך אלהי</span> <span class="verse"><a name="17">17</a>יז  באשר תמותי אמות ושם אקבר כה יעשה יהוה לי וכה יוסיף--כי המות יפריד ביני ובינך</span> <span class="verse"><a name="18">18</a>יח  ותרא כי מתאמצת היא ללכת אתה ותחדל לדבר אליה</span> <span class="verse"><a name="19">19</a>יט  ותלכנה שתיהם עד בואנה בית לחם ויהי כבואנה בית לחם ותהם כל העיר עליהן ותאמרנה הזאת נעמי</span> <span class="verse"><a name="20">20</a>כ  ותאמר אליהן אל תקראנה לי נעמי  קראן לי מרא כי המר שדי לי מאד</span> <span class="verse"><a name="21">21</a>כא  אני מלאה הלכתי וריקם השיבני יהוה למה תקראנה לי נעמי ויהוה ענה בי ושדי הרע לי</span> <span class="verse"><a name="22">22</a>כב  ותשב נעמי ורות המואביה כלתה עמה השבה משדי מואב והמה באו בית לחם בתחלת קציר שערים</span> </p></div</div></div></body></html>