<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/num/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/num">Numbers</a> &gt <strong>Chapter 9</strong></div><p><span class="verse"><a name="1">1</a>א  וידבר יהוה אל משה במדבר סיני בשנה השנית לצאתם מארץ מצרים בחדש הראשון--לאמר</span> <span class="verse"><a name="2">2</a>ב  ויעשו בני ישראל את הפסח במועדו</span> <span class="verse"><a name="3">3</a>ג  בארבעה עשר יום בחדש הזה בין הערבים תעשו אתו--במעדו ככל חקתיו וככל משפטיו תעשו אתו</span> <span class="verse"><a name="4">4</a>ד  וידבר משה אל בני ישראל לעשת הפסח</span> <span class="verse"><a name="5">5</a>ה  ויעשו את הפסח בראשון בארבעה עשר יום לחדש בין הערבים--במדבר סיני  ככל אשר צוה יהוה את משה--כן עשו בני ישראל</span> <span class="verse"><a name="6">6</a>ו  ויהי אנשים אשר היו טמאים לנפש אדם ולא יכלו לעשת הפסח ביום ההוא ויקרבו לפני משה ולפני אהרן--ביום ההוא</span> <span class="verse"><a name="7">7</a>ז  ויאמרו האנשים ההמה אליו אנחנו טמאים לנפש אדם למה נגרע לבלתי הקריב את קרבן יהוה במעדו בתוך בני ישראל</span> <span class="verse"><a name="8">8</a>ח  ויאמר אלהם משה  עמדו ואשמעה מה יצוה יהוה לכם  {פ}</span> <span class="verse"><a name="9">9</a>ט  וידבר יהוה אל משה לאמר</span> <span class="verse"><a name="10">10</a>י  דבר אל בני ישראל לאמר  איש איש כי יהיה טמא לנפש או בדרך רחקה לכם או לדרתיכם ועשה פסח ליהוה</span> <span class="verse"><a name="11">11</a>יא  בחדש השני בארבעה עשר יום בין הערבים--יעשו אתו  על מצות ומררים יאכלהו</span> <span class="verse"><a name="12">12</a>יב  לא ישאירו ממנו עד בקר ועצם לא ישברו בו ככל חקת הפסח יעשו אתו</span> <span class="verse"><a name="13">13</a>יג  והאיש אשר הוא טהור ובדרך לא היה וחדל לעשות הפסח--ונכרתה הנפש ההוא מעמיה  כי קרבן יהוה לא הקריב במעדו--חטאו ישא האיש ההוא</span> <span class="verse"><a name="14">14</a>יד  וכי יגור אתכם גר ועשה פסח ליהוה--כחקת הפסח וכמשפטו כן יעשה  חקה אחת יהיה לכם ולגר ולאזרח הארץ  {ס}</span> <span class="verse"><a name="15">15</a>טו  וביום הקים את המשכן כסה הענן את המשכן לאהל העדת ובערב יהיה על המשכן כמראה אש--עד בקר</span> <span class="verse"><a name="16">16</a>טז  כן יהיה תמיד הענן יכסנו ומראה אש לילה</span> <span class="verse"><a name="17">17</a>יז  ולפי העלות הענן מעל האהל--ואחרי כן יסעו בני ישראל ובמקום אשר ישכן שם הענן--שם יחנו בני ישראל</span> <span class="verse"><a name="18">18</a>יח  על פי יהוה יסעו בני ישראל ועל פי יהוה יחנו  כל ימי אשר ישכן הענן על המשכן--יחנו</span> <span class="verse"><a name="19">19</a>יט  ובהאריך הענן על המשכן ימים רבים--ושמרו בני ישראל את משמרת יהוה ולא יסעו</span> <span class="verse"><a name="20">20</a>כ  ויש אשר יהיה הענן ימים מספר--על המשכן על פי יהוה יחנו ועל פי יהוה יסעו</span> <span class="verse"><a name="21">21</a>כא  ויש אשר יהיה הענן מערב עד בקר ונעלה הענן בבקר ונסעו או יומם ולילה ונעלה הענן ונסעו</span> <span class="verse"><a name="22">22</a>כב  או ימים או חדש או ימים בהאריך הענן על המשכן לשכן עליו יחנו בני ישראל ולא יסעו ובהעלתו יסעו</span> <span class="verse"><a name="23">23</a>כג  על פי יהוה יחנו ועל פי יהוה יסעו  את משמרת יהוה שמרו על פי יהוה ביד משה  {פ}</span> </p></div</div></div></body></html>