<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/num/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/num">Numbers</a> &gt <strong>Chapter 29</strong></div><p><span class="verse"><a name="1">1</a>א  ובחדש השביעי באחד לחדש מקרא קדש יהיה לכם--כל מלאכת עבדה לא תעשו  יום תרועה יהיה לכם</span> <span class="verse"><a name="2">2</a>ב  ועשיתם עלה לריח ניחח ליהוה--פר בן בקר אחד איל אחד כבשים בני שנה שבעה תמימם</span> <span class="verse"><a name="3">3</a>ג  ומנחתם--סלת בלולה בשמן  שלשה עשרנים לפר שני עשרנים לאיל</span> <span class="verse"><a name="4">4</a>ד  ועשרון אחד לכבש האחד לשבעת הכבשים</span> <span class="verse"><a name="5">5</a>ה  ושעיר עזים אחד חטאת לכפר עליכם</span> <span class="verse"><a name="6">6</a>ו  מלבד עלת החדש ומנחתה ועלת התמיד ומנחתה ונסכיהם כמשפטם  לריח ניחח אשה ליהוה  {ס}</span> <span class="verse"><a name="7">7</a>ז  ובעשור לחדש השביעי הזה מקרא קדש יהיה לכם ועניתם את נפשתיכם כל מלאכה לא תעשו</span> <span class="verse"><a name="8">8</a>ח  והקרבתם עלה ליהוה ריח ניחח פר בן בקר אחד איל אחד כבשים בני שנה שבעה תמימם יהיו לכם</span> <span class="verse"><a name="9">9</a>ט  ומנחתם--סלת בלולה בשמן  שלשה עשרנים לפר שני עשרנים לאיל האחד</span> <span class="verse"><a name="10">10</a>י  עשרון עשרון לכבש האחד--לשבעת הכבשים</span> <span class="verse"><a name="11">11</a>יא  שעיר עזים אחד חטאת מלבד חטאת הכפרים ועלת התמיד ומנחתה ונסכיהם  {ס}</span> <span class="verse"><a name="12">12</a>יב  ובחמשה עשר יום לחדש השביעי מקרא קדש יהיה לכם--כל מלאכת עבדה לא תעשו וחגתם חג ליהוה שבעת ימים</span> <span class="verse"><a name="13">13</a>יג  והקרבתם עלה אשה ריח ניחח ליהוה--פרים בני בקר שלשה עשר אילם שנים כבשים בני שנה ארבעה עשר תמימם יהיו</span> <span class="verse"><a name="14">14</a>יד  ומנחתם--סלת בלולה בשמן  שלשה עשרנים לפר האחד לשלשה עשר פרים שני עשרנים לאיל האחד לשני האילם</span> <span class="verse"><a name="15">15</a>טו  ועשרון עשרון לכבש האחד--לארבעה עשר כבשים</span> <span class="verse"><a name="16">16</a>טז  ושעיר עזים אחד חטאת מלבד עלת התמיד מנחתה ונסכה  {ס}</span> <span class="verse"><a name="17">17</a>יז  וביום השני פרים בני בקר שנים עשר--אילם שנים כבשים בני שנה ארבעה עשר תמימם</span> <span class="verse"><a name="18">18</a>יח  ומנחתם ונסכיהם לפרים לאילם ולכבשים במספרם--כמשפט</span> <span class="verse"><a name="19">19</a>יט  ושעיר עזים אחד חטאת מלבד עלת התמיד ומנחתה ונסכיהם  {ס}</span> <span class="verse"><a name="20">20</a>כ  וביום השלישי פרים עשתי עשר אילם שנים כבשים בני שנה ארבעה עשר תמימם</span> <span class="verse"><a name="21">21</a>כא  ומנחתם ונסכיהם לפרים לאילם ולכבשים במספרם--כמשפט</span> <span class="verse"><a name="22">22</a>כב  ושעיר חטאת אחד מלבד עלת התמיד ומנחתה ונסכה  {ס}</span> <span class="verse"><a name="23">23</a>כג  וביום הרביעי פרים עשרה אילם שנים כבשים בני שנה ארבעה עשר תמימם</span> <span class="verse"><a name="24">24</a>כד  מנחתם ונסכיהם לפרים לאילם ולכבשים במספרם--כמשפט</span> <span class="verse"><a name="25">25</a>כה  ושעיר עזים אחד חטאת מלבד עלת התמיד מנחתה ונסכה  {ס}</span> <span class="verse"><a name="26">26</a>כו  וביום החמישי פרים תשעה אילם שנים כבשים בני שנה ארבעה עשר תמימם</span> <span class="verse"><a name="27">27</a>כז  ומנחתם ונסכיהם לפרים לאילם ולכבשים במספרם--כמשפט</span> <span class="verse"><a name="28">28</a>כח  ושעיר חטאת אחד מלבד עלת התמיד ומנחתה ונסכה  {ס}</span> <span class="verse"><a name="29">29</a>כט  וביום הששי פרים שמנה אילם שנים כבשים בני שנה ארבעה עשר תמימם</span> <span class="verse"><a name="30">30</a>ל  ומנחתם ונסכיהם לפרים לאילם ולכבשים במספרם--כמשפט</span> <span class="verse"><a name="31">31</a>לא  ושעיר חטאת אחד מלבד עלת התמיד מנחתה ונסכיה  {ס}</span> <span class="verse"><a name="32">32</a>לב  וביום השביעי פרים שבעה אילם שנים כבשים בני שנה ארבעה עשר תמימם</span> <span class="verse"><a name="33">33</a>לג  ומנחתם ונסכהם לפרים לאילם ולכבשים במספרם--כמשפטם</span> <span class="verse"><a name="34">34</a>לד  ושעיר חטאת אחד מלבד עלת התמיד מנחתה ונסכה  {ס}</span> <span class="verse"><a name="35">35</a>לה  ביום השמיני--עצרת תהיה לכם  כל מלאכת עבדה לא תעשו</span> <span class="verse"><a name="36">36</a>לו  והקרבתם עלה אשה ריח ניחח ליהוה--פר אחד איל אחד כבשים בני שנה שבעה תמימם</span> <span class="verse"><a name="37">37</a>לז  מנחתם ונסכיהם לפר לאיל ולכבשים במספרם--כמשפט</span> <span class="verse"><a name="38">38</a>לח  ושעיר חטאת אחד מלבד עלת התמיד ומנחתה ונסכה</span> <span class="verse"><a name="39">39</a>לט  אלה תעשו ליהוה במועדיכם--לבד מנדריכם ונדבתיכם לעלתיכם ולמנחתיכם ולנסכיכם ולשלמיכם</span> </p></div</div></div></body></html>