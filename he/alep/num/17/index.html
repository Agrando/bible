<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/num/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/num">Numbers</a> &gt <strong>Chapter 17</strong></div><p><span class="verse"><a name="1">1</a>א  וידבר יהוה אל משה לאמר</span> <span class="verse"><a name="2">2</a>ב  אמר אל אלעזר בן אהרן הכהן וירם את המחתת מבין השרפה ואת האש זרה הלאה  כי קדשו</span> <span class="verse"><a name="3">3</a>ג  את מחתות החטאים האלה בנפשתם ועשו אתם רקעי פחים צפוי למזבח--כי הקריבם לפני יהוה ויקדשו ויהיו לאות לבני ישראל</span> <span class="verse"><a name="4">4</a>ד  ויקח אלעזר הכהן את מחתות הנחשת אשר הקריבו השרפים וירקעום צפוי למזבח</span> <span class="verse"><a name="5">5</a>ה  זכרון לבני ישראל למען אשר לא יקרב איש זר אשר לא מזרע אהרן הוא להקטיר קטרת לפני יהוה ולא יהיה כקרח וכעדתו כאשר דבר יהוה ביד משה לו  {פ}</span> <span class="verse"><a name="6">6</a>ו  וילנו כל עדת בני ישראל ממחרת על משה ועל אהרן לאמר  אתם המתם את עם יהוה</span> <span class="verse"><a name="7">7</a>ז  ויהי בהקהל העדה על משה ועל אהרן ויפנו אל אהל מועד והנה כסהו הענן וירא כבוד יהוה</span> <span class="verse"><a name="8">8</a>ח  ויבא משה ואהרן אל פני אהל מועד  {ס}</span> <span class="verse"><a name="9">9</a>ט  וידבר יהוה אל משה לאמר</span> <span class="verse"><a name="10">10</a>י  הרמו מתוך העדה הזאת ואכלה אתם כרגע ויפלו על פניהם</span> <span class="verse"><a name="11">11</a>יא  ויאמר משה אל אהרן קח את המחתה ותן עליה אש מעל המזבח ושים קטרת והולך מהרה אל העדה וכפר עליהם  כי יצא הקצף מלפני יהוה החל הנגף</span> <span class="verse"><a name="12">12</a>יב  ויקח אהרן כאשר דבר משה וירץ אל תוך הקהל והנה החל הנגף בעם ויתן את הקטרת ויכפר על העם</span> <span class="verse"><a name="13">13</a>יג  ויעמד בין המתים ובין החיים ותעצר המגפה [ (Numbers 17:14)  יד  ויהיו המתים במגפה ארבעה עשר אלף ושבע מאות--מלבד המתים על דבר קרח ] [ (Numbers 17:15)  טו  וישב אהרן אל משה אל פתח אהל מועד והמגפה נעצרה  {פ}  ] [ (Numbers 17:16)  טז  וידבר יהוה אל משה לאמר ] [ (Numbers 17:17)  יז  דבר אל בני ישראל וקח מאתם מטה מטה לבית אב מאת כל נשיאהם לבית אבתם--שנים עשר מטות  איש את שמו תכתב על מטהו ] [ (Numbers 17:18)  יח  ואת שם אהרן תכתב על מטה לוי  כי מטה אחד לראש בית אבותם ] [ (Numbers 17:19)  יט  והנחתם באהל מועד--לפני העדות אשר אועד לכם שמה ] [ (Numbers 17:20)  כ  והיה האיש אשר אבחר בו--מטהו יפרח והשכתי מעלי את תלנות בני ישראל אשר הם מלינם עליכם ] [ (Numbers 17:21)  כא  וידבר משה אל בני ישראל ויתנו אליו כל נשיאיהם מטה לנשיא אחד מטה לנשיא אחד לבית אבתם--שנים עשר מטות ומטה אהרן בתוך מטותם ] [ (Numbers 17:22)  כב  וינח משה את המטת לפני יהוה באהל העדת ] [ (Numbers 17:23)  כג  ויהי ממחרת ויבא משה אל אהל העדות והנה פרח מטה אהרן לבית לוי ויצא פרח ויצץ ציץ ויגמל שקדים ] [ (Numbers 17:24)  כד  ויצא משה את כל המטת מלפני יהוה אל כל בני ישראל ויראו ויקחו איש מטהו  {פ}  ] [ (Numbers 17:25)  כה  ויאמר יהוה אל משה השב את מטה אהרן לפני העדות למשמרת לאות לבני מרי ותכל תלונתם מעלי ולא ימתו ] [ (Numbers 17:26)  כו  ויעש משה  כאשר צוה יהוה אתו כן עשה  {פ}  ] [ (Numbers 17:27)  כז  ויאמרו בני ישראל אל משה לאמר  הן גוענו אבדנו כלנו אבדנו ] [ (Numbers 17:28)  כח  כל הקרב הקרב אל משכן יהוה ימות האם תמנו לגוע  {ס}  ]</span> </p></div</div></div></body></html>