<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/num/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/num">Numbers</a> &gt <strong>Chapter 2</strong></div><p><span class="verse"><a name="1">1</a>א  וידבר יהוה אל משה ואל אהרן לאמר</span> <span class="verse"><a name="2">2</a>ב  איש על דגלו באתת לבית אבתם יחנו בני ישראל  מנגד סביב לאהל מועד יחנו</span> <span class="verse"><a name="3">3</a>ג  והחנים קדמה מזרחה דגל מחנה יהודה לצבאתם ונשיא לבני יהודה נחשון בן עמינדב</span> <span class="verse"><a name="4">4</a>ד  וצבאו ופקדיהם--ארבעה ושבעים אלף ושש מאות</span> <span class="verse"><a name="5">5</a>ה  והחנים עליו מטה יששכר ונשיא לבני יששכר נתנאל בן צוער</span> <span class="verse"><a name="6">6</a>ו  וצבאו ופקדיו--ארבעה וחמשים אלף וארבע מאות</span> <span class="verse"><a name="7">7</a>ז  מטה זבולן ונשיא לבני זבולן אליאב בן חלן</span> <span class="verse"><a name="8">8</a>ח  וצבאו ופקדיו--שבעה וחמשים אלף וארבע מאות</span> <span class="verse"><a name="9">9</a>ט  כל הפקדים למחנה יהודה מאת אלף ושמנים אלף וששת אלפים וארבע מאות--לצבאתם ראשנה יסעו  {ס}</span> <span class="verse"><a name="10">10</a>י  דגל מחנה ראובן תימנה לצבאתם ונשיא לבני ראובן אליצור בן שדיאור</span> <span class="verse"><a name="11">11</a>יא  וצבאו ופקדיו--ששה וארבעים אלף וחמש מאות</span> <span class="verse"><a name="12">12</a>יב  והחונם עליו מטה שמעון ונשיא לבני שמעון שלמיאל בן צורישדי</span> <span class="verse"><a name="13">13</a>יג  וצבאו ופקדיהם--תשעה וחמשים אלף ושלש מאות</span> <span class="verse"><a name="14">14</a>יד  ומטה גד ונשיא לבני גד אליסף בן רעואל</span> <span class="verse"><a name="15">15</a>טו  וצבאו ופקדיהם--חמשה וארבעים אלף ושש מאות וחמשים</span> <span class="verse"><a name="16">16</a>טז  כל הפקדים למחנה ראובן מאת אלף ואחד וחמשים אלף וארבע מאות וחמשים--לצבאתם ושנים יסעו  {ס}</span> <span class="verse"><a name="17">17</a>יז  ונסע אהל מועד מחנה הלוים בתוך המחנת כאשר יחנו כן יסעו איש על ידו לדגליהם  {ס}</span> <span class="verse"><a name="18">18</a>יח  דגל מחנה אפרים לצבאתם ימה ונשיא לבני אפרים אלישמע בן עמיהוד</span> <span class="verse"><a name="19">19</a>יט  וצבאו ופקדיהם--ארבעים אלף וחמש מאות</span> <span class="verse"><a name="20">20</a>כ  ועליו מטה מנשה ונשיא לבני מנשה גמליאל בן פדהצור</span> <span class="verse"><a name="21">21</a>כא  וצבאו ופקדיהם--שנים ושלשים אלף ומאתים</span> <span class="verse"><a name="22">22</a>כב  ומטה בנימן ונשיא לבני בנימן אבידן בן גדעני</span> <span class="verse"><a name="23">23</a>כג  וצבאו ופקדיהם--חמשה ושלשים אלף וארבע מאות</span> <span class="verse"><a name="24">24</a>כד  כל הפקדים למחנה אפרים מאת אלף ושמנת אלפים ומאה--לצבאתם ושלשים יסעו  {ס}</span> <span class="verse"><a name="25">25</a>כה  דגל מחנה דן צפנה לצבאתם ונשיא לבני דן אחיעזר בן עמישדי</span> <span class="verse"><a name="26">26</a>כו  וצבאו ופקדיהם--שנים וששים אלף ושבע מאות</span> <span class="verse"><a name="27">27</a>כז  והחנים עליו מטה אשר ונשיא לבני אשר פגעיאל בן עכרן</span> <span class="verse"><a name="28">28</a>כח  וצבאו ופקדיהם--אחד וארבעים אלף וחמש מאות</span> <span class="verse"><a name="29">29</a>כט  ומטה נפתלי ונשיא לבני נפתלי אחירע בן עינן</span> <span class="verse"><a name="30">30</a>ל  וצבאו ופקדיהם--שלשה וחמשים אלף וארבע מאות</span> <span class="verse"><a name="31">31</a>לא  כל הפקדים למחנה דן--מאת אלף ושבעה וחמשים אלף ושש מאות לאחרנה יסעו לדגליהם  {פ}</span> <span class="verse"><a name="32">32</a>לב  אלה פקודי בני ישראל לבית אבתם  כל פקודי המחנת לצבאתם--שש מאות אלף ושלשת אלפים וחמש מאות וחמשים</span> <span class="verse"><a name="33">33</a>לג  והלוים--לא התפקדו בתוך בני ישראל  כאשר צוה יהוה את משה</span> <span class="verse"><a name="34">34</a>לד  ויעשו בני ישראל  ככל אשר צוה יהוה את משה כן חנו לדגליהם וכן נסעו--איש למשפחתיו על בית אבתיו  {פ}</span> </p></div</div></div></body></html>