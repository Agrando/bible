<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/num/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/num">Numbers</a> &gt <strong>Chapter 7</strong></div><p><span class="verse"><a name="1">1</a>א  ויהי ביום כלות משה להקים את המשכן וימשח אתו ויקדש אתו ואת כל כליו ואת המזבח ואת כל כליו וימשחם ויקדש אתם</span> <span class="verse"><a name="2">2</a>ב  ויקריבו נשיאי ישראל ראשי בית אבתם  הם נשיאי המטת הם העמדים על הפקדים</span> <span class="verse"><a name="3">3</a>ג  ויביאו את קרבנם לפני יהוה שש עגלת צב ושני עשר בקר--עגלה על שני הנשאים ושור לאחד ויקריבו אותם לפני המשכן</span> <span class="verse"><a name="4">4</a>ד  ויאמר יהוה אל משה לאמר</span> <span class="verse"><a name="5">5</a>ה  קח מאתם והיו לעבד את עבדת אהל מועד ונתתה אותם אל הלוים איש כפי עבדתו</span> <span class="verse"><a name="6">6</a>ו  ויקח משה את העגלת ואת הבקר ויתן אותם אל הלוים</span> <span class="verse"><a name="7">7</a>ז  את שתי העגלות ואת ארבעת הבקר--נתן לבני גרשון  כפי עבדתם</span> <span class="verse"><a name="8">8</a>ח  ואת ארבע העגלת ואת שמנת הבקר--נתן לבני מררי  כפי עבדתם ביד איתמר בן אהרן הכהן</span> <span class="verse"><a name="9">9</a>ט  ולבני קהת לא נתן  כי עבדת הקדש עלהם בכתף ישאו</span> <span class="verse"><a name="10">10</a>י  ויקריבו הנשאים את חנכת המזבח ביום המשח אתו ויקריבו הנשיאם את קרבנם לפני המזבח</span> <span class="verse"><a name="11">11</a>יא  ויאמר יהוה אל משה  נשיא אחד ליום נשיא אחד ליום יקריבו את קרבנם לחנכת המזבח  {ס}</span> <span class="verse"><a name="12">12</a>יב  ויהי המקריב ביום הראשון--את קרבנו  נחשון בן עמינדב למטה יהודה</span> <span class="verse"><a name="13">13</a>יג  וקרבנו קערת כסף אחת שלשים ומאה משקלה מזרק אחד כסף שבעים שקל בשקל הקדש שניהם מלאים סלת בלולה בשמן--למנחה</span> <span class="verse"><a name="14">14</a>יד  כף אחת עשרה זהב מלאה קטרת</span> <span class="verse"><a name="15">15</a>טו  פר אחד בן בקר איל אחד כבש אחד בן שנתו--לעלה</span> <span class="verse"><a name="16">16</a>טז  שעיר עזים אחד לחטאת</span> <span class="verse"><a name="17">17</a>יז  ולזבח השלמים בקר שנים אילם חמשה עתודים חמשה כבשים בני שנה חמשה  זה קרבן נחשון בן עמינדב  {פ}</span> <span class="verse"><a name="18">18</a>יח  ביום השני הקריב נתנאל בן צוער--נשיא יששכר</span> <span class="verse"><a name="19">19</a>יט  הקרב את קרבנו קערת כסף אחת שלשים ומאה משקלה מזרק אחד כסף שבעים שקל בשקל הקדש שניהם מלאים סלת בלולה בשמן--למנחה</span> <span class="verse"><a name="20">20</a>כ  כף אחת עשרה זהב מלאה קטרת</span> <span class="verse"><a name="21">21</a>כא  פר אחד בן בקר איל אחד כבש אחד בן שנתו--לעלה</span> <span class="verse"><a name="22">22</a>כב  שעיר עזים אחד לחטאת</span> <span class="verse"><a name="23">23</a>כג  ולזבח השלמים בקר שנים אילם חמשה עתדים חמשה כבשים בני שנה חמשה  זה קרבן נתנאל בן צוער  {פ}</span> <span class="verse"><a name="24">24</a>כד  ביום השלישי נשיא לבני זבולן--אליאב בן חלן</span> <span class="verse"><a name="25">25</a>כה  קרבנו קערת כסף אחת שלשים ומאה משקלה מזרק אחד כסף שבעים שקל בשקל הקדש שניהם מלאים סלת בלולה בשמן--למנחה</span> <span class="verse"><a name="26">26</a>כו  כף אחת עשרה זהב מלאה קטרת</span> <span class="verse"><a name="27">27</a>כז  פר אחד בן בקר איל אחד כבש אחד בן שנתו--לעלה</span> <span class="verse"><a name="28">28</a>כח  שעיר עזים אחד לחטאת</span> <span class="verse"><a name="29">29</a>כט  ולזבח השלמים בקר שנים אילם חמשה עתדים חמשה כבשים בני שנה חמשה  זה קרבן אליאב בן חלן  {פ}</span> <span class="verse"><a name="30">30</a>ל  ביום הרביעי נשיא לבני ראובן--אליצור בן שדיאור</span> <span class="verse"><a name="31">31</a>לא  קרבנו קערת כסף אחת שלשים ומאה משקלה מזרק אחד כסף שבעים שקל בשקל הקדש שניהם מלאים סלת בלולה בשמן--למנחה</span> <span class="verse"><a name="32">32</a>לב  כף אחת עשרה זהב מלאה קטרת</span> <span class="verse"><a name="33">33</a>לג  פר אחד בן בקר איל אחד כבש אחד בן שנתו--לעלה</span> <span class="verse"><a name="34">34</a>לד  שעיר עזים אחד לחטאת</span> <span class="verse"><a name="35">35</a>לה  ולזבח השלמים בקר שנים אילם חמשה עתדים חמשה כבשים בני שנה חמשה  זה קרבן אליצור בן שדיאור  {פ}</span> <span class="verse"><a name="36">36</a>לו  ביום החמישי נשיא לבני שמעון--שלמיאל בן צורישדי</span> <span class="verse"><a name="37">37</a>לז  קרבנו קערת כסף אחת שלשים ומאה משקלה מזרק אחד כסף שבעים שקל בשקל הקדש שניהם מלאים סלת בלולה בשמן--למנחה</span> <span class="verse"><a name="38">38</a>לח  כף אחת עשרה זהב מלאה קטרת</span> <span class="verse"><a name="39">39</a>לט  פר אחד בן בקר איל אחד כבש אחד בן שנתו--לעלה</span> <span class="verse"><a name="40">40</a>מ  שעיר עזים אחד לחטאת</span> <span class="verse"><a name="41">41</a>מא  ולזבח השלמים בקר שנים אילם חמשה עתדים חמשה כבשים בני שנה חמשה  זה קרבן שלמיאל בן צורישדי  {פ}</span> <span class="verse"><a name="42">42</a>מב  ביום הששי נשיא לבני גד--אליסף בן דעואל</span> <span class="verse"><a name="43">43</a>מג  קרבנו קערת כסף אחת שלשים ומאה משקלה מזרק אחד כסף שבעים שקל בשקל הקדש שניהם מלאים סלת בלולה בשמן--למנחה</span> <span class="verse"><a name="44">44</a>מד  כף אחת עשרה זהב מלאה קטרת</span> <span class="verse"><a name="45">45</a>מה  פר אחד בן בקר איל אחד כבש אחד בן שנתו--לעלה</span> <span class="verse"><a name="46">46</a>מו  שעיר עזים אחד לחטאת</span> <span class="verse"><a name="47">47</a>מז  ולזבח השלמים בקר שנים אילם חמשה עתדים חמשה כבשים בני שנה חמשה  זה קרבן אליסף בן דעואל  {פ}</span> <span class="verse"><a name="48">48</a>מח  ביום השביעי נשיא לבני אפרים--אלישמע בן עמיהוד</span> <span class="verse"><a name="49">49</a>מט  קרבנו קערת כסף אחת שלשים ומאה משקלה מזרק אחד כסף שבעים שקל בשקל הקדש שניהם מלאים סלת בלולה בשמן--למנחה</span> <span class="verse"><a name="50">50</a>נ  כף אחת עשרה זהב מלאה קטרת</span> <span class="verse"><a name="51">51</a>נא  פר אחד בן בקר איל אחד כבש אחד בן שנתו--לעלה</span> <span class="verse"><a name="52">52</a>נב  שעיר עזים אחד לחטאת</span> <span class="verse"><a name="53">53</a>נג  ולזבח השלמים בקר שנים אילם חמשה עתדים חמשה כבשים בני שנה חמשה  זה קרבן אלישמע בן עמיהוד  {פ}</span> <span class="verse"><a name="54">54</a>נד  ביום השמיני נשיא לבני מנשה--גמליאל בן פדהצור</span> <span class="verse"><a name="55">55</a>נה  קרבנו קערת כסף אחת שלשים ומאה משקלה מזרק אחד כסף שבעים שקל בשקל הקדש שניהם מלאים סלת בלולה בשמן--למנחה</span> <span class="verse"><a name="56">56</a>נו  כף אחת עשרה זהב מלאה קטרת</span> <span class="verse"><a name="57">57</a>נז  פר אחד בן בקר איל אחד כבש אחד בן שנתו--לעלה</span> <span class="verse"><a name="58">58</a>נח  שעיר עזים אחד לחטאת</span> <span class="verse"><a name="59">59</a>נט  ולזבח השלמים בקר שנים אילם חמשה עתדים חמשה כבשים בני שנה חמשה  זה קרבן גמליאל בן פדהצור  {פ}</span> <span class="verse"><a name="60">60</a>ס  ביום התשיעי נשיא לבני בנימן--אבידן בן גדעני</span> <span class="verse"><a name="61">61</a>סא  קרבנו קערת כסף אחת שלשים ומאה משקלה מזרק אחד כסף שבעים שקל בשקל הקדש שניהם מלאים סלת בלולה בשמן--למנחה</span> <span class="verse"><a name="62">62</a>סב  כף אחת עשרה זהב מלאה קטרת</span> <span class="verse"><a name="63">63</a>סג  פר אחד בן בקר איל אחד כבש אחד בן שנתו--לעלה</span> <span class="verse"><a name="64">64</a>סד  שעיר עזים אחד לחטאת</span> <span class="verse"><a name="65">65</a>סה  ולזבח השלמים בקר שנים אילם חמשה עתדים חמשה כבשים בני שנה חמשה  זה קרבן אבידן בן גדעני  {פ}</span> <span class="verse"><a name="66">66</a>סו  ביום העשירי נשיא לבני דן--אחיעזר בן עמישדי</span> <span class="verse"><a name="67">67</a>סז  קרבנו קערת כסף אחת שלשים ומאה משקלה מזרק אחד כסף שבעים שקל בשקל הקדש שניהם מלאים סלת בלולה בשמן--למנחה</span> <span class="verse"><a name="68">68</a>סח  כף אחת עשרה זהב מלאה קטרת</span> <span class="verse"><a name="69">69</a>סט  פר אחד בן בקר איל אחד כבש אחד בן שנתו--לעלה</span> <span class="verse"><a name="70">70</a>ע  שעיר עזים אחד לחטאת</span> <span class="verse"><a name="71">71</a>עא  ולזבח השלמים בקר שנים אילם חמשה עתדים חמשה כבשים בני שנה חמשה  זה קרבן אחיעזר בן עמישדי  {פ}</span> <span class="verse"><a name="72">72</a>עב  ביום עשתי עשר יום נשיא לבני אשר--פגעיאל בן עכרן</span> <span class="verse"><a name="73">73</a>עג  קרבנו קערת כסף אחת שלשים ומאה משקלה מזרק אחד כסף שבעים שקל בשקל הקדש שניהם מלאים סלת בלולה בשמן--למנחה</span> <span class="verse"><a name="74">74</a>עד  כף אחת עשרה זהב מלאה קטרת</span> <span class="verse"><a name="75">75</a>עה  פר אחד בן בקר איל אחד כבש אחד בן שנתו--לעלה</span> <span class="verse"><a name="76">76</a>עו  שעיר עזים אחד לחטאת</span> <span class="verse"><a name="77">77</a>עז  ולזבח השלמים בקר שנים אילם חמשה עתדים חמשה כבשים בני שנה חמשה  זה קרבן פגעיאל בן עכרן  {פ}</span> <span class="verse"><a name="78">78</a>עח  ביום שנים עשר יום נשיא לבני נפתלי--אחירע בן עינן</span> <span class="verse"><a name="79">79</a>עט  קרבנו קערת כסף אחת שלשים ומאה משקלה מזרק אחד כסף שבעים שקל בשקל הקדש שניהם מלאים סלת בלולה בשמן--למנחה</span> <span class="verse"><a name="80">80</a>פ  כף אחת עשרה זהב מלאה קטרת</span> <span class="verse"><a name="81">81</a>פא  פר אחד בן בקר איל אחד כבש אחד בן שנתו--לעלה</span> <span class="verse"><a name="82">82</a>פב  שעיר עזים אחד לחטאת</span> <span class="verse"><a name="83">83</a>פג  ולזבח השלמים בקר שנים אילם חמשה עתדים חמשה כבשים בני שנה חמשה  זה קרבן אחירע בן עינן  {פ}</span> <span class="verse"><a name="84">84</a>פד  זאת חנכת המזבח ביום המשח אתו מאת נשיאי ישראל  קערת כסף שתים עשרה מזרקי כסף שנים עשר כפות זהב שתים עשרה</span> <span class="verse"><a name="85">85</a>פה  שלשים ומאה הקערה האחת כסף ושבעים המזרק האחד כל כסף הכלים אלפים וארבע מאות בשקל הקדש</span> <span class="verse"><a name="86">86</a>פו  כפות זהב שתים עשרה מלאת קטרת עשרה עשרה הכף בשקל הקדש כל זהב הכפות עשרים ומאה</span> <span class="verse"><a name="87">87</a>פז  כל הבקר לעלה שנים עשר פרים אילם שנים עשר כבשים בני שנה שנים עשר--ומנחתם ושעירי עזים שנים עשר לחטאת</span> <span class="verse"><a name="88">88</a>פח  וכל בקר זבח השלמים עשרים וארבעה פרים אילם ששים עתדים ששים כבשים בני שנה ששים  זאת חנכת המזבח אחרי המשח אתו</span> <span class="verse"><a name="89">89</a>פט  ובבא משה אל אהל מועד לדבר אתו וישמע את הקול מדבר אליו מעל הכפרת אשר על ארן העדת מבין שני הכרבים וידבר אליו  {פ}</span> </p></div</div></div></body></html>