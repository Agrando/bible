<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/num/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/num">Numbers</a> &gt <strong>Chapter 1</strong></div><p><span class="verse"><a name="1">1</a>א  וידבר יהוה אל משה במדבר סיני באהל מועד  באחד לחדש השני בשנה השנית לצאתם מארץ מצרים--לאמר</span> <span class="verse"><a name="2">2</a>ב  שאו את ראש כל עדת בני ישראל למשפחתם לבית אבתם--במספר שמות כל זכר לגלגלתם</span> <span class="verse"><a name="3">3</a>ג  מבן עשרים שנה ומעלה כל יצא צבא בישראל--תפקדו אתם לצבאתם אתה ואהרן</span> <span class="verse"><a name="4">4</a>ד  ואתכם יהיו איש איש למטה--איש ראש לבית אבתיו הוא</span> <span class="verse"><a name="5">5</a>ה  ואלה שמות האנשים אשר יעמדו אתכם  לראובן אליצור בן שדיאור</span> <span class="verse"><a name="6">6</a>ו  לשמעון שלמיאל בן צורישדי</span> <span class="verse"><a name="7">7</a>ז  ליהודה נחשון בן עמינדב</span> <span class="verse"><a name="8">8</a>ח  ליששכר נתנאל בן צוער</span> <span class="verse"><a name="9">9</a>ט  לזבולן אליאב בן חלן</span> <span class="verse"><a name="10">10</a>י  לבני יוסף--לאפרים אלישמע בן עמיהוד למנשה גמליאל בן פדהצור</span> <span class="verse"><a name="11">11</a>יא  לבנימן אבידן בן גדעני</span> <span class="verse"><a name="12">12</a>יב  לדן אחיעזר בן עמישדי</span> <span class="verse"><a name="13">13</a>יג  לאשר פגעיאל בן עכרן</span> <span class="verse"><a name="14">14</a>יד  לגד אליסף בן דעואל</span> <span class="verse"><a name="15">15</a>טו  לנפתלי אחירע בן עינן</span> <span class="verse"><a name="16">16</a>טז  אלה קריאי (קרואי) העדה נשיאי מטות אבותם  ראשי אלפי ישראל הם</span> <span class="verse"><a name="17">17</a>יז  ויקח משה ואהרן את האנשים האלה אשר נקבו בשמת</span> <span class="verse"><a name="18">18</a>יח  ואת כל העדה הקהילו באחד לחדש השני ויתילדו על משפחתם לבית אבתם  במספר שמות מבן עשרים שנה ומעלה--לגלגלתם</span> <span class="verse"><a name="19">19</a>יט  כאשר צוה יהוה את משה ויפקדם במדבר סיני  {ס}</span> <span class="verse"><a name="20">20</a>כ  ויהיו בני ראובן בכר ישראל תולדתם למשפחתם לבית אבתם  במספר שמות לגלגלתם--כל זכר מבן עשרים שנה ומעלה כל יצא צבא</span> <span class="verse"><a name="21">21</a>כא  פקדיהם למטה ראובן--ששה וארבעים אלף וחמש מאות  {פ}</span> <span class="verse"><a name="22">22</a>כב  לבני שמעון תולדתם למשפחתם לבית אבתם  פקדיו במספר שמות לגלגלתם--כל זכר מבן עשרים שנה ומעלה כל יצא צבא</span> <span class="verse"><a name="23">23</a>כג  פקדיהם למטה שמעון--תשעה וחמשים אלף ושלש מאות  {פ}</span> <span class="verse"><a name="24">24</a>כד  לבני גד תולדתם למשפחתם לבית אבתם  במספר שמות מבן עשרים שנה ומעלה--כל יצא צבא</span> <span class="verse"><a name="25">25</a>כה  פקדיהם למטה גד--חמשה וארבעים אלף ושש מאות וחמשים  {פ}</span> <span class="verse"><a name="26">26</a>כו  לבני יהודה תולדתם למשפחתם לבית אבתם  במספר שמת מבן עשרים שנה ומעלה--כל יצא צבא</span> <span class="verse"><a name="27">27</a>כז  פקדיהם למטה יהודה--ארבעה ושבעים אלף ושש מאות  {פ}</span> <span class="verse"><a name="28">28</a>כח  לבני יששכר תולדתם למשפחתם לבית אבתם  במספר שמת מבן עשרים שנה ומעלה--כל יצא צבא</span> <span class="verse"><a name="29">29</a>כט  פקדיהם למטה יששכר--ארבעה וחמשים אלף וארבע מאות  {פ}</span> <span class="verse"><a name="30">30</a>ל  לבני זבולן תולדתם למשפחתם לבית אבתם  במספר שמת מבן עשרים שנה ומעלה--כל יצא צבא</span> <span class="verse"><a name="31">31</a>לא  פקדיהם למטה זבולן--שבעה וחמשים אלף וארבע מאות  {פ}</span> <span class="verse"><a name="32">32</a>לב  לבני יוסף לבני אפרים תולדתם למשפחתם לבית אבתם  במספר שמת מבן עשרים שנה ומעלה--כל יצא צבא</span> <span class="verse"><a name="33">33</a>לג  פקדיהם למטה אפרים--ארבעים אלף וחמש מאות  {פ}</span> <span class="verse"><a name="34">34</a>לד  לבני מנשה תולדתם למשפחתם לבית אבתם  במספר שמות מבן עשרים שנה ומעלה--כל יצא צבא</span> <span class="verse"><a name="35">35</a>לה  פקדיהם למטה מנשה--שנים ושלשים אלף ומאתים  {פ}</span> <span class="verse"><a name="36">36</a>לו  לבני בנימן תולדתם למשפחתם לבית אבתם  במספר שמת מבן עשרים שנה ומעלה--כל יצא צבא</span> <span class="verse"><a name="37">37</a>לז  פקדיהם למטה בנימן--חמשה ושלשים אלף וארבע מאות  {פ}</span> <span class="verse"><a name="38">38</a>לח  לבני דן תולדתם למשפחתם לבית אבתם  במספר שמת מבן עשרים שנה ומעלה--כל יצא צבא</span> <span class="verse"><a name="39">39</a>לט  פקדיהם למטה דן--שנים וששים אלף ושבע מאות  {פ}</span> <span class="verse"><a name="40">40</a>מ  לבני אשר תולדתם למשפחתם לבית אבתם  במספר שמת מבן עשרים שנה ומעלה--כל יצא צבא</span> <span class="verse"><a name="41">41</a>מא  פקדיהם למטה אשר--אחד וארבעים אלף וחמש מאות  {פ}</span> <span class="verse"><a name="42">42</a>מב  בני נפתלי תולדתם למשפחתם לבית אבתם  במספר שמת מבן עשרים שנה ומעלה--כל יצא צבא</span> <span class="verse"><a name="43">43</a>מג  פקדיהם למטה נפתלי--שלשה וחמשים אלף וארבע מאות  {פ}</span> <span class="verse"><a name="44">44</a>מד  אלה הפקדים אשר פקד משה ואהרן ונשיאי ישראל--שנים עשר איש  איש אחד לבית אבתיו היו</span> <span class="verse"><a name="45">45</a>מה  ויהיו כל פקודי בני ישראל לבית אבתם מבן עשרים שנה ומעלה כל יצא צבא בישראל</span> <span class="verse"><a name="46">46</a>מו  ויהיו כל הפקדים--שש מאות אלף ושלשת אלפים וחמש מאות וחמשים</span> <span class="verse"><a name="47">47</a>מז  והלוים למטה אבתם--לא התפקדו בתוכם  {פ}</span> <span class="verse"><a name="48">48</a>מח  וידבר יהוה אל משה לאמר</span> <span class="verse"><a name="49">49</a>מט  אך את מטה לוי לא תפקד ואת ראשם לא תשא בתוך בני ישראל</span> <span class="verse"><a name="50">50</a>נ  ואתה הפקד את הלוים על משכן העדת ועל כל כליו ועל כל אשר לו--המה ישאו את המשכן ואת כל כליו והם ישרתהו וסביב למשכן יחנו</span> <span class="verse"><a name="51">51</a>נא  ובנסע המשכן יורידו אתו הלוים ובחנת המשכן יקימו אתו הלוים והזר הקרב יומת</span> <span class="verse"><a name="52">52</a>נב  וחנו בני ישראל איש על מחנהו ואיש על דגלו לצבאתם</span> <span class="verse"><a name="53">53</a>נג  והלוים יחנו סביב למשכן העדת ולא יהיה קצף על עדת בני ישראל ושמרו הלוים את משמרת משכן העדות</span> <span class="verse"><a name="54">54</a>נד  ויעשו בני ישראל  ככל אשר צוה יהוה את משה--כן עשו  {פ}</span> </p></div</div></div></body></html>