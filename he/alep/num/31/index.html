<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/num/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/num">Numbers</a> &gt <strong>Chapter 31</strong></div><p><span class="verse"><a name="1">1</a>א  וידבר יהוה אל משה לאמר</span> <span class="verse"><a name="2">2</a>ב  נקם נקמת בני ישראל מאת המדינים אחר תאסף אל עמיך</span> <span class="verse"><a name="3">3</a>ג  וידבר משה אל העם לאמר החלצו מאתכם אנשים לצבא ויהיו על מדין לתת נקמת יהוה במדין</span> <span class="verse"><a name="4">4</a>ד  אלף למטה אלף למטה--לכל מטות ישראל תשלחו לצבא</span> <span class="verse"><a name="5">5</a>ה  וימסרו מאלפי ישראל אלף למטה--שנים עשר אלף חלוצי צבא</span> <span class="verse"><a name="6">6</a>ו  וישלח אתם משה אלף למטה לצבא  אתם ואת פינחס בן אלעזר הכהן לצבא וכלי הקדש וחצצרות התרועה בידו</span> <span class="verse"><a name="7">7</a>ז  ויצבאו על מדין כאשר צוה יהוה את משה ויהרגו כל זכר</span> <span class="verse"><a name="8">8</a>ח  ואת מלכי מדין הרגו על חלליהם את אוי ואת רקם ואת צור ואת חור ואת רבע--חמשת מלכי מדין ואת בלעם בן בעור הרגו בחרב</span> <span class="verse"><a name="9">9</a>ט  וישבו בני ישראל את נשי מדין ואת טפם ואת כל בהמתם ואת כל מקנהם ואת כל חילם בזזו</span> <span class="verse"><a name="10">10</a>י  ואת כל עריהם במושבתם ואת כל טירתם--שרפו באש</span> <span class="verse"><a name="11">11</a>יא  ויקחו את כל השלל ואת כל המלקוח--באדם ובבהמה</span> <span class="verse"><a name="12">12</a>יב  ויבאו אל משה ואל אלעזר הכהן ואל עדת בני ישראל את השבי ואת המלקוח ואת השלל--אל המחנה  אל ערבת מואב אשר על ירדן ירחו  {ס}</span> <span class="verse"><a name="13">13</a>יג  ויצאו משה ואלעזר הכהן וכל נשיאי העדה--לקראתם  אל מחוץ למחנה</span> <span class="verse"><a name="14">14</a>יד  ויקצף משה על פקודי החיל שרי האלפים ושרי המאות הבאים מצבא המלחמה</span> <span class="verse"><a name="15">15</a>טו  ויאמר אליהם משה  החייתם כל נקבה</span> <span class="verse"><a name="16">16</a>טז  הן הנה היו לבני ישראל בדבר בלעם למסר מעל ביהוה על דבר פעור ותהי המגפה בעדת יהוה</span> <span class="verse"><a name="17">17</a>יז  ועתה הרגו כל זכר בטף וכל אשה ידעת איש למשכב זכר--הרגו</span> <span class="verse"><a name="18">18</a>יח  וכל הטף בנשים אשר לא ידעו משכב זכר--החיו לכם</span> <span class="verse"><a name="19">19</a>יט  ואתם חנו מחוץ למחנה--שבעת ימים  כל הרג נפש וכל נגע בחלל תתחטאו ביום השלישי וביום השביעי--אתם ושביכם</span> <span class="verse"><a name="20">20</a>כ  וכל בגד וכל כלי עור וכל מעשה עזים וכל כלי עץ--תתחטאו  {ס}</span> <span class="verse"><a name="21">21</a>כא  ויאמר אלעזר הכהן אל אנשי הצבא הבאים למלחמה  זאת חקת התורה אשר צוה יהוה את משה</span> <span class="verse"><a name="22">22</a>כב  אך את הזהב ואת הכסף את הנחשת את הברזל את הבדיל ואת העפרת</span> <span class="verse"><a name="23">23</a>כג  כל דבר אשר יבא באש תעבירו באש וטהר--אך במי נדה יתחטא וכל אשר לא יבא באש תעבירו במים</span> <span class="verse"><a name="24">24</a>כד  וכבסתם בגדיכם ביום השביעי וטהרתם ואחר תבאו אל המחנה  {ס}</span> <span class="verse"><a name="25">25</a>כה  ויאמר יהוה אל משה לאמר</span> <span class="verse"><a name="26">26</a>כו  שא את ראש מלקוח השבי באדם ובבהמה--אתה ואלעזר הכהן וראשי אבות העדה</span> <span class="verse"><a name="27">27</a>כז  וחצית את המלקוח בין תפשי המלחמה היצאים לצבא--ובין כל העדה</span> <span class="verse"><a name="28">28</a>כח  והרמת מכס ליהוה מאת אנשי המלחמה היצאים לצבא--אחד נפש מחמש המאות  מן האדם ומן הבקר ומן החמרים ומן הצאן</span> <span class="verse"><a name="29">29</a>כט  ממחציתם תקחו ונתתה לאלעזר הכהן תרומת יהוה</span> <span class="verse"><a name="30">30</a>ל  וממחצת בני ישראל תקח אחד אחז מן החמשים מן האדם מן הבקר מן החמרים ומן הצאן--מכל הבהמה ונתתה אתם ללוים שמרי משמרת משכן יהוה</span> <span class="verse"><a name="31">31</a>לא  ויעש משה ואלעזר הכהן כאשר צוה יהוה את משה</span> <span class="verse"><a name="32">32</a>לב  ויהי המלקוח--יתר הבז אשר בזזו עם הצבא  צאן שש מאות אלף ושבעים אלף--וחמשת אלפים</span> <span class="verse"><a name="33">33</a>לג  ובקר שנים ושבעים אלף</span> <span class="verse"><a name="34">34</a>לד  וחמרים אחד וששים אלף</span> <span class="verse"><a name="35">35</a>לה  ונפש אדם--מן הנשים אשר לא ידעו משכב זכר  כל נפש שנים ושלשים אלף</span> <span class="verse"><a name="36">36</a>לו  ותהי המחצה--חלק היצאים בצבא  מספר הצאן שלש מאות אלף ושלשים אלף ושבעת אלפים וחמש מאות</span> <span class="verse"><a name="37">37</a>לז  ויהי המכס ליהוה מן הצאן--שש מאות חמש ושבעים</span> <span class="verse"><a name="38">38</a>לח  והבקר--ששה ושלשים אלף ומכסם ליהוה שנים ושבעים</span> <span class="verse"><a name="39">39</a>לט  וחמרים שלשים אלף וחמש מאות ומכסם ליהוה אחד וששים</span> <span class="verse"><a name="40">40</a>מ  ונפש אדם ששה עשר אלף ומכסם ליהוה--שנים ושלשים נפש</span> <span class="verse"><a name="41">41</a>מא  ויתן משה את מכס תרומת יהוה לאלעזר הכהן--כאשר צוה יהוה את משה</span> <span class="verse"><a name="42">42</a>מב  וממחצית בני ישראל אשר חצה משה מן האנשים הצבאים</span> <span class="verse"><a name="43">43</a>מג  ותהי מחצת העדה מן הצאן--שלש מאות אלף ושלשים אלף שבעת אלפים וחמש מאות</span> <span class="verse"><a name="44">44</a>מד  ובקר ששה ושלשים אלף</span> <span class="verse"><a name="45">45</a>מה  וחמרים שלשים אלף וחמש מאות</span> <span class="verse"><a name="46">46</a>מו  ונפש אדם ששה עשר אלף</span> <span class="verse"><a name="47">47</a>מז  ויקח משה ממחצת בני ישראל את האחז אחד מן החמשים--מן האדם ומן הבהמה ויתן אתם ללוים שמרי משמרת משכן יהוה כאשר צוה יהוה את משה</span> <span class="verse"><a name="48">48</a>מח  ויקרבו אל משה הפקדים אשר לאלפי הצבא--שרי האלפים ושרי המאות</span> <span class="verse"><a name="49">49</a>מט  ויאמרו אל משה עבדיך נשאו את ראש אנשי המלחמה אשר בידנו ולא נפקד ממנו איש</span> <span class="verse"><a name="50">50</a>נ  ונקרב את קרבן יהוה איש אשר מצא כלי זהב אצעדה וצמיד טבעת עגיל וכומז--לכפר על נפשתינו לפני יהוה</span> <span class="verse"><a name="51">51</a>נא  ויקח משה ואלעזר הכהן את הזהב--מאתם  כל כלי מעשה</span> <span class="verse"><a name="52">52</a>נב  ויהי כל זהב התרומה אשר הרימו ליהוה--ששה עשר אלף שבע מאות וחמשים שקל  מאת שרי האלפים ומאת שרי המאות</span> <span class="verse"><a name="53">53</a>נג  אנשי הצבא בזזו איש לו</span> <span class="verse"><a name="54">54</a>נד  ויקח משה ואלעזר הכהן את הזהב מאת שרי האלפים והמאות ויבאו אתו אל אהל מועד זכרון לבני ישראל לפני יהוה  {פ}</span> </p></div</div></div></body></html>