<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/num/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/num">Numbers</a> &gt <strong>Chapter 27</strong></div><p><span class="verse"><a name="1">1</a>א  ותקרבנה בנות צלפחד בן חפר בן גלעד בן מכיר בן מנשה למשפחת מנשה בן יוסף ואלה שמות בנתיו--מחלה נעה וחגלה ומלכה ותרצה</span> <span class="verse"><a name="2">2</a>ב  ותעמדנה לפני משה ולפני אלעזר הכהן ולפני הנשיאם וכל העדה--פתח אהל מועד לאמר</span> <span class="verse"><a name="3">3</a>ג  אבינו מת במדבר והוא לא היה בתוך העדה הנועדים על יהוה בעדת קרח  כי בחטאו מת ובנים לא היו לו</span> <span class="verse"><a name="4">4</a>ד  למה יגרע שם אבינו מתוך משפחתו כי אין לו בן תנה לנו אחזה בתוך אחי אבינו</span> <span class="verse"><a name="5">5</a>ה  ויקרב משה את משפט big ן /big לפני יהוה  {פ}</span> <span class="verse"><a name="6">6</a>ו  ויאמר יהוה אל משה לאמר</span> <span class="verse"><a name="7">7</a>ז  כן בנות צלפחד דברת--נתן תתן להם אחזת נחלה בתוך אחי אביהם והעברת את נחלת אביהן להן</span> <span class="verse"><a name="8">8</a>ח  ואל בני ישראל תדבר לאמר  איש כי ימות ובן אין לו--והעברתם את נחלתו לבתו</span> <span class="verse"><a name="9">9</a>ט  ואם אין לו בת--ונתתם את נחלתו לאחיו</span> <span class="verse"><a name="10">10</a>י  ואם אין לו אחים--ונתתם את נחלתו לאחי אביו</span> <span class="verse"><a name="11">11</a>יא  ואם אין אחים לאביו--ונתתם את נחלתו לשארו הקרב אליו ממשפחתו וירש אתה והיתה לבני ישראל לחקת משפט כאשר צוה יהוה את משה  {פ}</span> <span class="verse"><a name="12">12</a>יב  ויאמר יהוה אל משה עלה אל הר העברים הזה וראה את הארץ אשר נתתי לבני ישראל</span> <span class="verse"><a name="13">13</a>יג  וראיתה אתה ונאספת אל עמיך גם אתה כאשר נאסף אהרן אחיך</span> <span class="verse"><a name="14">14</a>יד  כאשר מריתם פי במדבר צן במריבת העדה להקדישני במים לעיניהם  הם מי מריבת קדש מדבר צן  {ס}</span> <span class="verse"><a name="15">15</a>טו  וידבר משה אל יהוה לאמר</span> <span class="verse"><a name="16">16</a>טז  יפקד יהוה אלהי הרוחת לכל בשר איש על העדה</span> <span class="verse"><a name="17">17</a>יז  אשר יצא לפניהם ואשר יבא לפניהם ואשר יוציאם ואשר יביאם ולא תהיה עדת יהוה כצאן אשר אין להם רעה</span> <span class="verse"><a name="18">18</a>יח  ויאמר יהוה אל משה קח לך את יהושע בן נון--איש אשר רוח בו וסמכת את ידך עליו</span> <span class="verse"><a name="19">19</a>יט  והעמדת אתו לפני אלעזר הכהן ולפני כל העדה וצויתה אתו לעיניהם</span> <span class="verse"><a name="20">20</a>כ  ונתתה מהודך עליו--למען ישמעו כל עדת בני ישראל</span> <span class="verse"><a name="21">21</a>כא  ולפני אלעזר הכהן יעמד ושאל לו במשפט האורים לפני יהוה  על פיו יצאו ועל פיו יבאו הוא וכל בני ישראל אתו--וכל העדה</span> <span class="verse"><a name="22">22</a>כב  ויעש משה כאשר צוה יהוה אתו ויקח את יהושע ויעמדהו לפני אלעזר הכהן ולפני כל העדה</span> <span class="verse"><a name="23">23</a>כג  ויסמך את ידיו עליו ויצוהו כאשר דבר יהוה ביד משה  {פ}</span> </p></div</div></div></body></html>