<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/num/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/num">Numbers</a> &gt <strong>Chapter 25</strong></div><p><span class="verse"><a name="1">1</a>א  וישב ישראל בשטים ויחל העם לזנות אל בנות מואב</span> <span class="verse"><a name="2">2</a>ב  ותקראן לעם לזבחי אלהיהן ויאכל העם וישתחוו לאלהיהן</span> <span class="verse"><a name="3">3</a>ג  ויצמד ישראל לבעל פעור ויחר אף יהוה בישראל</span> <span class="verse"><a name="4">4</a>ד  ויאמר יהוה אל משה קח את כל ראשי העם והוקע אותם ליהוה נגד השמש וישב חרון אף יהוה מישראל</span> <span class="verse"><a name="5">5</a>ה  ויאמר משה אל שפטי ישראל  הרגו איש אנשיו הנצמדים לבעל פעור</span> <span class="verse"><a name="6">6</a>ו  והנה איש מבני ישראל בא ויקרב אל אחיו את המדינית לעיני משה ולעיני כל עדת בני ישראל והמה בכים פתח אהל מועד</span> <span class="verse"><a name="7">7</a>ז  וירא פינחס בן אלעזר בן אהרן הכהן ויקם מתוך העדה ויקח רמח בידו</span> <span class="verse"><a name="8">8</a>ח  ויבא אחר איש ישראל אל הקבה וידקר את שניהם--את איש ישראל ואת האשה אל קבתה ותעצר המגפה מעל בני ישראל</span> <span class="verse"><a name="9">9</a>ט  ויהיו המתים במגפה--ארבעה ועשרים אלף  {פ}</span> <span class="verse"><a name="10">10</a>י  וידבר יהוה אל משה לאמר</span> <span class="verse"><a name="11">11</a>יא  פינחס בן אלעזר בן אהרן הכהן השיב את חמתי מעל בני ישראל בקנאו את קנאתי בתוכם ולא כליתי את בני ישראל בקנאתי</span> <span class="verse"><a name="12">12</a>יב  לכן אמר  הנני נתן לו את בריתי שלום</span> <span class="verse"><a name="13">13</a>יג  והיתה לו ולזרעו אחריו ברית כהנת עולם--תחת אשר קנא לאלהיו ויכפר על בני ישראל</span> <span class="verse"><a name="14">14</a>יד  ושם איש ישראל המכה אשר הכה את המדינית--זמרי בן סלוא  נשיא בית אב לשמעני</span> <span class="verse"><a name="15">15</a>טו  ושם האשה המכה המדינית כזבי בת צור  ראש אמות בית אב במדין הוא  {פ}</span> <span class="verse"><a name="16">16</a>טז  וידבר יהוה אל משה לאמר</span> <span class="verse"><a name="17">17</a>יז  צרור את המדינים והכיתם אותם</span> <span class="verse"><a name="18">18</a>יח  כי צררים הם לכם בנכליהם אשר נכלו לכם על דבר פעור ועל דבר כזבי בת נשיא מדין אחתם המכה ביום המגפה על דבר פעור</span> </p></div</div></div></body></html>