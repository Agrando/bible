<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/num/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/num">Numbers</a> &gt <strong>Chapter 23</strong></div><p><span class="verse"><a name="1">1</a>א  ויאמר בלעם אל בלק בנה לי בזה שבעה מזבחת והכן לי בזה שבעה פרים ושבעה אילים</span> <span class="verse"><a name="2">2</a>ב  ויעש בלק כאשר דבר בלעם ויעל בלק ובלעם פר ואיל במזבח</span> <span class="verse"><a name="3">3</a>ג  ויאמר בלעם לבלק התיצב על עלתך ואלכה אולי יקרה יהוה לקראתי ודבר מה יראני והגדתי לך וילך שפי</span> <span class="verse"><a name="4">4</a>ד  ויקר אלהים אל בלעם ויאמר אליו את שבעת המזבחת ערכתי ואעל פר ואיל במזבח</span> <span class="verse"><a name="5">5</a>ה  וישם יהוה דבר בפי בלעם ויאמר שוב אל בלק וכה תדבר</span> <span class="verse"><a name="6">6</a>ו  וישב אליו והנה נצב על עלתו--הוא וכל שרי מואב</span> <span class="verse"><a name="7">7</a>ז  וישא משלו ויאמר  מן ארם ינחני בלק מלך מואב מהררי קדם--לכה ארה לי יעקב ולכה זעמה ישראל</span> <span class="verse"><a name="8">8</a>ח  מה אקב לא קבה אל ומה אזעם לא זעם יהוה</span> <span class="verse"><a name="9">9</a>ט  כי מראש צרים אראנו ומגבעות אשורנו  הן עם לבדד ישכן ובגוים לא יתחשב</span> <span class="verse"><a name="10">10</a>י  מי מנה עפר יעקב ומספר את רבע ישראל תמת נפשי מות ישרים ותהי אחריתי כמהו</span> <span class="verse"><a name="11">11</a>יא  ויאמר בלק אל בלעם מה עשית לי  לקב איבי לקחתיך והנה ברכת ברך</span> <span class="verse"><a name="12">12</a>יב  ויען ויאמר  הלא את אשר ישים יהוה בפי--אתו אשמר לדבר</span> <span class="verse"><a name="13">13</a>יג  ויאמר אליו בלק לך נא אתי אל מקום אחר אשר תראנו משם--אפס קצהו תראה וכלו לא תראה וקבנו לי משם</span> <span class="verse"><a name="14">14</a>יד  ויקחהו שדה צפים אל ראש הפסגה ויבן שבעה מזבחת ויעל פר ואיל במזבח</span> <span class="verse"><a name="15">15</a>טו  ויאמר אל בלק התיצב כה על עלתך ואנכי אקרה כה</span> <span class="verse"><a name="16">16</a>טז  ויקר יהוה אל בלעם וישם דבר בפיו ויאמר שוב אל בלק וכה תדבר</span> <span class="verse"><a name="17">17</a>יז  ויבא אליו והנו נצב על עלתו ושרי מואב אתו ויאמר לו בלק מה דבר יהוה</span> <span class="verse"><a name="18">18</a>יח  וישא משלו ויאמר  קום בלק ושמע האזינה עדי בנו צפר</span> <span class="verse"><a name="19">19</a>יט  לא איש אל ויכזב ובן אדם ויתנחם ההוא אמר ולא יעשה ודבר ולא יקימנה</span> <span class="verse"><a name="20">20</a>כ  הנה ברך לקחתי וברך ולא אשיבנה</span> <span class="verse"><a name="21">21</a>כא  לא הביט און ביעקב ולא ראה עמל בישראל יהוה אלהיו עמו ותרועת מלך בו</span> <span class="verse"><a name="22">22</a>כב  אל מוציאם ממצרים--כתועפת ראם לו</span> <span class="verse"><a name="23">23</a>כג  כי לא נחש ביעקב ולא קסם בישראל כעת יאמר ליעקב ולישראל מה פעל אל</span> <span class="verse"><a name="24">24</a>כד  הן עם כלביא יקום וכארי יתנשא לא ישכב עד יאכל טרף ודם חללים ישתה</span> <span class="verse"><a name="25">25</a>כה  ויאמר בלק אל בלעם גם קב לא תקבנו גם ברך לא תברכנו</span> <span class="verse"><a name="26">26</a>כו  ויען בלעם ויאמר אל בלק  הלא דברתי אליך לאמר כל אשר ידבר יהוה אתו אעשה</span> <span class="verse"><a name="27">27</a>כז  ויאמר בלק אל בלעם לכה נא אקחך אל מקום אחר אולי יישר בעיני האלהים וקבתו לי משם</span> <span class="verse"><a name="28">28</a>כח  ויקח בלק את בלעם ראש הפעור הנשקף על פני הישימן</span> <span class="verse"><a name="29">29</a>כט  ויאמר בלעם אל בלק בנה לי בזה שבעה מזבחת והכן לי בזה שבעה פרים ושבעה אילם</span> <span class="verse"><a name="30">30</a>ל  ויעש בלק כאשר אמר בלעם ויעל פר ואיל במזבח</span> </p></div</div></div></body></html>