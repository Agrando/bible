<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/num/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/num">Numbers</a> &gt <strong>Chapter 6</strong></div><p><span class="verse"><a name="1">1</a>א  וידבר יהוה אל משה לאמר</span> <span class="verse"><a name="2">2</a>ב  דבר אל בני ישראל ואמרת אלהם  איש או אשה כי יפלא לנדר נדר נזיר--להזיר ליהוה</span> <span class="verse"><a name="3">3</a>ג  מיין ושכר יזיר חמץ יין וחמץ שכר לא ישתה וכל משרת ענבים לא ישתה וענבים לחים ויבשים לא יאכל</span> <span class="verse"><a name="4">4</a>ד  כל ימי נזרו  מכל אשר יעשה מגפן היין מחרצנים ועד זג--לא יאכל</span> <span class="verse"><a name="5">5</a>ה  כל ימי נדר נזרו תער לא יעבר על ראשו  עד מלאת הימם אשר יזיר ליהוה קדש יהיה--גדל פרע שער ראשו</span> <span class="verse"><a name="6">6</a>ו  כל ימי הזירו ליהוה על נפש מת לא יבא</span> <span class="verse"><a name="7">7</a>ז  לאביו ולאמו לאחיו ולאחתו--לא יטמא להם במתם  כי נזר אלהיו על ראשו</span> <span class="verse"><a name="8">8</a>ח  כל ימי נזרו קדש הוא ליהוה</span> <span class="verse"><a name="9">9</a>ט  וכי ימות מת עליו בפתע פתאם וטמא ראש נזרו--וגלח ראשו ביום טהרתו ביום השביעי יגלחנו</span> <span class="verse"><a name="10">10</a>י  וביום השמיני יבא שתי תרים או שני בני יונה  אל הכהן--אל פתח אהל מועד</span> <span class="verse"><a name="11">11</a>יא  ועשה הכהן אחד לחטאת ואחד לעלה וכפר עליו מאשר חטא על הנפש וקדש את ראשו ביום ההוא</span> <span class="verse"><a name="12">12</a>יב  והזיר ליהוה את ימי נזרו והביא כבש בן שנתו לאשם והימים הראשנים יפלו כי טמא נזרו</span> <span class="verse"><a name="13">13</a>יג  וזאת תורת הנזיר  ביום מלאת ימי נזרו יביא אתו אל פתח אהל מועד</span> <span class="verse"><a name="14">14</a>יד  והקריב את קרבנו ליהוה כבש בן שנתו תמים אחד לעלה וכבשה אחת בת שנתה תמימה לחטאת ואיל אחד תמים לשלמים</span> <span class="verse"><a name="15">15</a>טו  וסל מצות סלת חלת בלולת בשמן ורקיקי מצות משחים בשמן ומנחתם ונסכיהם</span> <span class="verse"><a name="16">16</a>טז  והקריב הכהן לפני יהוה ועשה את חטאתו ואת עלתו</span> <span class="verse"><a name="17">17</a>יז  ואת האיל יעשה זבח שלמים ליהוה על סל המצות ועשה הכהן את מנחתו ואת נסכו</span> <span class="verse"><a name="18">18</a>יח  וגלח הנזיר פתח אהל מועד--את ראש נזרו ולקח את שער ראש נזרו ונתן על האש אשר תחת זבח השלמים</span> <span class="verse"><a name="19">19</a>יט  ולקח הכהן את הזרע בשלה מן האיל וחלת מצה אחת מן הסל ורקיק מצה אחד ונתן על כפי הנזיר אחר התגלחו את נזרו</span> <span class="verse"><a name="20">20</a>כ  והניף אותם הכהן תנופה לפני יהוה--קדש הוא לכהן על חזה התנופה ועל שוק התרומה ואחר ישתה הנזיר יין</span> <span class="verse"><a name="21">21</a>כא  זאת תורת הנזיר אשר ידר קרבנו ליהוה על נזרו מלבד אשר תשיג ידו כפי נדרו אשר ידר--כן יעשה על תורת נזרו  {פ}</span> <span class="verse"><a name="22">22</a>כב  וידבר יהוה אל משה לאמר</span> <span class="verse"><a name="23">23</a>כג  דבר אל אהרן ואל בניו לאמר כה תברכו את בני ישראל  אמור להם  {ס}</span> <span class="verse"><a name="24">24</a>כד  יברכך יהוה וישמרך  {ס}</span> <span class="verse"><a name="25">25</a>כה  יאר יהוה פניו אליך ויחנך  {ס}</span> <span class="verse"><a name="26">26</a>כו  ישא יהוה פניו אליך וישם לך שלום  {ס}</span> <span class="verse"><a name="27">27</a>כז  ושמו את שמי על בני ישראל ואני אברכם  {ס}</span> </p></div</div></div></body></html>