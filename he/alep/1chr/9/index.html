<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/1chr/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/1chr">1 Chronicles</a> &gt <strong>Chapter 9</strong></div><p><span class="verse"><a name="1">1</a>א  וכל ישראל התיחשו והנם כתובים על ספר מלכי ישראל ויהודה הגלו לבבל במעלם  {ס}</span> <span class="verse"><a name="2">2</a>ב  והיושבים הראשנים אשר באחזתם בעריהם  ישראל הכהנים הלוים והנתינים</span> <span class="verse"><a name="3">3</a>ג  ובירושלם ישבו מן בני יהודה ומן בני בנימן--ומן בני אפרים ומנשה</span> <span class="verse"><a name="4">4</a>ד  עותי בן עמיהוד בן עמרי בן אמרי בן בנימן (בני מן) בני פרץ בן יהודה  {ס}</span> <span class="verse"><a name="5">5</a>ה  ומן השילוני עשיה הבכור ובניו</span> <span class="verse"><a name="6">6</a>ו  ומן בני זרח יעואל ואחיהם שש מאות ותשעים</span> <span class="verse"><a name="7">7</a>ז  ומן בני בנימן--סלוא בן משלם בן הודויה בן הסנאה</span> <span class="verse"><a name="8">8</a>ח  ויבניה בן ירחם ואלה בן עזי בן מכרי ומשלם בן שפטיה בן רעואל בן יבניה</span> <span class="verse"><a name="9">9</a>ט  ואחיהם לתלדותם תשע מאות וחמשים וששה כל אלה אנשים ראשי אבות לבית אבתיהם  {ס}</span> <span class="verse"><a name="10">10</a>י  ומן הכהנים  ידעיה ויהויריב ויכין</span> <span class="verse"><a name="11">11</a>יא  ועזריה בן חלקיה בן משלם בן צדוק בן מריות בן אחיטוב נגיד בית האלהים  {ס}</span> <span class="verse"><a name="12">12</a>יב  ועדיה בן ירחם בן פשחור בן מלכיה ומעשי בן עדיאל בן יחזרה בן משלם בן משלמית בן אמר</span> <span class="verse"><a name="13">13</a>יג  ואחיהם ראשים לבית אבותם אלף ושבע מאות וששים--גבורי חיל מלאכת עבודת בית האלהים</span> <span class="verse"><a name="14">14</a>יד  ומן הלוים  שמעיה בן חשוב בן עזריקם בן חשביה מן בני מררי</span> <span class="verse"><a name="15">15</a>טו  ובקבקר חרש וגלל ומתניה בן מיכא בן זכרי בן אסף</span> <span class="verse"><a name="16">16</a>טז  ועבדיה בן שמעיה בן גלל בן ידותון וברכיה בן אסא בן אלקנה היושב בחצרי נטופתי</span> <span class="verse"><a name="17">17</a>יז  והשערים שלום ועקוב וטלמן ואחימן ואחיהם שלום הראש</span> <span class="verse"><a name="18">18</a>יח  ועד הנה בשער המלך מזרחה המה השערים למחנות בני לוי</span> <span class="verse"><a name="19">19</a>יט  ושלום בן קורא בן אביסף בן קרח ואחיו לבית אביו הקרחים על מלאכת העבודה שמרי הספים לאהל ואבתיהם על מחנה יהוה שמרי המבוא</span> <span class="verse"><a name="20">20</a>כ  ופינחס בן אלעזר נגיד היה עליהם לפנים--יהוה עמו</span> <span class="verse"><a name="21">21</a>כא  זכריה בן משלמיה שער פתח לאהל מועד</span> <span class="verse"><a name="22">22</a>כב  כלם הברורים לשערים בספים מאתים ושנים עשר המה בחצריהם התיחשם המה יסד דויד ושמואל הראה באמונתם</span> <span class="verse"><a name="23">23</a>כג  והם ובניהם על השערים לבית יהוה לבית האהל--למשמרות</span> <span class="verse"><a name="24">24</a>כד  לארבע רוחות יהיו השערים  מזרח ימה צפונה ונגבה</span> <span class="verse"><a name="25">25</a>כה  ואחיהם בחצריהם לבוא לשבעת הימים מעת אל עת--עם אלה</span> <span class="verse"><a name="26">26</a>כו  כי באמונה המה ארבעת גברי השערים--הם הלוים והיו על הלשכות ועל האצרות בית האלהים</span> <span class="verse"><a name="27">27</a>כז  וסביבות בית האלהים ילינו  כי עליהם משמרת והם על המפתח ולבקר לבקר</span> <span class="verse"><a name="28">28</a>כח  ומהם על כלי העבודה  כי במספר יביאום ובמספר יוציאום</span> <span class="verse"><a name="29">29</a>כט  ומהם ממנים על הכלים ועל כל כלי הקדש ועל הסלת והיין והשמן והלבונה והבשמים</span> <span class="verse"><a name="30">30</a>ל  ומן בני הכהנים רקחי המרקחת לבשמים</span> <span class="verse"><a name="31">31</a>לא  ומתתיה מן הלוים הוא הבכור לשלם הקרחי--באמונה על מעשה החבתים</span> <span class="verse"><a name="32">32</a>לב  ומן בני הקהתי מן אחיהם על לחם המערכת להכין שבת שבת</span> <span class="verse"><a name="33">33</a>לג  ואלה המשררים ראשי אבות ללוים בלשכת--פטירים (פטורים)  כי יומם ולילה עליהם במלאכה</span> <span class="verse"><a name="34">34</a>לד  אלה ראשי האבות ללוים לתלדותם ראשים אלה ישבו בירושלם  {ס}</span> <span class="verse"><a name="35">35</a>לה  ובגבעון ישבו אבי גבעון יעואל (יעיאל) ושם אשתו מעכה</span> <span class="verse"><a name="36">36</a>לו  ובנו הבכור עבדון וצור וקיש ובעל ונר ונדב</span> <span class="verse"><a name="37">37</a>לז  וגדור ואחיו וזכריה ומקלות</span> <span class="verse"><a name="38">38</a>לח  ומקלות הוליד את שמאם ואף הם נגד אחיהם ישבו בירושלם--עם אחיהם  {ס}</span> <span class="verse"><a name="39">39</a>לט  ונר הוליד את קיש וקיש הוליד את שאול ושאול הוליד את יהונתן ואת מלכישוע ואת אבינדב ואת אשבעל</span> <span class="verse"><a name="40">40</a>מ  ובן יהונתן מריב בעל ומרי בעל הוליד את מיכה</span> <span class="verse"><a name="41">41</a>מא  ובני מיכה--פיתן ומלך ותחרע</span> <span class="verse"><a name="42">42</a>מב  ואחז הוליד את יערה ויערה הוליד את עלמת ואת עזמות ואת זמרי וזמרי הוליד את מוצא</span> <span class="verse"><a name="43">43</a>מג  ומוצא הוליד את בנעא ורפיה בנו אלעשה בנו אצל בנו</span> <span class="verse"><a name="44">44</a>מד  ולאצל ששה בנים ואלה שמותם עזריקם בכרו וישמעאל ושעריה ועבדיה וחנן אלה בני אצל  {פ} br</span> </p></div</div></div></body></html>