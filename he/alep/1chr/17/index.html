<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/1chr/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/1chr">1 Chronicles</a> &gt <strong>Chapter 17</strong></div><p><span class="verse"><a name="1">1</a>א  ויהי כאשר ישב דויד בביתו ויאמר דויד אל נתן הנביא הנה אנכי יושב בבית הארזים וארון ברית יהוה תחת יריעות</span> <span class="verse"><a name="2">2</a>ב  ויאמר נתן אל דויד כל אשר בלבבך עשה  כי האלהים עמך  {ס}</span> <span class="verse"><a name="3">3</a>ג  ויהי בלילה ההוא ויהי דבר אלהים אל נתן לאמר</span> <span class="verse"><a name="4">4</a>ד  לך ואמרת אל דויד עבדי כה אמר יהוה  לא אתה תבנה לי הבית לשבת</span> <span class="verse"><a name="5">5</a>ה  כי לא ישבתי בבית מן היום אשר העליתי את ישראל עד היום הזה ואהיה מאהל אל אהל וממשכן</span> <span class="verse"><a name="6">6</a>ו  בכל אשר התהלכתי בכל ישראל הדבר דברתי את אחד שפטי ישראל אשר צויתי לרעות את עמי לאמר  למה לא בניתם לי בית ארזים</span> <span class="verse"><a name="7">7</a>ז  ועתה כה תאמר לעבדי לדויד  {ס}  כה אמר יהוה צבאות אני לקחתיך מן הנוה מן אחרי הצאן--להיות נגיד על עמי ישראל</span> <span class="verse"><a name="8">8</a>ח  ואהיה עמך בכל אשר הלכת ואכרית את כל אויביך מפניך ועשיתי לך שם כשם הגדולים אשר בארץ</span> <span class="verse"><a name="9">9</a>ט  ושמתי מקום לעמי ישראל ונטעתיהו ושכן תחתיו ולא ירגז עוד ולא יוסיפו בני עולה לבלתו כאשר בראשונה</span> <span class="verse"><a name="10">10</a>י  ולמימים אשר צויתי שפטים על עמי ישראל והכנעתי את כל אויביך ואגד לך ובית יבנה לך יהוה</span> <span class="verse"><a name="11">11</a>יא  והיה כי מלאו ימיך ללכת עם אבתיך והקימותי את זרעך אחריך אשר יהיה מבניך והכינותי את מלכותו</span> <span class="verse"><a name="12">12</a>יב  הוא יבנה לי בית וכננתי את כסאו עד עולם</span> <span class="verse"><a name="13">13</a>יג  אני אהיה לו לאב והוא יהיה לי לבן וחסדי לא אסיר מעמו כאשר הסירותי מאשר היה לפניך</span> <span class="verse"><a name="14">14</a>יד  והעמדתיהו בביתי ובמלכותי עד העולם וכסאו יהיה נכון עד עולם</span> <span class="verse"><a name="15">15</a>טו  ככל הדברים האלה וככל החזון הזה--כן דבר נתן אל דויד  {פ} br</span> <span class="verse"><a name="16">16</a>טז  ויבא המלך דויד וישב לפני יהוה ויאמר מי אני יהוה אלהים ומי ביתי כי הביאתני עד הלם</span> <span class="verse"><a name="17">17</a>יז  ותקטן זאת בעיניך אלהים ותדבר על בית עבדך למרחוק וראיתני כתור האדם המעלה--יהוה אלהים</span> <span class="verse"><a name="18">18</a>יח  מה יוסיף עוד דויד אליך לכבוד את עבדך ואתה את עבדך ידעת</span> <span class="verse"><a name="19">19</a>יט  יהוה--בעבור עבדך וכלבך עשית את כל הגדולה הזאת  להדיע את כל הגדלות</span> <span class="verse"><a name="20">20</a>כ  יהוה אין כמוך ואין אלהים זולתך בכל אשר שמענו באזנינו</span> <span class="verse"><a name="21">21</a>כא  ומי כעמך ישראל גוי אחד בארץ  אשר הלך האלהים לפדות לו עם לשום לך שם גדלות ונראות--לגרש מפני עמך אשר פדית ממצרים גוים</span> <span class="verse"><a name="22">22</a>כב  ותתן את עמך ישראל לך לעם--עד עולם ואתה יהוה היית להם לאלהים</span> <span class="verse"><a name="23">23</a>כג  ועתה יהוה--הדבר אשר דברת על עבדך ועל ביתו יאמן עד עולם ועשה כאשר דברת</span> <span class="verse"><a name="24">24</a>כד  ויאמן ויגדל שמך עד עולם לאמר--יהוה צבאות אלהי ישראל אלהים לישראל ובית דויד עבדך נכון לפניך</span> <span class="verse"><a name="25">25</a>כה  כי אתה אלהי גלית את אזן עבדך לבנות לו בית על כן מצא עבדך להתפלל לפניך</span> <span class="verse"><a name="26">26</a>כו  ועתה יהוה אתה הוא האלהים ותדבר על עבדך הטובה הזאת</span> <span class="verse"><a name="27">27</a>כז  ועתה הואלת לברך את בית עבדך להיות לעולם לפניך  כי אתה יהוה ברכת ומברך לעולם  {פ} br</span> </p></div</div></div></body></html>