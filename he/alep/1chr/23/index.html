<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/1chr/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/1chr">1 Chronicles</a> &gt <strong>Chapter 23</strong></div><p><span class="verse"><a name="1">1</a>א  ודויד זקן ושבע ימים וימלך את שלמה בנו על ישראל</span> <span class="verse"><a name="2">2</a>ב  ויאסף את כל שרי ישראל והכהנים והלוים</span> <span class="verse"><a name="3">3</a>ג  ויספרו הלוים מבן שלשים שנה ומעלה ויהי מספרם לגלגלתם לגברים שלשים ושמונה אלף</span> <span class="verse"><a name="4">4</a>ד  מאלה לנצח על מלאכת בית יהוה עשרים וארבעה אלף ושטרים ושפטים ששת אלפים</span> <span class="verse"><a name="5">5</a>ה  וארבעת אלפים שערים וארבעת אלפים מהללים ליהוה בכלים אשר עשיתי להלל  {ס}</span> <span class="verse"><a name="6">6</a>ו  ויחלקם דויד מחלקות  {ס}  לבני לוי לגרשון קהת ומררי  {ס}</span> <span class="verse"><a name="7">7</a>ז  לגרשני לעדן ושמעי  {ס}</span> <span class="verse"><a name="8">8</a>ח  בני לעדן הראש יחיאל וזתם ויואל--שלשה  {ס}</span> <span class="verse"><a name="9">9</a>ט  בני שמעי שלמות (שלמית) וחזיאל והרן--שלשה אלה ראשי האבות ללעדן  {ס}</span> <span class="verse"><a name="10">10</a>י  ובני שמעי--יחת זינא ויעוש ובריעה אלה בני שמעי ארבעה</span> <span class="verse"><a name="11">11</a>יא  ויהי יחת הראש וזיזה השני ויעוש ובריעה לא הרבו בנים ויהיו לבית אב לפקדה אחת  {ס}</span> <span class="verse"><a name="12">12</a>יב  בני קהת עמרם יצהר חברון ועזיאל--ארבעה  {ס}</span> <span class="verse"><a name="13">13</a>יג  בני עמרם אהרן ומשה ויבדל אהרן להקדישו קדש קדשים הוא ובניו עד עולם--להקטיר לפני יהוה לשרתו ולברך בשמו עד עולם</span> <span class="verse"><a name="14">14</a>יד  ומשה איש האלהים--בניו יקראו על שבט הלוי  {ס}</span> <span class="verse"><a name="15">15</a>טו  בני משה גרשום ואליעזר</span> <span class="verse"><a name="16">16</a>טז  בני גרשום שבואל הראש</span> <span class="verse"><a name="17">17</a>יז  ויהיו בני אליעזר רחביה הראש ולא היה לאליעזר בנים אחרים ובני רחביה רבו למעלה  {ס}</span> <span class="verse"><a name="18">18</a>יח  בני יצהר שלמית הראש</span> <span class="verse"><a name="19">19</a>יט  בני חברון--יריהו הראש אמריה השני יחזיאל השלישי ויקמעם הרביעי</span> <span class="verse"><a name="20">20</a>כ  בני עזיאל--מיכה הראש וישיה השני</span> <span class="verse"><a name="21">21</a>כא  בני מררי מחלי ומושי בני מחלי אלעזר וקיש</span> <span class="verse"><a name="22">22</a>כב  וימת אלעזר ולא היו לו בנים כי אם בנות וישאום בני קיש אחיהם</span> <span class="verse"><a name="23">23</a>כג  בני מושי מחלי ועדר וירמות--שלושה  {ס}</span> <span class="verse"><a name="24">24</a>כד  אלה בני לוי לבית אבותיהם ראשי האבות לפקודיהם במספר שמות לגלגלתם עשה המלאכה לעבדת בית יהוה--מבן עשרים שנה ומעלה</span> <span class="verse"><a name="25">25</a>כה  כי אמר דויד הניח יהוה אלהי ישראל לעמו וישכן בירושלם עד לעולם</span> <span class="verse"><a name="26">26</a>כו  וגם ללוים--אין לשאת את המשכן ואת כל כליו לעבדתו</span> <span class="verse"><a name="27">27</a>כז  כי בדברי דויד האחרונים המה מספר בני לוי מבן עשרים שנה ולמעלה</span> <span class="verse"><a name="28">28</a>כח  כי מעמדם ליד בני אהרן לעבדת בית יהוה על החצרות ועל הלשכות ועל טהרת לכל קדש--ומעשה עבדת בית האלהים</span> <span class="verse"><a name="29">29</a>כט  וללחם המערכת ולסלת למנחה ולרקיקי המצות ולמחבת ולמרבכת ולכל משורה ומדה</span> <span class="verse"><a name="30">30</a>ל  ולעמד בבקר בבקר להדות ולהלל ליהוה וכן לערב</span> <span class="verse"><a name="31">31</a>לא  ולכל העלות עלות ליהוה לשבתות לחדשים ולמעדים--במספר כמשפט עליהם תמיד לפני יהוה</span> <span class="verse"><a name="32">32</a>לב  ושמרו את משמרת אהל מועד ואת משמרת הקדש ומשמרת בני אהרן אחיהם--לעבדת בית יהוה  {פ} br</span> </p></div</div></div></body></html>