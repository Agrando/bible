<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/1chr/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/1chr">1 Chronicles</a> &gt <strong>Chapter 15</strong></div><p><span class="verse"><a name="1">1</a>א  ויעש לו בתים בעיר דויד ויכן מקום לארון האלהים ויט לו אהל</span> <span class="verse"><a name="2">2</a>ב  אז אמר דויד לא לשאת את ארון האלהים כי אם הלוים  כי בם בחר יהוה לשאת את ארון יהוה ולשרתו--עד עולם  {פ} br</span> <span class="verse"><a name="3">3</a>ג  ויקהל דויד את כל ישראל אל ירושלם להעלות את ארון יהוה אל מקומו אשר הכין לו</span> <span class="verse"><a name="4">4</a>ד  ויאסף דויד את בני אהרן ואת הלוים  {ס}</span> <span class="verse"><a name="5">5</a>ה  לבני קהת--אוריאל השר ואחיו מאה ועשרים  {ס}</span> <span class="verse"><a name="6">6</a>ו  לבני מררי--עשיה השר ואחיו מאתים ועשרים  {ס}</span> <span class="verse"><a name="7">7</a>ז  לבני גרשום--יואל השר ואחיו מאה ושלשים  {ס}</span> <span class="verse"><a name="8">8</a>ח  לבני אליצפן--שמעיה השר ואחיו מאתים  {ס}</span> <span class="verse"><a name="9">9</a>ט  לבני חברון--אליאל השר ואחיו שמונים  {ס}</span> <span class="verse"><a name="10">10</a>י  לבני עזיאל  עמינדב השר--ואחיו מאה ושנים עשר  {פ} br</span> <span class="verse"><a name="11">11</a>יא  ויקרא דויד לצדוק ולאביתר הכהנים וללוים לאוריאל עשיה ויואל שמעיה ואליאל ועמינדב  {ס}</span> <span class="verse"><a name="12">12</a>יב  ויאמר להם אתם ראשי האבות ללוים התקדשו אתם ואחיכם והעליתם את ארון יהוה אלהי ישראל אל הכינותי לו</span> <span class="verse"><a name="13">13</a>יג  כי למבראשונה לא אתם--פרץ יהוה אלהינו בנו כי לא דרשנהו כמשפט</span> <span class="verse"><a name="14">14</a>יד  ויתקדשו הכהנים והלוים להעלות את ארון יהוה אלהי ישראל</span> <span class="verse"><a name="15">15</a>טו  וישאו בני הלוים את ארון האלהים כאשר צוה משה כדבר יהוה--בכתפם במטות עליהם  {פ} br</span> <span class="verse"><a name="16">16</a>טז  ויאמר דויד לשרי הלוים להעמיד את אחיהם המשררים בכלי שיר נבלים וכנרות ומצלתים--משמיעים להרים בקול לשמחה  {פ} br</span> <span class="verse"><a name="17">17</a>יז  ויעמידו הלוים את הימן בן יואל ומן אחיו אסף בן ברכיהו  {ס}  ומן בני מררי אחיהם איתן בן קושיהו</span> <span class="verse"><a name="18">18</a>יח  ועמהם אחיהם המשנים  זכריהו בן ויעזיאל ושמירמות ויחיאל ועני אליאב ובניהו ומעשיהו ומתתיהו ואליפלהו ומקניהו ועבד אדם ויעיאל--השערים</span> <span class="verse"><a name="19">19</a>יט  והמשררים הימן אסף ואיתן--במצלתים נחשת להשמיע</span> <span class="verse"><a name="20">20</a>כ  וזכריה ועזיאל ושמירמות ויחיאל ועני ואליאב ומעשיהו ובניהו--בנבלים על עלמות</span> <span class="verse"><a name="21">21</a>כא  ומתתיהו ואליפלהו ומקניהו ועבד אדם ויעיאל ועזזיהו--בכנרות על השמינית לנצח</span> <span class="verse"><a name="22">22</a>כב  וכנניהו שר הלוים במשא--יסר במשא כי מבין הוא</span> <span class="verse"><a name="23">23</a>כג  וברכיה ואלקנה שערים לארון</span> <span class="verse"><a name="24">24</a>כד  ושבניהו ויושפט ונתנאל ועמשי וזכריהו ובניהו ואליעזר הכהנים מחצצרים (מחצרים) בחצצרות לפני ארון האלהים ועבד אדם ויחיה שערים לארון</span> <span class="verse"><a name="25">25</a>כה  ויהי דויד וזקני ישראל ושרי האלפים  ההלכים להעלות את ארון ברית יהוה מן בית עבד אדם--בשמחה  {פ} br</span> <span class="verse"><a name="26">26</a>כו  ויהי בעזר האלהים את הלוים נשאי ארון ברית יהוה ויזבחו שבעה פרים ושבעה אילים</span> <span class="verse"><a name="27">27</a>כז  ודויד מכרבל במעיל בוץ וכל הלוים הנשאים את הארון והמשררים וכנניה השר המשא המשררים ועל דויד אפוד בד</span> <span class="verse"><a name="28">28</a>כח  וכל ישראל מעלים את ארון ברית יהוה בתרועה ובקול שופר ובחצצרות ובמצלתים משמעים בנבלים וכנרות</span> <span class="verse"><a name="29">29</a>כט  ויהי ארון ברית יהוה בא עד עיר דויד ומיכל בת שאול נשקפה בעד החלון ותרא את המלך דויד מרקד ומשחק ותבז לו בלבה  {פ} br</span> </p></div</div></div></body></html>