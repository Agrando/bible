<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/1chr/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/1chr">1 Chronicles</a> &gt <strong>Chapter 19</strong></div><p><span class="verse"><a name="1">1</a>א  ויהי אחרי כן וימת נחש מלך בני עמון וימלך בנו תחתיו</span> <span class="verse"><a name="2">2</a>ב  ויאמר דויד אעשה חסד עם חנון בן נחש כי עשה אביו עמי חסד וישלח דויד מלאכים לנחמו על אביו ויבאו עבדי דויד אל ארץ בני עמון אל חנון--לנחמו</span> <span class="verse"><a name="3">3</a>ג  ויאמרו שרי בני עמון לחנון המכבד דויד את אביך בעיניך כי שלח לך מנחמים הלא בעבור לחקר ולהפך ולרגל הארץ באו עבדיו אליך</span> <span class="verse"><a name="4">4</a>ד  ויקח חנון את עבדי דויד ויגלחם ויכרת את מדויהם בחצי עד המפשעה וישלחם</span> <span class="verse"><a name="5">5</a>ה  וילכו ויגידו לדויד על האנשים וישלח לקראתם כי היו האנשים נכלמים מאד ויאמר המלך שבו בירחו עד אשר יצמח זקנכם ושבתם  {ס}</span> <span class="verse"><a name="6">6</a>ו  ויראו בני עמון כי התבאשו עם דויד וישלח חנון ובני עמון אלף ככר כסף לשכר להם מן ארם נהרים ומן ארם מעכה ומצובה רכב ופרשים</span> <span class="verse"><a name="7">7</a>ז  וישכרו להם שנים ושלשים אלף רכב ואת מלך מעכה ואת עמו ויבאו ויחנו לפני מידבא  {ס}  ובני עמון נאספו מעריהם ויבאו למלחמה  {ס}</span> <span class="verse"><a name="8">8</a>ח  וישמע דויד וישלח את יואב ואת כל צבא הגבורים</span> <span class="verse"><a name="9">9</a>ט  ויצאו בני עמון ויערכו מלחמה פתח העיר והמלכים אשר באו לבדם בשדה</span> <span class="verse"><a name="10">10</a>י  וירא יואב כי היתה פני המלחמה אליו--פנים ואחור ויבחר מכל בחור בישראל ויערך לקראת ארם</span> <span class="verse"><a name="11">11</a>יא  ואת יתר העם נתן ביד אבשי אחיו ויערכו לקראת בני עמון</span> <span class="verse"><a name="12">12</a>יב  ויאמר אם תחזק ממני ארם--והיית לי לתשועה  {ס}  ואם בני עמון יחזקו ממך והושעתיך</span> <span class="verse"><a name="13">13</a>יג  חזק ונתחזקה בעד עמנו ובעד ערי אלהינו ויהוה הטוב בעיניו יעשה</span> <span class="verse"><a name="14">14</a>יד  ויגש יואב והעם אשר עמו לפני ארם--למלחמה וינוסו מפניו</span> <span class="verse"><a name="15">15</a>טו  ובני עמון ראו כי נס ארם וינוסו גם הם מפני אבשי אחיו ויבאו העירה ויבא יואב ירושלם  {ס}</span> <span class="verse"><a name="16">16</a>טז  וירא ארם כי נגפו לפני ישראל וישלחו מלאכים ויוציאו את ארם אשר מעבר הנהר ושופך שר צבא הדדעזר לפניהם</span> <span class="verse"><a name="17">17</a>יז  ויגד לדויד ויאסף את כל ישראל ויעבר הירדן ויבא אלהם ויערך אלהם ויערך דויד לקראת ארם מלחמה וילחמו עמו</span> <span class="verse"><a name="18">18</a>יח  וינס ארם מלפני ישראל ויהרג דויד מארם שבעת אלפים רכב וארבעים אלף איש רגלי ואת שופך שר הצבא המית</span> <span class="verse"><a name="19">19</a>יט  ויראו עבדי הדדעזר כי נגפו לפני ישראל וישלימו עם דויד ויעבדהו ולא אבה ארם להושיע את בני עמון עוד  {ס}</span> </p></div</div></div></body></html>