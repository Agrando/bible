<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/1chr/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/1chr">1 Chronicles</a> &gt <strong>Chapter 5</strong></div><p><span class="verse"><a name="1">1</a>א  ובני ראובן בכור ישראל כי הוא הבכור--ובחללו יצועי אביו נתנה בכרתו לבני יוסף בן ישראל ולא להתיחש לבכרה</span> <span class="verse"><a name="2">2</a>ב  כי יהודה גבר באחיו ולנגיד ממנו והבכרה ליוסף  {ס}</span> <span class="verse"><a name="3">3</a>ג  בני ראובן בכור ישראל  חנוך ופלוא חצרון וכרמי</span> <span class="verse"><a name="4">4</a>ד  בני יואל--שמעיה בנו גוג בנו שמעי בנו</span> <span class="verse"><a name="5">5</a>ה  מיכה בנו ראיה בנו בעל בנו</span> <span class="verse"><a name="6">6</a>ו  בארה בנו--אשר הגלה תלגת פלנאסר מלך אשר הוא נשיא לראובני</span> <span class="verse"><a name="7">7</a>ז  ואחיו למשפחתיו בהתיחש לתלדותם--הראש יעיאל וזכריהו</span> <span class="verse"><a name="8">8</a>ח  ובלע בן עזז בן שמע בן יואל הוא יושב בערער ועד נבו ובעל מעון</span> <span class="verse"><a name="9">9</a>ט  ולמזרח ישב עד לבוא מדברה למן הנהר פרת  כי מקניהם רבו בארץ גלעד</span> <span class="verse"><a name="10">10</a>י  ובימי שאול עשו מלחמה עם ההגראים ויפלו בידם וישבו באהליהם על כל פני מזרח לגלעד  {ס}</span> <span class="verse"><a name="11">11</a>יא  ובני גד לנגדם ישבו בארץ הבשן--עד סלכה</span> <span class="verse"><a name="12">12</a>יב  יואל הראש ושפם המשנה ויעני ושפט בבשן</span> <span class="verse"><a name="13">13</a>יג  ואחיהם לבית אבותיהם מיכאל ומשלם ושבע ויורי ויעכן וזיע ועבר--שבעה  {ס}</span> <span class="verse"><a name="14">14</a>יד  אלה בני אביחיל בן חורי בן ירוח בן גלעד בן מיכאל בן ישישי בן יחדו--בן בוז</span> <span class="verse"><a name="15">15</a>טו  אחי בן עבדיאל בן גוני ראש לבית אבותם</span> <span class="verse"><a name="16">16</a>טז  וישבו בגלעד בבשן ובבנתיה ובכל מגרשי שרון על תוצאותם</span> <span class="verse"><a name="17">17</a>יז  כלם התיחשו בימי יותם מלך יהודה--ובימי ירבעם מלך ישראל  {פ} br</span> <span class="verse"><a name="18">18</a>יח  בני ראובן וגדי וחצי שבט מנשה מן בני חיל אנשים נשאי מגן וחרב ודרכי קשת ולמודי מלחמה--ארבעים וארבעה אלף ושבע מאות וששים יצאי צבא</span> <span class="verse"><a name="19">19</a>יט  ויעשו מלחמה עם ההגריאים ויטור ונפיש ונודב</span> <span class="verse"><a name="20">20</a>כ  ויעזרו עליהם--וינתנו בידם ההגריאים וכל שעמהם  כי לאלהים זעקו במלחמה ונעתור להם כי בטחו בו</span> <span class="verse"><a name="21">21</a>כא  וישבו מקניהם גמליהם חמשים אלף וצאן מאתים וחמשים אלף וחמורים אלפים ונפש אדם מאה אלף</span> <span class="verse"><a name="22">22</a>כב  כי חללים רבים נפלו כי מהאלהים המלחמה וישבו תחתיהם עד הגלה  {פ} br</span> <span class="verse"><a name="23">23</a>כג  ובני חצי שבט מנשה ישבו בארץ מבשן עד בעל חרמון ושניר והר חרמון--המה רבו</span> <span class="verse"><a name="24">24</a>כד  ואלה ראשי בית אבותם  ועפר וישעי ואליאל ועזריאל וירמיה והודויה ויחדיאל אנשים גבורי חיל--אנשי שמות ראשים לבית אבותם</span> <span class="verse"><a name="25">25</a>כה  וימעלו באלהי אבתיהם ויזנו אחרי אלהי עמי הארץ אשר השמיד אלהים מפניהם</span> <span class="verse"><a name="26">26</a>כו  ויער אלהי ישראל את רוח פול מלך אשור ואת רוח תלגת פלנסר מלך אשור ויגלם לראובני ולגדי ולחצי שבט מנשה ויביאם לחלח וחבור והרא ונהר גוזן עד היום הזה  {פ} br  [ (I Chronicles 5:27)  כז  בני לוי  גרשון קהת ומררי ] [ (I Chronicles 5:28)  כח  ובני קהת--עמרם יצהר וחברון ועזיאל  {ס} ] [ (I Chronicles 5:29)  כט  ובני עמרם אהרן ומשה ומרים  {ס}  ובני אהרן--נדב ואביהוא אלעזר ואיתמר ] [ (I Chronicles 5:30)  ל  אלעזר הוליד את פינחס פינחס הליד את אבישוע ] [ (I Chronicles 5:31)  לא  ואבישוע הוליד את בקי ובקי הוליד את עזי ] [ (I Chronicles 5:32)  לב  ועזי הוליד את זרחיה וזרחיה הוליד את מריות ] [ (I Chronicles 5:33)  לג  מריות הוליד את אמריה ואמריה הוליד את אחיטוב ] [ (I Chronicles 5:34)  לד  ואחיטוב הוליד את צדוק וצדוק הוליד את אחימעץ ] [ (I Chronicles 5:35)  לה  ואחימעץ הוליד את עזריה ועזריה הוליד את יוחנן ] [ (I Chronicles 5:36)  לו  ויוחנן הוליד את עזריה הוא אשר כהן בבית אשר בנה שלמה בירושלם ] [ (I Chronicles 5:37)  לז  ויולד עזריה את אמריה ואמריה הוליד את אחיטוב ] [ (I Chronicles 5:38)  לח  ואחיטוב הוליד את צדוק וצדוק הוליד את שלום ] [ (I Chronicles 5:39)  לט  ושלום הוליד את חלקיה וחלקיה הוליד את עזריה ] [ (I Chronicles 5:40)  מ  ועזריה הוליד את שריה ושריה הוליד את יהוצדק ] [ (I Chronicles 5:41)  מא  ויהוצדק הלך--בהגלות יהוה את יהודה וירושלם  ביד נבכדנאצר  {פ} br  ]</span> </p></div</div></div></body></html>