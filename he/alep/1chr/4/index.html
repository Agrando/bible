<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/1chr/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/1chr">1 Chronicles</a> &gt <strong>Chapter 4</strong></div><p><span class="verse"><a name="1">1</a>א  בני יהודה  פרץ חצרון וכרמי וחור ושובל</span> <span class="verse"><a name="2">2</a>ב  וראיה בן שובל הליד את יחת ויחת הליד את אחומי ואת להד אלה משפחות הצרעתי  {ס}</span> <span class="verse"><a name="3">3</a>ג  ואלה אבי עיטם יזרעאל וישמא וידבש ושם אחותם הצללפוני</span> <span class="verse"><a name="4">4</a>ד  ופנואל אבי גדר ועזר אבי חושה אלה בני חור בכור אפרתה אבי בית לחם</span> <span class="verse"><a name="5">5</a>ה  ולאשחור אבי תקוע היו שתי נשים  חלאה ונערה</span> <span class="verse"><a name="6">6</a>ו  ותלד לו נערה את אחזם ואת חפר ואת תימני ואת האחשתרי אלה בני נערה</span> <span class="verse"><a name="7">7</a>ז  ובני חלאה--צרת יצחר (וצחר) ואתנן</span> <span class="verse"><a name="8">8</a>ח  וקוץ הוליד את ענוב ואת הצבבה ומשפחת אחרחל בן הרום</span> <span class="verse"><a name="9">9</a>ט  ויהי יעבץ נכבד מאחיו ואמו קראה שמו יעבץ לאמר כי ילדתי בעצב</span> <span class="verse"><a name="10">10</a>י  ויקרא יעבץ לאלהי ישראל לאמר אם ברך תברכני והרבית את גבולי והיתה ידך עמי ועשית מרעה לבלתי עצבי--ויבא אלהים את אשר שאל  {ס}</span> <span class="verse"><a name="11">11</a>יא  וכלוב אחי שוחה הוליד את מחיר  הוא אבי אשתון</span> <span class="verse"><a name="12">12</a>יב  ואשתון הוליד את בית רפא ואת פסח ואת תחנה אבי עיר נחש אלה אנשי רכה  {ס}</span> <span class="verse"><a name="13">13</a>יג  ובני קנז עתניאל ושריה ובני עתניאל חתת</span> <span class="verse"><a name="14">14</a>יד  ומעונתי הוליד את עפרה ושריה הוליד את יואב אבי גיא חרשים--כי חרשים היו  {פ} br</span> <span class="verse"><a name="15">15</a>טו  ובני כלב בן יפנה עירו אלה ונעם ובני אלה וקנז</span> <span class="verse"><a name="16">16</a>טז  ובני יהללאל--זיף וזיפה תיריא ואשראל</span> <span class="verse"><a name="17">17</a>יז  ובן עזרה--יתר ומרד ועפר וילון ותהר את מרים ואת שמי ואת ישבח אבי אשתמע</span> <span class="verse"><a name="18">18</a>יח  ואשתו היהדיה ילדה את ירד אבי גדור ואת חבר אבי שוכו ואת יקותיאל אבי זנוח ואלה בני בתיה בת פרעה אשר לקח מרד  {ס}</span> <span class="verse"><a name="19">19</a>יט  ובני אשת הודיה--אחות נחם אבי קעילה הגרמי ואשתמע המעכתי</span> <span class="verse"><a name="20">20</a>כ  ובני שימון--אמנון ורנה בן חנן ותולון (ותילון) ובני ישעי זוחת ובן זוחת</span> <span class="verse"><a name="21">21</a>כא  בני שלה בן יהודה--ער אבי לכה ולעדה אבי מרשה ומשפחות בית עבדת הבץ לבית אשבע</span> <span class="verse"><a name="22">22</a>כב  ויוקים ואנשי כזבא ויואש ושרף אשר בעלו למואב--וישבי לחם והדברים עתיקים</span> <span class="verse"><a name="23">23</a>כג  המה היוצרים וישבי נטעים וגדרה עם המלך במלאכתו ישבו שם  {ס}</span> <span class="verse"><a name="24">24</a>כד  בני שמעון  נמואל וימין יריב זרח שאול</span> <span class="verse"><a name="25">25</a>כה  שלם בנו מבשם בנו משמע בנו</span> <span class="verse"><a name="26">26</a>כו  ובני משמע--חמואל בנו זכור בנו שמעי בנו</span> <span class="verse"><a name="27">27</a>כז  ולשמעי בנים ששה עשר ובנות שש ולאחיו אין בנים רבים וכל משפחתם לא הרבו עד בני יהודה  {ס}</span> <span class="verse"><a name="28">28</a>כח  וישבו בבאר שבע ומולדה וחצר שועל</span> <span class="verse"><a name="29">29</a>כט  ובבלהה ובעצם ובתולד</span> <span class="verse"><a name="30">30</a>ל  ובבתואל ובחרמה ובציקלג</span> <span class="verse"><a name="31">31</a>לא  ובבית מרכבות ובחצר סוסים ובבית בראי ובשערים אלה עריהם עד מלך דויד</span> <span class="verse"><a name="32">32</a>לב  וחצריהם עיטם ועין רמון ותכן ועשן ערים חמש</span> <span class="verse"><a name="33">33</a>לג  וכל חצריהם אשר סביבות הערים האלה--עד בעל  {ס}  זאת מושבתם והתיחשם להם</span> <span class="verse"><a name="34">34</a>לד  ומשובב וימלך ויושה בן אמציה</span> <span class="verse"><a name="35">35</a>לה  ויואל ויהוא בן יושביה בן שריה בן עשיאל</span> <span class="verse"><a name="36">36</a>לו  ואליועיני ויעקבה וישוחיה ועשיה ועדיאל וישימאל--ובניה</span> <span class="verse"><a name="37">37</a>לז  וזיזא בן שפעי בן אלון בן ידיה בן שמרי בן שמעיה</span> <span class="verse"><a name="38">38</a>לח  אלה הבאים בשמות נשיאים במשפחותם ובית אבותיהם פרצו לרוב</span> <span class="verse"><a name="39">39</a>לט  וילכו למבוא גדר עד למזרח הגיא לבקש מרעה לצאנם</span> <span class="verse"><a name="40">40</a>מ  וימצאו מרעה שמן וטוב והארץ רחבת ידים ושקטת ושלוה  כי מן חם הישבים שם לפנים</span> <span class="verse"><a name="41">41</a>מא  ויבאו אלה הכתובים בשמות בימי יחזקיהו מלך יהודה ויכו את אהליהם ואת המעינים (המעונים) אשר נמצאו שמה ויחרימם עד היום הזה וישבו תחתיהם  כי מרעה לצאנם שם</span> <span class="verse"><a name="42">42</a>מב  ומהם מן בני שמעון הלכו להר שעיר אנשים חמש מאות ופלטיה ונעריה ורפיה ועזיאל בני ישעי--בראשם</span> <span class="verse"><a name="43">43</a>מג  ויכו את שארית הפלטה לעמלק וישבו שם עד היום הזה  {פ} br</span> </p></div</div></div></body></html>