<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/1chr/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/1chr">1 Chronicles</a> &gt <strong>Chapter 16</strong></div><p><span class="verse"><a name="1">1</a>א  ויביאו את ארון האלהים ויציגו אתו בתוך האהל אשר נטה לו דויד ויקריבו עלות ושלמים לפני האלהים</span> <span class="verse"><a name="2">2</a>ב  ויכל דויד מהעלות העלה והשלמים ויברך את העם בשם יהוה</span> <span class="verse"><a name="3">3</a>ג  ויחלק לכל איש ישראל מאיש ועד אשה--לאיש ככר לחם ואשפר ואשישה</span> <span class="verse"><a name="4">4</a>ד  ויתן לפני ארון יהוה מן הלוים--משרתים ולהזכיר ולהודות ולהלל ליהוה אלהי ישראל  {ס}</span> <span class="verse"><a name="5">5</a>ה  אסף הראש ומשנהו זכריה יעיאל ושמירמות ויחיאל ומתתיה ואליאב ובניהו ועבד אדם ויעיאל בכלי נבלים ובכנרות ואסף במצלתים משמיע</span> <span class="verse"><a name="6">6</a>ו  ובניהו ויחזיאל הכהנים--בחצצרות תמיד לפני ארון ברית האלהים</span> <span class="verse"><a name="7">7</a>ז  ביום ההוא אז נתן דויד בראש להדות ליהוה--ביד אסף ואחיו  {ש} br</span> <span class="verse"><a name="8">8</a>ח  הודו ליהוה קראו בשמו--  {ס}  הודיעו בעמים עלילתיו  {ר} br</span> <span class="verse"><a name="9">9</a>ט  שירו לו זמרו לו--  {ס}  שיחו בכל נפלאתיו  {ר} br</span> <span class="verse"><a name="10">10</a>י  התהללו בשם קדשו--  {ס}  ישמח לב מבקשי יהוה  {ר} br</span> <span class="verse"><a name="11">11</a>יא  דרשו יהוה ועזו--  {ס}  בקשו פניו תמיד  {ר} br</span> <span class="verse"><a name="12">12</a>יב  זכרו נפלאתיו אשר עשה--  {ס}  מפתיו ומשפטי פיהו  {ר} br</span> <span class="verse"><a name="13">13</a>יג  זרע ישראל עבדו--  {ס}  בני יעקב בחיריו  {ר} br</span> <span class="verse"><a name="14">14</a>יד  הוא יהוה אלהינו--  {ס}  בכל הארץ משפטיו  {ר} br</span> <span class="verse"><a name="15">15</a>טו  זכרו לעולם בריתו--  {ס}  דבר צוה לאלף דור  {ר} br</span> <span class="verse"><a name="16">16</a>טז  אשר כרת את אברהם--  {ס}  ושבועתו ליצחק  {ר} br</span> <span class="verse"><a name="17">17</a>יז  ויעמידה ליעקב לחק--  {ס}  לישראל ברית עולם  {ר} br</span> <span class="verse"><a name="18">18</a>יח  לאמר לך אתן ארץ כנען--  {ס}  חבל נחלתכם  {ר} br</span> <span class="verse"><a name="19">19</a>יט  בהיותכם מתי מספר--  {ס}  כמעט וגרים בה  {ר} br</span> <span class="verse"><a name="20">20</a>כ  ויתהלכו מגוי אל גוי--  {ס}  ומממלכה אל עם אחר  {ר} br</span> <span class="verse"><a name="21">21</a>כא  לא הניח לאיש לעשקם--  {ס}  ויוכח עליהם מלכים  {ר} br</span> <span class="verse"><a name="22">22</a>כב  אל תגעו במשיחי--  {ס}  ובנביאי אל תרעו  {ר} br {ש}</span> <span class="verse"><a name="23">23</a>כג  שירו ליהוה כל הארץ--  {ס}  בשרו מיום אל יום ישועתו  {ר} br</span> <span class="verse"><a name="24">24</a>כד  ספרו בגוים את כבודו--  {ס}  בכל העמים נפלאתיו  {ר} br</span> <span class="verse"><a name="25">25</a>כה  כי גדול יהוה ומהלל מאד--  {ס}  ונורא הוא על כל אלהים  {ר} br</span> <span class="verse"><a name="26">26</a>כו  כי כל אלהי העמים אלילים--  {ס}  ויהוה שמים עשה  {ר} br</span> <span class="verse"><a name="27">27</a>כז  הוד והדר לפניו--  {ס}  עז וחדוה במקמו  {ר} br</span> <span class="verse"><a name="28">28</a>כח  הבו ליהוה משפחות עמים--  {ס}  הבו ליהוה כבוד ועז  {ר} br</span> <span class="verse"><a name="29">29</a>כט  הבו ליהוה כבוד שמו  {ס}  שאו מנחה ובאו לפניו--  {ר} br השתחוו ליהוה בהדרת קדש  {ס}</span> <span class="verse"><a name="30">30</a>ל  חילו מלפניו כל הארץ--  {ר} br אף תכון תבל בל תמוט  {ס}</span> <span class="verse"><a name="31">31</a>לא  ישמחו השמים ותגל הארץ--  {ר} br ויאמרו בגוים יהוה מלך  {ס}</span> <span class="verse"><a name="32">32</a>לב  ירעם הים ומלואו--  {ר} br יעלץ השדה וכל אשר בו  {ס}</span> <span class="verse"><a name="33">33</a>לג  אז ירננו עצי היער  {ר} br מלפני יהוה--כי בא לשפוט את הארץ  {ס}</span> <span class="verse"><a name="34">34</a>לד  הודו ליהוה כי טוב--  {ר} br כי לעולם חסדו  {ס}</span> <span class="verse"><a name="35">35</a>לה  ואמרו--הושיענו אלהי ישענו  {ר} br וקבצנו והצילנו מן הגוים  {ס}  להדות לשם קדשך  {ר} br להשתבח בתהלתך  {ס}</span> <span class="verse"><a name="36">36</a>לו  ברוך יהוה אלהי ישראל--  {ר} br מן העולם ועד העלם ויאמרו כל העם אמן--  {ס}  והלל ליהוה  {ר} br {ש}</span> <span class="verse"><a name="37">37</a>לז  ויעזב שם לפני ארון ברית יהוה לאסף ולאחיו  לשרת לפני הארון תמיד--לדבר יום ביומו</span> <span class="verse"><a name="38">38</a>לח  ועבד אדם ואחיהם ששים ושמונה  {ס}  ועבד אדם בן ידיתון וחסה לשערים</span> <span class="verse"><a name="39">39</a>לט  ואת צדוק הכהן ואחיו הכהנים לפני משכן יהוה--בבמה אשר בגבעון</span> <span class="verse"><a name="40">40</a>מ  להעלות עלות ליהוה על מזבח העלה תמיד--לבקר ולערב ולכל הכתוב בתורת יהוה אשר צוה על ישראל</span> <span class="verse"><a name="41">41</a>מא  ועמהם הימן וידותון ושאר הברורים אשר נקבו בשמות--להדות ליהוה כי לעולם חסדו</span> <span class="verse"><a name="42">42</a>מב  ועמהם הימן וידותון חצצרות ומצלתים למשמיעים וכלי שיר האלהים ובני ידותון לשער</span> <span class="verse"><a name="43">43</a>מג  וילכו כל העם איש לביתו ויסב דויד לברך את ביתו  {פ} br</span> </p></div</div></div></body></html>