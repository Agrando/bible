<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/1chr/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/1chr">1 Chronicles</a> &gt <strong>Chapter 10</strong></div><p><span class="verse"><a name="1">1</a>א  ופלשתים נלחמו בישראל וינס איש ישראל מפני פלשתים ויפלו חללים בהר גלבע</span> <span class="verse"><a name="2">2</a>ב  וידבקו פלשתים אחרי שאול ואחרי בניו ויכו פלשתים את יונתן ואת אבינדב ואת מלכישוע--בני שאול</span> <span class="verse"><a name="3">3</a>ג  ותכבד המלחמה על שאול וימצאהו המורים בקשת ויחל מן היורים</span> <span class="verse"><a name="4">4</a>ד  ויאמר שאול אל נשא כליו שלף חרבך ודקרני בה פן יבאו הערלים האלה והתעללו בי ולא אבה נשא כליו כי ירא מאד  {ס}  ויקח שאול את החרב ויפל עליה</span> <span class="verse"><a name="5">5</a>ה  וירא נשא כליו כי מת שאול ויפל גם הוא על החרב וימת  {ס}</span> <span class="verse"><a name="6">6</a>ו  וימת שאול ושלשת בניו וכל ביתו יחדו מתו</span> <span class="verse"><a name="7">7</a>ז  ויראו כל איש ישראל אשר בעמק כי נסו וכי מתו שאול ובניו ויעזבו עריהם וינסו ויבאו פלשתים וישבו בהם  {ס}</span> <span class="verse"><a name="8">8</a>ח  ויהי ממחרת ויבאו פלשתים לפשט את החללים וימצאו את שאול ואת בניו נפלים בהר גלבע</span> <span class="verse"><a name="9">9</a>ט  ויפשיטהו--וישאו את ראשו ואת כליו וישלחו בארץ פלשתים סביב לבשר את עצביהם--ואת העם</span> <span class="verse"><a name="10">10</a>י  וישימו את כליו בית אלהיהם ואת גלגלתו תקעו בית דגון  {ס}</span> <span class="verse"><a name="11">11</a>יא  וישמעו כל יביש גלעד את כל אשר עשו פלשתים לשאול</span> <span class="verse"><a name="12">12</a>יב  ויקומו כל איש חיל וישאו את גופת שאול ואת גופת בניו ויביאום יבישה ויקברו את עצמותיהם תחת האלה ביבש ויצומו שבעת ימים</span> <span class="verse"><a name="13">13</a>יג  וימת שאול במעלו אשר מעל ביהוה על דבר יהוה אשר לא שמר וגם לשאול באוב לדרוש</span> <span class="verse"><a name="14">14</a>יד  ולא דרש ביהוה וימיתהו ויסב את המלוכה לדויד בן ישי  {פ} br</span> </p></div</div></div></body></html>