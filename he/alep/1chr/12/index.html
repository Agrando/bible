<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/1chr/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/1chr">1 Chronicles</a> &gt <strong>Chapter 12</strong></div><p><span class="verse"><a name="1">1</a>א  ואלה הבאים אל דויד לציקלג עוד עצור מפני שאול בן קיש והמה בגבורים עזרי המלחמה</span> <span class="verse"><a name="2">2</a>ב  נשקי קשת מימינים ומשמאלים באבנים ובחצים בקשת--מאחי שאול מבנימן</span> <span class="verse"><a name="3">3</a>ג  הראש אחיעזר ויואש בני השמעה הגבעתי ויזואל (ויזיאל) ופלט בני עזמות וברכה ויהוא הענתתי</span> <span class="verse"><a name="4">4</a>ד  וישמעיה הגבעוני גבור בשלשים ועל השלשים</span> <span class="verse"><a name="5">5</a>ה  וירמיה ויחזיאל ויוחנן ויוזבד הגדרתי  {ס}</span> <span class="verse"><a name="6">6</a>ו  אלעוזי וירימות ובעליה ושמריהו ושפטיהו החריפי (החרופי)</span> <span class="verse"><a name="7">7</a>ז  אלקנה וישיהו ועזראל ויועזר וישבעם--הקרחים</span> <span class="verse"><a name="8">8</a>ח  ויועאלה וזבדיה בני ירחם מן הגדור</span> <span class="verse"><a name="9">9</a>ט  ומן הגדי נבדלו אל דויד למצד מדברה גברי החיל אנשי צבא למלחמה--ערכי צנה ורמח ופני אריה פניהם וכצבאים על ההרים למהר</span> <span class="verse"><a name="10">10</a>י  עזר הראש עבדיה השני אליאב השלשי</span> <span class="verse"><a name="11">11</a>יא  משמנה הרביעי ירמיה החמשי</span> <span class="verse"><a name="12">12</a>יב  עתי הששי אליאל השבעי</span> <span class="verse"><a name="13">13</a>יג  יוחנן השמיני אלזבד התשיעי</span> <span class="verse"><a name="14">14</a>יד  ירמיהו העשירי מכבני עשתי עשר  {ס}</span> <span class="verse"><a name="15">15</a>טו  אלה מבני גד ראשי הצבא אחד למאה הקטן והגדול לאלף</span> <span class="verse"><a name="16">16</a>טז  אלה הם אשר עברו את הירדן בחדש הראשון והוא ממלא על כל גדיתיו (גדותיו) ויבריחו את כל העמקים למזרח ולמערב  {פ} br</span> <span class="verse"><a name="17">17</a>יז  ויבאו מן בני בנימן ויהודה עד למצד לדויד</span> <span class="verse"><a name="18">18</a>יח  ויצא דויד לפניהם ויען ויאמר להם אם לשלום באתם אלי לעזרני יהיה לי עליכם לבב ליחד ואם לרמותני לצרי בלא חמס בכפי ירא אלהי אבותינו ויוכח  {ס}</span> <span class="verse"><a name="19">19</a>יט  ורוח לבשה את עמשי ראש השלושים (השלישים) לך דויד ועמך בן ישי שלום שלום לך ושלום לעזרך כי עזרך אלהיך ויקבלם דויד ויתנם בראשי הגדוד  {פ} br</span> <span class="verse"><a name="20">20</a>כ  וממנשה נפלו על דויד בבאו עם פלשתים על שאול למלחמה--ולא עזרם  כי בעצה שלחהו סרני פלשתים לאמר בראשינו יפול אל אדניו שאול</span> <span class="verse"><a name="21">21</a>כא  בלכתו אל ציקלג נפלו עליו ממנשה עדנח ויוזבד וידיעאל ומיכאל ויוזבד ואליהוא וצלתי  ראשי האלפים אשר למנשה</span> <span class="verse"><a name="22">22</a>כב  והמה עזרו עם דויד על הגדוד כי גבורי חיל כלם ויהיו שרים בצבא</span> <span class="verse"><a name="23">23</a>כג  כי לעת יום ביום יבאו על דויד לעזרו--עד למחנה גדול כמחנה אלהים  {פ} br</span> <span class="verse"><a name="24">24</a>כד  ואלה מספרי ראשי החלוץ לצבא באו על דויד חברונה  להסב מלכות שאול אליו--כפי יהוה  {ס}</span> <span class="verse"><a name="25">25</a>כה  בני יהודה נשאי צנה ורמח--ששת אלפים ושמונה מאות חלוצי צבא  {ס}</span> <span class="verse"><a name="26">26</a>כו  מן בני שמעון גבורי חיל לצבא--שבעת אלפים ומאה  {ס}</span> <span class="verse"><a name="27">27</a>כז  מן בני הלוי--ארבעת אלפים ושש מאות  {ס}</span> <span class="verse"><a name="28">28</a>כח  ויהוידע הנגיד לאהרן ועמו שלשת אלפים ושבע מאות  {ס}</span> <span class="verse"><a name="29">29</a>כט  וצדוק נער גבור חיל ובית אביו שרים עשרים ושנים  {ס}</span> <span class="verse"><a name="30">30</a>ל  ומן בני בנימן אחי שאול שלשת אלפים ועד הנה מרביתם שמרים משמרת בית שאול  {ס}</span> <span class="verse"><a name="31">31</a>לא  ומן בני אפרים עשרים אלף ושמונה מאות--גבורי חיל אנשי שמות לבית אבותם  {ס}</span> <span class="verse"><a name="32">32</a>לב  ומחצי מטה מנשה שמונה עשר אלף אשר נקבו בשמות לבוא להמליך את דויד  {ס}</span> <span class="verse"><a name="33">33</a>לג  ומבני יששכר יודעי בינה לעתים לדעת מה יעשה ישראל--ראשיהם מאתים וכל אחיהם על פיהם  {ס}</span> <span class="verse"><a name="34">34</a>לד  מזבלון יוצאי צבא ערכי מלחמה בכל כלי מלחמה--חמשים אלף  ולעדר בלא לב ולב  {ס}</span> <span class="verse"><a name="35">35</a>לה  ומנפתלי שרים אלף ועמהם בצנה וחנית שלשים ושבעה אלף  {ס}</span> <span class="verse"><a name="36">36</a>לו  ומן הדני ערכי מלחמה עשרים ושמונה אלף ושש מאות  {ס}</span> <span class="verse"><a name="37">37</a>לז  ומאשר יוצאי צבא לערך מלחמה--ארבעים אלף  {ס}</span> <span class="verse"><a name="38">38</a>לח  ומעבר לירדן מן הראובני והגדי וחצי שבט מנשה בכל כלי צבא מלחמה--מאה ועשרים אלף  {ס}</span> <span class="verse"><a name="39">39</a>לט  כל אלה אנשי מלחמה עדרי מערכה בלבב שלם באו חברונה להמליך את דויד על כל ישראל וגם כל שרית ישראל לב אחד--להמליך את דויד</span> <span class="verse"><a name="40">40</a>מ  ויהיו שם עם דויד ימים שלושה אכלים ושותים  כי הכינו להם אחיהם [ (I Chronicles 12:41)  מא  וגם הקרובים אליהם עד יששכר וזבלון ונפתלי מביאים לחם בחמורים ובגמלים ובפרדים ובבקר מאכל קמח דבלים וצמוקים ויין ושמן ובקר וצאן--לרב  כי שמחה בישראל  {פ} br  ]</span> </p></div</div></div></body></html>