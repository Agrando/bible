<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/he/alep/1chr/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/he">Hebrew</a> &gt; <a href="/he/alep">Aleppo Codex</a> &gt; <a href="/he/alep/1chr">1 Chronicles</a> &gt <strong>Chapter 14</strong></div><p><span class="verse"><a name="1">1</a>א  וישלח חירם (חורם) מלך צר מלאכים אל דויד ועצי ארזים וחרשי קיר וחרשי עצים--לבנות לו בית</span> <span class="verse"><a name="2">2</a>ב  וידע דויד כי הכינו יהוה למלך על ישראל  כי נשאת למעלה מלכותו בעבור עמו ישראל  {ס}</span> <span class="verse"><a name="3">3</a>ג  ויקח דויד עוד נשים בירושלם ויולד דויד עוד בנים ובנות</span> <span class="verse"><a name="4">4</a>ד  ואלה שמות הילודים אשר היו לו בירושלם  שמוע ושובב נתן ושלמה</span> <span class="verse"><a name="5">5</a>ה  ויבחר ואלישוע ואלפלט</span> <span class="verse"><a name="6">6</a>ו  ונגה ונפג ויפיע</span> <span class="verse"><a name="7">7</a>ז  ואלישמע ובעלידע ואליפלט  {פ} br</span> <span class="verse"><a name="8">8</a>ח  וישמעו פלשתים כי נמשח דויד למלך על כל ישראל ויעלו כל פלשתים לבקש את דויד וישמע דויד ויצא לפניהם</span> <span class="verse"><a name="9">9</a>ט  ופלשתים באו ויפשטו בעמק רפאים</span> <span class="verse"><a name="10">10</a>י  וישאל דויד באלהים לאמר--האעלה על פלשתיים (פלשתים) ונתתם בידי ויאמר לו יהוה עלה ונתתים בידך</span> <span class="verse"><a name="11">11</a>יא  ויעלו בבעל פרצים ויכם שם דויד ויאמר דויד פרץ האלהים את אויבי בידי כפרץ מים על כן קראו שם המקום ההוא--בעל פרצים</span> <span class="verse"><a name="12">12</a>יב  ויעזבו שם את אלהיהם ויאמר דויד וישרפו באש  {פ} br</span> <span class="verse"><a name="13">13</a>יג  ויסיפו עוד פלשתים ויפשטו בעמק</span> <span class="verse"><a name="14">14</a>יד  וישאל עוד דויד באלהים ויאמר לו האלהים לא תעלה אחריהם  הסב מעליהם ובאת להם ממול הבכאים</span> <span class="verse"><a name="15">15</a>טו  ויהי כשמעך את קול הצעדה בראשי הבכאים--אז תצא במלחמה  כי יצא האלהים לפניך להכות את מחנה פלשתים</span> <span class="verse"><a name="16">16</a>טז  ויעש דויד כאשר צוהו האלהים ויכו את מחנה פלשתים מגבעון ועד גזרה</span> <span class="verse"><a name="17">17</a>יז  ויצא שם דויד בכל הארצות ויהוה נתן את פחדו על כל הגוים</span> </p></div</div></div></body></html>