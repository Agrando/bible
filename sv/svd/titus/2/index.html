<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/titus/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/titus">Titus</a> &gt <strong>Chapter 2</strong></div><p><span class="verse"><a name="1">1</a>Du åter må tala vad som är den sunda läran värdigt.</span> <span class="verse"><a name="2">2</a>Förmana de äldre männen att vara nyktra, att skicka sig värdigt och tuktigt, att vara sunda i tro, i kärlek, i ståndaktighet.</span> <span class="verse"><a name="3">3</a>Förmana likaledes de äldre kvinnorna att skicka sig såsom det höves heliga kvinnor, att icke gå omkring med förtal, icke vara trälar under begäret efter vin, utan lära andra vad gott är, för att fostra dem till tuktighet.</span> <span class="verse"><a name="4">4</a>Förmana de yngre kvinnorna att älska sina män och sina barn,</span> <span class="verse"><a name="5">5</a>att föra en tuktig och ren vandel, att vara goda husmödrar och att underordna sig sina män, så att Guds ord icke bliver smädat.</span> <span class="verse"><a name="6">6</a>Förmana likaledes de yngre männen att skicka sig tuktigt.</span> <span class="verse"><a name="7">7</a>Bliv dem i allo ett föredöme i goda gärningar, och låt dem i din undervisning finna oförfalskad renhet och värdighet,</span> <span class="verse"><a name="8">8</a>med sunt, ostraffligt tal, så att den som står oss emot måste blygas, då han nu icke har något ont att säga om oss.</span> <span class="verse"><a name="9">9</a>Förmana tjänarna att i allt underordna sig sina herrar, att skicka sig dem till behag och icke vara gensvariga,</span> <span class="verse"><a name="10">10</a>att icke begå någon oärlighet, utan på allt sätt visa dem redbar trohet, så att de i alla stycken bliva en prydnad för Guds, vår Frälsares, lära.</span> <span class="verse"><a name="11">11</a>Ty Guds nåd har uppenbarats till frälsning för alla människor;</span> <span class="verse"><a name="12">12</a>den fostrar oss till att avsäga oss all ogudaktighet och alla världsliga begärelser, och till att leva tuktigt och rättfärdigt och gudfruktigt i den tidsålder som nu är,</span> <span class="verse"><a name="13">13</a>medan vi vänta på vårt saliga hopps fullbordan och på den store Gudens och vår Frälsares, Kristi Jesu, härlighets uppenbarelse --</span> <span class="verse"><a name="14">14</a>hans som har utgivit sig själv för oss, till att förlossa oss från all orättfärdighet, och till att rena åt sig ett egendomsfolk, som beflitar sig om att göra vad gott är.</span> <span class="verse"><a name="15">15</a>Så skall du tala; och du skall förmana och tillrättavisa dem med all myndighet.  Låt ingen förakta dig.</span> </p></div</div></div></body></html>