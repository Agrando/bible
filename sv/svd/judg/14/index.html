<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/judg/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/judg">Judges</a> &gt <strong>Chapter 14</strong></div><p><span class="verse"><a name="1">1</a>När Simson en gång gick ned till Timna, fick han där i Timna se en kvinna, en av filistéernas döttrar.</span> <span class="verse"><a name="2">2</a>Och när han kom upp därifrån, omtalade han det för sin fader och moder och sade: »Jag har i Timna sett en kvinna, en av filistéernas döttrar; henne mån I nu skaffa mig till hustru.»</span> <span class="verse"><a name="3">3</a>Hans fader och moder sade till honom: »Finnes då ingen kvinna bland dina bröders döttrar och i hela mitt folk, eftersom du vill gå bort för att skaffa dig en hustru från de oomskurna filistéerna?»  Simson sade till sin fader: »Skaffa mig denna, ty hon behagar mig.»</span> <span class="verse"><a name="4">4</a>Men hans fader och moder visste icke att detta kom från HERREN, som sökte sak med filistéerna.  På den tiden rådde nämligen filistéerna över Israel.</span> <span class="verse"><a name="5">5</a>Och Simson gick med sin fader och moder ned till Timna; men just som de hade hunnit fram till vingårdarna vid Timna, kom ett ungt lejon rytande emot honom.</span> <span class="verse"><a name="6">6</a>Då föll HERRENS Ande över honom, och han slet sönder lejonet, såsom hade han slitit sönder en killing, fastän han icke hade någonting i sin hand; men han talade icke om för sin fader och moder vad han hade gjort.</span> <span class="verse"><a name="7">7</a>När han så kom ditned, talade han med kvinnan; och hon behagade Simson.</span> <span class="verse"><a name="8">8</a>En tid därefter vände han tillbaka för att hämta henne och vek då av vägen för att se på det döda lejonet; då fick han i lejonets kropp se en bisvärm med honung.</span> <span class="verse"><a name="9">9</a>Och han skrapade ut honungen i sina händer och åt därav, medan han gick, han kom så till sin fader och moder och gav dem, och de åto.  Men han talade icke om för dem att det var ur lejonets kropp han hade skrapat honungen.</span> <span class="verse"><a name="10">10</a>När nu hans fader kom ned till kvinnan, gjorde Simson där ett gästabud, ty så plägade de unga männen göra.</span> <span class="verse"><a name="11">11</a>Och när de fingo se honom, skaffade de trettio bröllopssvenner, som skulle vara hos honom.</span> <span class="verse"><a name="12">12</a>Till dem sade Simson: »Jag vill förelägga eder en gåta; om I under de sju gästabudsdagarna sägen mig lösningen på den och gissen rätt, så skall jag giva eder trettio fina linneskjortor och trettio högtidsdräkter.</span> <span class="verse"><a name="13">13</a>Men om I icke kunnen säga mig lösningen, så skolen I giva mig trettio fina linneskjortor och trettio högtidsdräkter.»  De sade till honom: »Förelägg oss din gåta, låt oss höra den.»</span> <span class="verse"><a name="14">14</a>Då sade han till dem: »Från storätaren utgick ätbart, från den grymme kom sötma.»  Men under tre dagar kunde de icke lösa gåtan.</span> <span class="verse"><a name="15">15</a>På sjunde dagen sade de då till Simsons hustru: »Locka din man till att säga oss lösningen på gåtan; eljest skola vi bränna upp dig och din faders hus i eld.  Icke haven I väl bjudit oss hit för att utarma oss?»</span> <span class="verse"><a name="16">16</a>Då låg Simsons hustru över honom med gråt och sade: »Du hatar mig allenast och älskar mig alls icke; du har förelagt mina landsmän en gåta, men mig har du icke sagt lösningen på den.» Han svarade henne: »Icke ens åt min fader eller min moder har jag sagt lösningen; skulle jag då säga den åt dig?»</span> <span class="verse"><a name="17">17</a>Men hon låg över honom med gråt under de sju dagar de höllo gästabudet.  Och på sjunde dagen sade han henne lösningen, eftersom hon så hårt ansatte honom; sedan sade hon lösningen på gåtan åt sina landsmän.</span> <span class="verse"><a name="18">18</a>Innan solen gick ned på sjunde dagen, gåvo honom alltså männen i staden det svaret: »Vad är sötare än honung, och vad är grymmare än ett lejon?»  Men han sade till dem: »Haden I icke plöjt med min kviga, så haden I icke gissat min gåta.»</span> <span class="verse"><a name="19">19</a>Och HERRENS Ande kom över honom, och han gick ned till Askelon och slog där ihjäl trettio män och tog deras kläder och gav högtidsdräkterna åt dem som hade sagt lösningen på gåtan.  Och hans vrede upptändes, och han vände tillbaka upp till sin faders hus.</span> <span class="verse"><a name="20">20</a>Då blev Simsons hustru given åt den av hans bröllopssvenner, som han hade haft till sin särskilda följesven.</span> </p></div</div></div></body></html>