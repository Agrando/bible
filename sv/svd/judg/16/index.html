<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/judg/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/judg">Judges</a> &gt <strong>Chapter 16</strong></div><p><span class="verse"><a name="1">1</a>Och Simson gick till Gasa; där fick han se en sköka och gick in till henne.</span> <span class="verse"><a name="2">2</a>När då gasiterna fingo höra att Simson hade kommit dit, omringade de platsen och lågo i försåt för honom hela natten vid stadsporten.  Men hela natten höllo de sig stilla; de tänkte: »Vi vilja vänta till i morgon, när det bliver dager; då skola vi dräpa honom.»</span> <span class="verse"><a name="3">3</a>Och Simson låg där intill midnatt; men vid midnattstiden stod han upp och grep tag i stadsportens dörrar och i de båda dörrposterna och ryckte loss dem jämte bommen, och lade alltsammans på sina axlar och bar upp det till toppen på det berg som ligger gent emot Hebron.</span> <span class="verse"><a name="4">4</a>Därefter fattade han kärlek till en kvinna som hette Delila, vid bäcken Sorek.</span> <span class="verse"><a name="5">5</a>Då kommo filistéernas hövdingar upp till henne och sade till henne: »Locka honom till att uppenbara för dig varav det beror att han är så stark, och huru vi skola bliva honom övermäktiga, så att vi kunna binda honom och kuva honom; vi vilja då giva dig ett tusen ett hundra siklar silver var.»</span> <span class="verse"><a name="6">6</a>Då sade Delila till Simson: »Säg mig varav det beror att du är så stark, och huru man skulle kunna binda och kuva dig.»</span> <span class="verse"><a name="7">7</a>Simson svarade henne: »Om man bunde mig med sju friska sensträngar, som icke hade hunnit torka, så bleve jag svag och vore såsom en vanlig människa.»</span> <span class="verse"><a name="8">8</a>Då buro filistéernas hövdingar till henne sju friska sensträngar, som icke hade hunnit torka; och hon band honom med dem.</span> <span class="verse"><a name="9">9</a>Men hon hade lagt folk i försåt i den inre kammaren.  Sedan ropade hon till honom: »Filistéerna äro över dig, Simson!»  Då slet han sönder sensträngarna så lätt som en blångarnssnodd slites sönder, när den kommer intill elden.  Alltså hade man ingenting fått veta om hans styrka.</span> <span class="verse"><a name="10">10</a>Då sade Delila till Simson: »Du har ju bedragit mig och ljugit för mig.  Men säg mig nu huru man skulle kunna binda dig.»</span> <span class="verse"><a name="11">11</a>Han svarade henne: »Om man bunde mig med nya tåg, som ännu icke hade blivit begagnade till något, så bleve jag svag och vore såsom en vanlig människa.»</span> <span class="verse"><a name="12">12</a>Då tog Delila nya tåg och band honom med dem och ropade så till honom: »Filistéerna äro över dig, Simson!»; och folk låg i försåt i den inre kammaren.  Men han slet tågen av sina armar, såsom hade det varit trådar.</span> <span class="verse"><a name="13">13</a>Då sade Delila till Simson: »Hittills har du bedragit mig och ljugit för mig; säg mig nu huru man skulle kunna binda dig.»  Han svarade henne: »Jo, om du vävde in de sju flätorna på mitt huvud i ränningen till din väv.»</span> <span class="verse"><a name="14">14</a>Hon slog alltså fast dem med pluggen och ropade sedan till honom: »Filistéerna äro över dig, Simson!»  När han då vaknade upp ur sömnen, ryckte han loss vävpluggen jämte ränningen till väven.</span> <span class="verse"><a name="15">15</a>Då sade hon till honom: »Huru kan du säga att du har mig kär, du som icke är uppriktig mot mig?  Tre gånger har du nu bedragit mig och icke velat säga mig varpå det beror att du är så stark.»</span> <span class="verse"><a name="16">16</a>Då hon nu dag efter dag hårt ansatte honom med denna sin begäran och plågade honom därmed, blev han så otålig att han kunde dö,</span> <span class="verse"><a name="17">17</a>och yppade så för henne hela sin hemlighet och sade till henne: »Ingen rakkniv har kommit på mitt huvud, ty jag är en Guds nasir allt ifrån min moders liv.  Därför, om man rakar håret av mig, viker min styrka ifrån mig, så att jag bliver svag och är såsom alla andra människor.»</span> <span class="verse"><a name="18">18</a>Då nu Delila insåg att han hade yppat för henne hela sin hemlighet, sände hon bud och kallade till sig filistéernas hövdingar; hon lät säga: »Kommen hitupp ännu en gång, ty han har nu yppat för mig hela sin hemlighet.»  Då kommo filistéernas hövdingar ditupp till henne och förde med sig penningarna.</span> <span class="verse"><a name="19">19</a>Nu lagade hon så, att han somnade in på hennes knän; och sedan hon hade kallat till sig en man som på hennes befallning skar av de sju flätorna på hans huvud, begynte hon att få makt över honom, och hans styrka vek ifrån honom.</span> <span class="verse"><a name="20">20</a>Därefter ropade hon: »Filistéerna äro över dig, Simson!»  När han då vaknade upp ur sömnen, tänkte han: »Jag gör mig väl fri, nu såsom de förra gångerna, och skakar mig lös»; ty han visste icke att HERREN hade vikit ifrån honom.</span> <span class="verse"><a name="21">21</a>Men filistéerna grepo honom och stucko ut ögonen på honom.  Därefter förde de honom ned till Gasa och bundo honom med kopparfjättrar, och han måste mala i fängelset.</span> <span class="verse"><a name="22">22</a>Men hans huvudhår begynte åter växa ut, sedan det hade blivit avrakat.</span> <span class="verse"><a name="23">23</a>Och filistéernas hövdingar församlade sig för att anställa en stor offerfest åt sin gud Dagon och göra sig glada, ty de sade: »Vår gud har givit vår fiende Simson i vår hand.»</span> <span class="verse"><a name="24">24</a>Och när folket såg honom, lovade de likaledes sin gud och sade: »Vår gud har givit vår fiende i vår hand honom som förödde vårt land och slog så många av oss ihjäl.»</span> <span class="verse"><a name="25">25</a>Då nu deras hjärtan hade blivit glada, sade de: »Låt hämta Simson, för att han må förlusta oss.»  Och Simson blev hämtad ur fängelset och måste vara dem till förlustelse.  Och de hade ställt honom mellan pelarna.</span> <span class="verse"><a name="26">26</a>Men Simson sade till den gosse som höll honom vid handen: »Släpp mig och låt mig komma intill pelarna som huset vilar på, så att jag får luta mig mot dem.»</span> <span class="verse"><a name="27">27</a>Och huset var fullt med män och kvinnor, och filistéernas alla hövdingar voro där; och på taket voro vid pass tre tusen män och kvinnor, som sågo på, huru Simson förlustade dem.</span> <span class="verse"><a name="28">28</a>Men Simson ropade till HERREN och sade: »Herre, HERRE, tänk på mig och styrk mig allenast denna gång, o Gud, så att jag får taga hämnd på filistéerna för ett av mina båda ögon.»</span> <span class="verse"><a name="29">29</a>Därefter fattade Simson i de båda mittelpelare som huset vilade på, och tog fast tag mot dem; han fattade i den ena med högra handen och i den andra med vänstra.</span> <span class="verse"><a name="30">30</a>Och Simson sade: »Må jag nu själv dö med filistéerna.»  Sedan böjde han sig framåt med sådan kraft, att huset föll omkull över hövdingarna och allt folket som fanns där.  Och de som han så dödade vid sin död voro flera än de som han hade dödat, medan han levde.</span> <span class="verse"><a name="31">31</a>Och hans bröder och hela hans familj kommo ditned och togo honom upp med sig och begrovo honom mellan Sorga och Estaol, i hans fader Manoas grav.  Han hade då i tjugu år varit domare i Israel.</span> </p></div</div></div></body></html>