<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/judg/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/judg">Judges</a> &gt <strong>Chapter 13</strong></div><p><span class="verse"><a name="1">1</a>Men Israels barn gjorde åter vad ont var i HERRENS ögon; då gav HERREN dem i filistéernas hand, i fyrtio år.</span> <span class="verse"><a name="2">2</a>I Sorga levde nu en man av daniternas släkt, vid namn Manoa; hans hustru var ofruktsam och hade icke fött några barn.</span> <span class="verse"><a name="3">3</a>Men HERRENS ängel uppenbarade sig för hustrun och sade till henne: »Se, du är ofruktsam och har icke fött några barn, men du skall bliva havande och föda en son.</span> <span class="verse"><a name="4">4</a>Tag dig nu till vara, så att du icke dricker vin eller starka drycker ej heller äter något orent.</span> <span class="verse"><a name="5">5</a>Ty se, du skall bliva havande och föda en son, på vilkens huvud ingen rakkniv skall komma, ty gossen skall vara en Guds nasir allt ifrån moderlivet; och han skall göra begynnelse till att frälsa Israel ur filistéernas hand.»</span> <span class="verse"><a name="6">6</a>Då gick hustrun in och omtalade detta för sin man och sade: »En gudsman kom till mig; han såg ut såsom en Guds ängel, mycket fruktansvärd.  Jag frågade honom icke varifrån han var, och sitt namn lät han mig icke veta.</span> <span class="verse"><a name="7">7</a>Och han sade till mig: 'Se, du skall bliva havande och föda en son; drick nu icke vin eller starka drycker och ät icke något orent, ty gossen skall vara en Guds nasir, från moderlivet ända till sin död.'»</span> <span class="verse"><a name="8">8</a>Och Manoa bad till HERREN och sade: »Ack Herre, låt gudsmannen som du sände hit åter komma till oss, för att han må lära oss huru vi skola göra med gossen som skall födas.»</span> <span class="verse"><a name="9">9</a>Och Gud hörde Manoas röst; Guds ängel kom åter till hans hustru, när hon en gång satt ute på marken och hennes man Manoa icke var hos henne.</span> <span class="verse"><a name="10">10</a>Då skyndade hustrun strax åstad och berättade det för sin man; hon sade till honom: »Mannen som kom till mig häromdagen har uppenbarat sig för mig.»</span> <span class="verse"><a name="11">11</a>Manoa stod upp och följde sin hustru; och när han kom till mannen, frågade han honom: »Är du den man som förut talade med min hustru?»  Han svarade: »Ja.»</span> <span class="verse"><a name="12">12</a>Då sade Manoa: »När det som du har sagt går i fullbordan, vad är då att iakttaga med gossen?  Hur skall man göra med honom?»</span> <span class="verse"><a name="13">13</a>HERRENS ängel svarade Manoa »Din hustru skall taga sig till vara för allt varom jag har talat med henne.</span> <span class="verse"><a name="14">14</a>Hon skall icke äta något som ha vuxit på vinträd, och vin eller starka drycker får hon icke dricka, ej heller får hon äta något orent.  Allt vad jag har bjudit henne skall hon hålla.»</span> <span class="verse"><a name="15">15</a>Och Manoa sade till HERRENS ängel: »Låt oss få hålla dig kvar, så vilja vi tillreda en killing och sätta fram för dig.»</span> <span class="verse"><a name="16">16</a>Men HERRENS ängel svarade Manoa: »Om du ock håller mig kvar, skall jag dock icke äta av din mat; men om du vill tillreda ett brännoffer, så offra detta åt HERREN.»  Ty Manoa förstod icke att det var HERRENS ängel.</span> <span class="verse"><a name="17">17</a>Och Manoa sade till HERRENS ängel: »Vad är ditt namn?  Säg oss det, för att vi må kunna ära dig, när det som du har sagt går i fullbordan.»</span> <span class="verse"><a name="18">18</a>HERRENS ängel sade till honom: »Varför frågar du efter mitt namn?  Det är alltför underbart.»</span> <span class="verse"><a name="19">19</a>Och Manoa tog killingen med tillhörande spisoffer och lade upp den på klippan åt HERREN.  Då lät han något underbart ske i Manoas och hans hustrus åsyn.</span> <span class="verse"><a name="20">20</a>När lågan steg upp från altaret mot himmelen, for nämligen HERRENS ängel upp, i lågan från altaret.  Då Manoa och hans hustru sågo detta, föllo de ned till jorden på sitt ansikte</span> <span class="verse"><a name="21">21</a>Sedan visade sig HERRENS ängel icke mer för Manoa och hans hustru.  Då förstod Manoa att det hade varit HERRENS ängel.</span> <span class="verse"><a name="22">22</a>Och Manoa sade till sin hustru: »Nu måste vi dö, eftersom vi hava sett Gud.»</span> <span class="verse"><a name="23">23</a>Men hans hustru svarade honom: »Om HERREN hade velat döda oss, så hade han icke tagit emot något brännoffer och spisoffer av vår hand, och icke låtit oss se allt detta, ej heller hade han nu låtit oss höra sådant.»</span> <span class="verse"><a name="24">24</a>Därefter födde hans hustru en son och gav honom namnet Simson; och gossen växte upp, och HERREN välsignade honom.</span> <span class="verse"><a name="25">25</a>Och HERRENS Ande begynte att verka på honom, medan han var i Dans läger, mellan Sorga och Estaol.</span> </p></div</div></div></body></html>