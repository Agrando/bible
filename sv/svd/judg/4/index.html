<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/judg/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/judg">Judges</a> &gt <strong>Chapter 4</strong></div><p><span class="verse"><a name="1">1</a>Men Israels barn gjorde åter vad ont var i HERRENS ögon, när Ehud var död.</span> <span class="verse"><a name="2">2</a>Då sålde HERREN dem i Jabins hand, den kananeiske konungens, som regerade i Hasor.  Hans härhövitsman var Sisera, och denne bodde i Haroset-Haggoim.</span> <span class="verse"><a name="3">3</a>Och Israels barn ropade till HERREN; ty han hade nio hundra stridsvagnar av järn, och han förtryckte Israels barn våldsamt i tjugu år.</span> <span class="verse"><a name="4">4</a>Men Debora, en profetissa, Lappidots hustru, var på den tiden domarinna i Israel.</span> <span class="verse"><a name="5">5</a>Hon plägade sitta under Deborapalmen, mellan Rama och Betel i Efraims bergsbygd, och Israels barn drogo ditupp till henne, for att hon skulle skipa rätt.</span> <span class="verse"><a name="6">6</a>Hon sände nu och lät kalla till sig Barak, Abinoams son, från Kedes i Naftali, och sade till honom: »Se, HERREN, Israels Gud, bjuder: Drag åstad upp på berget Tabor och tag med dig tio tusen man av Naftali barn och Sebulons barn.</span> <span class="verse"><a name="7">7</a>Ty jag vill draga Sisera, Jabins härhövitsman, med hans vagnar och skaror, till dig vid bäcken Kison och giva honom i din hand.»</span> <span class="verse"><a name="8">8</a>Barak sade till henne: »Om du går med mig, så går jag, men om du icke går med mig, så går icke heller jag.»</span> <span class="verse"><a name="9">9</a>Då svarade hon: »Ja, jag skall gå med dig; dock skall äran då icke bliva din på den väg du nu går, utan HERREN skall sälja Sisera i en kvinnas hand.»  Så stod Debora upp och gick med Barak till Kedes.</span> <span class="verse"><a name="10">10</a>Då bådade Barak upp Sebulon och Naftali till Kedes, och tio tusen man följde honom ditupp; Debora gick ock ditupp med honom.</span> <span class="verse"><a name="11">11</a>Men kainéen Heber hade skilt sig från de övriga kainéerna, Hobabs, Moses svärfaders, barn; och han hade sina tältplatser ända till terebinten i Saannim vid Kedes.</span> <span class="verse"><a name="12">12</a>Och man berättade för Sisera att Barak, Abinoams son, hade dragit upp på berget Tabor.</span> <span class="verse"><a name="13">13</a>Då bådade Sisera upp alla sina stridsvagnar, nio hundra vagnar av järn, därtill ock allt folk han hade, att draga från Haroset-Haggoim till bäcken Kison.</span> <span class="verse"><a name="14">14</a>Men Debora sade till Barak: »Stå upp, ty detta är den dag på vilken HERREN har givit Sisera i din hand; se, HERREN har dragit ut framför dig.»  Så drog då Barak ned från berget Tabor, och tio tusen man följde honom.</span> <span class="verse"><a name="15">15</a>Och HERREN sände förvirring över Sisera och alla hans vagnar och hela hans här, så att de veko tillbaka för Baraks svärd; och Sisera steg ned från sin vagn och flydde till fots.</span> <span class="verse"><a name="16">16</a>Och Barak jagade efter vagnarna och hären ända till Haroset-Haggoim.  Och hela Siseras här föll för svärdsegg; icke en enda kom undan.</span> <span class="verse"><a name="17">17</a>Men Sisera hade under flykten styrt sina steg till Jaels, kainéen Hebers hustrus, tält; ty vänskap rådde mellan Jabin, konungen i Hasor, och kainéen Hebers hus.</span> <span class="verse"><a name="18">18</a>Då gick Jael ut emot Sisera och sade till honom: »Kom in, min herre, kom in till mig, frukta intet.»  Så gick han då in till henne i tältet, och hon höljde över honom med ett täcke.</span> <span class="verse"><a name="19">19</a>Och han sade till henne: »Giv mig litet vatten att dricka, ty jag är törstig.»  Då öppnade hon mjölk- kärlet och gav honom att dricka och höljde sedan åter över honom.</span> <span class="verse"><a name="20">20</a>Och han sade till henne: »Ställ dig vid ingången till tältet; och kommer någon och frågar dig om någon är här, så svara nej.»</span> <span class="verse"><a name="21">21</a>Men Jael, Hebers hustru, grep en tältplugg och tog en hammare i sin hand, gick därefter sakta in till honom och slog pluggen genom tinningen på honom, så att den gick ned i marken.  Så dödades han, där han låg försänkt i tung sömn, medtagen av trötthet.</span> <span class="verse"><a name="22">22</a>I samma stund kom Barak jagande efter Sisera; då gick Jael ut emot honom och sade till honom: »Kom hit, så skall jag visa dig den man som du söker.»  När han då gick in till henne, fick han se Sisera ligga död där, med tältpluggen genom tinningen.</span> <span class="verse"><a name="23">23</a>Så lät Gud på den dagen Jabin, konungen i Kanaan, bliva kuvad av Israels barn.</span> <span class="verse"><a name="24">24</a>Och Israels barns hand vilade allt tyngre på Jabin, konungen i Kanaan; och till slut förgjorde de Jabin, konungen i Kanaan.</span> </p></div</div></div></body></html>