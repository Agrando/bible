<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/judg/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/judg">Judges</a> &gt <strong>Chapter 7</strong></div><p><span class="verse"><a name="1">1</a>Bittida följande morgon drog Jerubbaal, det är Gideon, åstad med allt folket som följde honom, och de lägrade sig vid Harodskällan; han hade då midjaniternas läger norr om sig, från Morehöjden ned i dalen.</span> <span class="verse"><a name="2">2</a>Men HERREN sade till Gideon: »Folket som har följt dig är för talrikt för att jag skulle vilja giva Midjan i deras hand; ty Israel kunde då berömma sig mot mig och säga: 'Min egen hand har frälst mig.'</span> <span class="verse"><a name="3">3</a>Låt därför nu utropa för folket och säga: Om någon fruktar och är rädd, så må han vända tillbaka hem och skynda bort ifrån Gileads berg.»  Då vände tjugutvå tusen man av folket tillbaka, så att allenast tio tusen man stannade kvar.</span> <span class="verse"><a name="4">4</a>Men HERREN sade till Gideon: »Folket är ännu för talrikt; för dem ned till vattnet, så skall jag där göra ett urval av dem åt dig.  Den om vilken jag då säger till dig: 'Denne skall gå med dig', han får gå med dig, men var och en om vilken jag säger till dig: 'Denne skall icke gå med dig', han får icke gå med.»</span> <span class="verse"><a name="5">5</a>Så förde han då folket ned till vattnet.  Och HERREN sade till Gideon: »Alla som läppja av vattnet, såsom hunden gör, dem skall du ställa för sig, och likaså alla som falla ned på knä för att dricka.»</span> <span class="verse"><a name="6">6</a>Då befanns antalet av dem som hade läppjat av vattnet, genom att med handen föra det till munnen, vara tre hundra man; allt det övriga folket hade fallit ned på knä för att dricka vatten.</span> <span class="verse"><a name="7">7</a>Och HERREN sade till Gideon: »Med de tre hundra män som hava läppjat av vattnet skall jag frälsa eder och giva Midjan i din hand; allt det andra folket må begiva sig hem, var och en till sitt.»</span> <span class="verse"><a name="8">8</a>Då tog hans folk till sig sitt munförråd och sina basuner, därefter lät han alla de andra israeliterna gå hem, var och en till sin hydda; han behöll allenast de tre hundra männen.  Och midjaniternas läger hade han nedanför sig i dalen.</span> <span class="verse"><a name="9">9</a>Och HERREN sade den natten till honom: »Stå upp och drag ned i lägret, ty jag har givit det i din hand.</span> <span class="verse"><a name="10">10</a>Men om du fruktar för att draga ditned, så må du gå förut med din tjänare Pura ned till lägret</span> <span class="verse"><a name="11">11</a>och höra efter, vad man där talar; sedan skall du få mod till att draga ditned och bryta in i lägret.»  Så gick han då med sin tjänare Pura ned till förposterna i lägret.</span> <span class="verse"><a name="12">12</a>Och midjaniterna, amalekiterna och alla österlänningarna lågo där i dalen, talrika såsom gräshoppor; och deras kameler voro oräkneliga, talrika såsom sanden på havets strand.</span> <span class="verse"><a name="13">13</a>Då nu Gideon kom dit, höll en man just på att förtälja en dröm för en annan.  Han sade: »Jag har nyss haft en dröm.  Jag tyckte att en kornbrödskaka kom rullande in i midjaniternas läger.  Den kom ända fram till tältet och slog emot det, så att det föll, och vände upp och ned på det, och tältet blev så liggande.»</span> <span class="verse"><a name="14">14</a>Då svarade den andre och sade: »Detta betyder intet annat än israeliten Gideons, Joas' sons, svärd; Gud har givit Midjan och hela lägret i hans hand.»</span> <span class="verse"><a name="15">15</a>När Gideon hörde denna dröm förtäljas och hörde dess uttydning, föll han ned och tillbad.  Därefter vände han tillbaka till Israels läger och sade: »Stån upp, ty HERREN har givit midjaniternas läger i eder hand.</span> <span class="verse"><a name="16">16</a>Och han delade sina tre hundra män i tre hopar och gav allasammans basuner i händerna, så ock tomma krukor, med facklor inne i krukorna.</span> <span class="verse"><a name="17">17</a>Och han sade till dem: »Sen på mig och gören såsom jag; så snart jag har kommit till utkanten av lägret, skolen I göra såsom jag gör.</span> <span class="verse"><a name="18">18</a>När nämligen jag och alla som jag har med mig stöta i basunerna, skolen ock I stöta i basunerna runt omkring hela lägret och ropa: 'För HERREN och för Gideon!'»</span> <span class="verse"><a name="19">19</a>Så kommo nu Gideon och de hundra män, som han hade med sig, till utkanten av lägret, när den mellersta nattväkten ingick; och man hade just ställt ut vakterna.  Då stötte de i basunerna och krossade krukorna som de hade i sina händer.</span> <span class="verse"><a name="20">20</a>De tre hoparna stötte i basunerna och slogo sönder krukorna; de fattade med vänstra handen i facklorna och med högra handen i basunerna och stötte i dem; och de ropade: »HERRENS och Gideons svärd!»</span> <span class="verse"><a name="21">21</a>Men de stodo stilla, var och en på sin plats, runt omkring lägret.  Då begynte alla i lägret att löpa hit och dit och skria och fly.</span> <span class="verse"><a name="22">22</a>Och när de stötte i de tre hundra basunerna, vände HERREN den enes svärd mot den andre i hela lägret; och de som voro i lägret flydde ända till Bet-Hasitta, åt Serera till, ända till stranden vid Abel-Mehola, förbi Tabbat.</span> <span class="verse"><a name="23">23</a>Och åter församlade sig israeliterna, från Naftali och Aser och från hela Manasse, och förföljde midjaniterna.</span> <span class="verse"><a name="24">24</a>Och Gideon hade sänt omkring budbärare i hela Efraims bergsbygd och låtit säga: »Dragen ned mot Midjan och besätten i deras väg vattendragen ända till Bet-Bara, ävensom Jordan.»  Så församlade sig alla Efraims män och besatte vattendragen ända till Bet-Bara, ävensom Jordan.</span> <span class="verse"><a name="25">25</a>Och de togo två midjanitiska hövdingar, Oreb och Seeb, till fånga, och dräpte Oreb vid Orebsklippan, och Seeb dräpte de vid Seebspressen, och förföljde så midjaniterna.  Men Orebs och Seebs huvuden förde de över till Gideon på andra sidan Jordan.</span> </p></div</div></div></body></html>