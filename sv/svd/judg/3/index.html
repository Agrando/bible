<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/judg/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/judg">Judges</a> &gt <strong>Chapter 3</strong></div><p><span class="verse"><a name="1">1</a>Dessa voro de folk som HERREN lät bliva kvar, för att genom dem sätta Israel på prov, alla de israeliter nämligen, som icke hade varit med om alla krigen i Kanaan</span> <span class="verse"><a name="2">2</a>-- allenast på det att dessa Israels barns efterkommande skulle få vara med om sådana, för att han så skulle lära dem att föra krig, dock allenast dem som förut icke hade varit med om sådana --:</span> <span class="verse"><a name="3">3</a>filistéernas fem hövdingar och alla kananéer och sidonier, samt de hivéer som bodde i Libanons bergsbygd, från berget Baal-Hermon ända dit där vägen går till Hamat.</span> <span class="verse"><a name="4">4</a>Med dessa ville HERREN sätta Israel på prov, för att förnimma om de ville hörsamma de bud som han hade givit deras fäder.</span> <span class="verse"><a name="5">5</a>Då nu Israels barn bodde: ibland kananéerna, hetiterna, amoréerna, perisséerna, hivéerna och jebuséerna,</span> <span class="verse"><a name="6">6</a>togo de deras döttrar till hustrur åt sig och gåvo sina döttrar åt deras söner och tjänade deras gudar.</span> <span class="verse"><a name="7">7</a>Så gjorde Israels barn vad ont var i HERRENS ögon och glömde HERREN, sin Gud, och tjänade Baalerna och Aserorna.</span> <span class="verse"><a name="8">8</a>Då upptändes HERRENS vrede mot Israel, och han sålde dem i Kusan-Risataims hand, konungens i Aram-Naharaim; och Israels barn måste tjäna Kusan-Risataim i åtta år.</span> <span class="verse"><a name="9">9</a>Men Israels barn ropade till HERREN, och HERREN lät då bland Israels barn en frälsare uppstå, som frälste dem, nämligen Otniel, son till Kenas, Kalebs yngre broder.</span> <span class="verse"><a name="10">10</a>HERRENS Ande kom över honom, och han blev domare i Israel, och när han drog ut till strid, gav HERREN Kusan-Risataim, konungen i Aram, i hans hand, så att hans hand blev Kusan-Risataim övermäktig.</span> <span class="verse"><a name="11">11</a>Och landet hade nu ro i fyrtio år; så dog Otniel, Kenas' son.</span> <span class="verse"><a name="12">12</a>Men Israels barn gjorde åter vad ont var i HERRENS ögon, då gav HERREN Eglon, konungen i Moab, makt över Israel, eftersom de gjorde vad ont var i HERRENS ögon.</span> <span class="verse"><a name="13">13</a>Denne förenade med sig Ammons barn och Amalek; sedan tågade han åstad och slog Israel, varefter de intogo Palmstaden.</span> <span class="verse"><a name="14">14</a>Och Israels barn måste nu tjäna: Eglon, konungen i Moab, i aderton år.</span> <span class="verse"><a name="15">15</a>Men Israels barn ropade till HERREN, och HERREN lät då bland dem en frälsare uppstå, benjaminiten Ehud, Geras son, en vänsterhänt man.  När Israels barn genom honom skulle sända sina skänker till Eglon, konungen i Moab,</span> <span class="verse"><a name="16">16</a>gjorde sig Ehud ett tveeggat svärd, en fot långt; och han band detta under sina kläder vid sin högra länd.</span> <span class="verse"><a name="17">17</a>Så överlämnade han skänkerna till Eglon, konungen i Moab.  Men Eglon var en mycket fet man.</span> <span class="verse"><a name="18">18</a>När han nu hade överlämnat skänkerna, lät han folket som hade burit dem gå sin väg.</span> <span class="verse"><a name="19">19</a>Men själv vände han tillbaka från Belätesplatsen vid Gilgal och lät säga: »Jag har ett hemligt ärende till dig, o konung.»  När denne då sade: »Lämnen oss i ro», gingo alla de som stodo omkring honom ut därifrån.</span> <span class="verse"><a name="20">20</a>Men sedan Ehud hade kommit in till honom, där han satt i sommarsalen, som han hade för sig allena, sade Ehud: »Jag har ett ord från Gud att säga dig.»  Då stod han upp från sin stol.</span> <span class="verse"><a name="21">21</a>Men Ehud räckte ut sin vänstra hand och tog svärdet från sin högra länd och stötte det i hans buk,</span> <span class="verse"><a name="22">22</a>så att ock fästet följde med in efter klingan, och klingan omslöts av fettet, ty han drog icke ut svärdet ur hans buk.  Därefter gick Ehud ut i försalen;</span> <span class="verse"><a name="23">23</a>och när han hade kommit ditut, i förhallen, stängde han igen dörrarna till salen efter sig och riglade dem.</span> <span class="verse"><a name="24">24</a>Sedan, då han hade gått sin väg, kommo Eglons tjänare, och när de fingo se att dörrarna till salen voro riglade, tänkte de: »Förvisso har han något avsides bestyr i sin sommarkammare.»</span> <span class="verse"><a name="25">25</a>Men sedan de hade väntat länge och väl, och han ändå icke öppnade dörrarna till salen, togo de nyckeln och öppnade själva, och se, då låg deras herre död där på golvet.</span> <span class="verse"><a name="26">26</a>Men Ehud hade flytt undan, medan de dröjde; han hade redan hunnit förbi Belätesplatsen och flydde sedan undan till Seira.</span> <span class="verse"><a name="27">27</a>Och så snart han hade kommit hem, lät han stöta i basun Efraims bergsbygd; då drogo Israels barn ned från bergsbygden med honom i spetsen för sig.</span> <span class="verse"><a name="28">28</a>Och han sade till dem: »Följen efter mig, ty HERREN har givit edra fiender, moabiterna, i eder hand.»  Då drogo de efter honom längre ned och besatte vadställena över Jordan för moabiterna och läto ingen komma över.</span> <span class="verse"><a name="29">29</a>Där slogo de då moabiterna, vid pass tio tusen man, allasammans ansenligt och tappert folk; icke en enda kom undan.</span> <span class="verse"><a name="30">30</a>Så blev Moab då kuvat under Israels hand.  Och landet hade nu ro i åttio år.</span> <span class="verse"><a name="31">31</a>Efter honom kom Samgar, Anats son; han slog filistéerna, sex hundra man, med en oxpik.  Också han frälste Israel.</span> </p></div</div></div></body></html>