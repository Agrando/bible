<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/judg/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/judg">Judges</a> &gt <strong>Chapter 1</strong></div><p><span class="verse"><a name="1">1</a>Efter Josuas död frågade Israels barn HERREN och sade: »Vem bland oss skall först draga upp mot kananéerna och strida mot dem?»</span> <span class="verse"><a name="2">2</a>HERREN sade: »Juda skall göra det; se, jag har givit landet i hans hand.»</span> <span class="verse"><a name="3">3</a>Då sade Juda till sin broder Simeon: »Drag upp med mig in i min arvslott, och låt oss strida mot kananéerna, så skall jag sedan tåga med dig in i din arvslott.»  Så tågade då Simeon med honom.</span> <span class="verse"><a name="4">4</a>När nu Juda drog ditupp, gav HERREN kananéerna och perisséerna i deras hand, så att de slogo dem vid Besek, tio tusen man.</span> <span class="verse"><a name="5">5</a>Ty vid Besek träffade de på Adoni-Besek och stridde mot honom och slogo så kananéerna och perisséerna.</span> <span class="verse"><a name="6">6</a>Och Adoni-Besek flydde, men de förföljde honom och grepo honom och höggo av honom hans tummar och stortår.</span> <span class="verse"><a name="7">7</a>Då sade Adoni-Besek: »Sjuttio konungar med avhuggna tummar och stortår hämtade upp smulorna under mitt bord; efter mina gärningar har Gud nu vedergällt mig.»  Sedan förde de honom till Jerusalem, och där dog han.</span> <span class="verse"><a name="8">8</a>Men Juda barn belägrade Jerusalem och intogo det och slogo dess invånare med svärdsegg; därefter satte de eld på staden.</span> <span class="verse"><a name="9">9</a>Sedan drogo Juda barn ned för att strida mot de kananéer som bodde i Bergsbygden, i Sydlandet och i Låglandet.</span> <span class="verse"><a name="10">10</a>Och Juda tågade åstad mot de kananéer som bodde i Hebron -- vilket fordom hette Kirjat-Arba -- och de slogo Sesai, Ahiman och Talmai.</span> <span class="verse"><a name="11">11</a>Därifrån tågade de åstad mot Debirs invånare.  Men Debir hette fordom Kirjat-Sefer.</span> <span class="verse"><a name="12">12</a>Och Kaleb sade: »Åt den som angriper Kirjat-Sefer och intager det vill jag giva min dotter Aksa till hustru.»</span> <span class="verse"><a name="13">13</a>När då Otniel, son till Kenas, Kalebs yngre broder, intog det, gav han honom sin dotter Aksa till hustru.</span> <span class="verse"><a name="14">14</a>Och när hon kom till honom, intalade hon honom att begära ett stycke åkermark av hennes fader; och hon steg hastigt ned från åsnan.  Då sade Kaleb till henne: »Vad önskar du?»</span> <span class="verse"><a name="15">15</a>Hon sade till honom: »Låt mig få en avskedsskänk; eftersom du har gift bort mig till det torra Sydlandet, må du giva mig vattenkällor.»  Då gav Kaleb henne Illitkällorna och Tatitkällorna.</span> <span class="verse"><a name="16">16</a>Och kainéens, Moses svärfaders, barn hade dragit upp från Palmstaden med Juda barn till Juda öken, söder om Arad; de gingo åstad och bosatte sig bland folket där.</span> <span class="verse"><a name="17">17</a>Men Juda tågade åstad med sin broder Simeon, och de slogo de kananéer som bodde i Sefat; och de gåvo staden till spillo; så fick den namnet Horma.</span> <span class="verse"><a name="18">18</a>Därefter intog Juda Gasa med dess område, Askelon med dess område och Ekron med dess område.</span> <span class="verse"><a name="19">19</a>Och HERREN var med Juda, så att de intogo bergsbygden; men de kunde icke fördriva dem som bodde i dalbygden, därför att dessa hade stridsvagnar av järn.</span> <span class="verse"><a name="20">20</a>Och de gåvo Hebron åt Kaleb, såsom Mose hade föreskrivit; och han fördrev därifrån Anaks tre söner.</span> <span class="verse"><a name="21">21</a>Men jebuséerna, som bodde i Jerusalem, blevo icke fördrivna av Benjamins barn; därför bodde ock jebuséerna kvar bland Benjamins barn i Jerusalem, såsom de göra ännu dag.</span> <span class="verse"><a name="22">22</a>Så drogo ock männen av Josefs hus upp till Betel, och HERREN var med dem.</span> <span class="verse"><a name="23">23</a>Och männen av Josefs hus läto bespeja Betel, samma stad som fordom hette Lus.</span> <span class="verse"><a name="24">24</a>Då fingo deras kunskapare se en man gå ut ur staden, och de sade till honom: »Visa oss var vi kunna komma in i staden, så vilja vi sedan göra barmhärtighet med dig.»</span> <span class="verse"><a name="25">25</a>När han sedan hade visat dem var de kunde komma in i staden, slog de stadens invånare med svärdsegg; men den mannen och hela hans släkt läto de gå.</span> <span class="verse"><a name="26">26</a>Och mannen begav sig till hetiternas land; där byggde han en stad och gav den namnet Lus, såsom den heter ännu i dag.</span> <span class="verse"><a name="27">27</a>Men Manasse intog icke Bet-Sean med underlydande orter, ej heller Taanak med underlydande orter; och ej heller fördrevo de invånarna i Dor och underlydande orter, ej heller invånarna i Jibleam och underlydande orter, ej heller invånarna i Megiddo och underlydande orter, utan kananéerna förmådde hålla sig kvar där i landet.</span> <span class="verse"><a name="28">28</a>När sedan israeliterna blevo de starkare, läto de kananéerna bliva arbetspliktiga under sig; de fördrevo dem icke heller då.</span> <span class="verse"><a name="29">29</a>Icke heller fördrev Efraim de kananéer som bodde i Geser, utan kananéerna bodde kvar bland dem där i Geser.</span> <span class="verse"><a name="30">30</a>Sebulon fördrev icke invånarna i Kitron och invånarna i Nahalol, utan kananéerna bodde kvar bland dem, men blevo arbetspliktiga under dem.</span> <span class="verse"><a name="31">31</a>Aser fördrev icke invånarna i Acko eller invånarna i Sidon, ej heller dem i Alab, Aksib, Helba, Afik och Rehob.</span> <span class="verse"><a name="32">32</a>Alltså bodde aseriterna bland kananéerna, landets gamla inbyggare; ty de fördrevo dem icke.</span> <span class="verse"><a name="33">33</a>Naftali fördrev icke invånarna i Bet-Semes, ej heller invånarna i Bet-Anat, utan bodde ibland kananéerna, landets gamla inbyggare; men invånarna i Bet-Semes och Bet-Anat blevo arbetspliktiga åt dem.</span> <span class="verse"><a name="34">34</a>Men amoréerna trängde undan Dans barn till bergsbygden, ty de tillstadde dem icke att komma ned till dalbygden.</span> <span class="verse"><a name="35">35</a>Och amoréerna förmådde hålla sig kvar i Har-Heres, Ajalon och Saalbim; men Josefs barns hand blev tung över dem, så att de blevo arbetspliktiga under dessa.</span> <span class="verse"><a name="36">36</a>Och amoréernas område sträckte sig från Skorpionhöjden, från Sela vidare uppåt.</span> </p></div</div></div></body></html>