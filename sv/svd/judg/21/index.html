<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/judg/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/judg">Judges</a> &gt <strong>Chapter 21</strong></div><p><span class="verse"><a name="1">1</a>Men Israels män hade svurit i Mispa och sagt: »Ingen av oss skall giva sin dotter till hustru åt någon benjaminit.»</span> <span class="verse"><a name="2">2</a>Och nu kom folket till Betel och stannade där ända till aftonen inför Guds ansikte; och de brusto ut i bitter gråt</span> <span class="verse"><a name="3">3</a>och sade: »Varför, o HERRE, Israels Gud, har sådant fått ske i Israel, att i dag en hel stam fattas i Israel?»</span> <span class="verse"><a name="4">4</a>Dagen därefter stod folket bittida upp och byggde där ett altare och offrade brännoffer och tackoffer.</span> <span class="verse"><a name="5">5</a>och Israels barn sade: »Finnes någon bland Israels alla stammar, som icke kom upp till HERREN med den övriga församlingen?»  Ty man hade svurit en dyr ed, att den som icke komme upp till HERREN i Mispa skulle straffas med döden.</span> <span class="verse"><a name="6">6</a>Och Israels barn ömkade sig över sin broder Benjamin och sade: »Nu har en hel stam blivit borthuggen från Israel.</span> <span class="verse"><a name="7">7</a>Vad skola vi göra för dem som äro kvar, så att de kunna få hustrur?  Ty själva hava vi ju svurit vid HERREN att icke åt dem giva hustrur av våra döttrar.»</span> <span class="verse"><a name="8">8</a>Och då frågade åter: »Finnes bland Israels stammar någon som icke kom upp till HERREN i Mispa?»  Och se, från Jabes i Gilead hade ingen kommit till lägret, till församlingen där.</span> <span class="verse"><a name="9">9</a>Ty när folket mönstrades, befanns det att ingen av invånarna i Jabes i Gilead var där.</span> <span class="verse"><a name="10">10</a>Då sände menigheten dit tolv tusen av de tappraste männen och bjöd dessa och sade: »Gån åstad och slån invånarna i Jabes i Gilead med svärdsegg, också kvinnor och barn.</span> <span class="verse"><a name="11">11</a>Ja, detta är vad I skolen göra: allt mankön och alla de kvinnor som hava haft med mankön att skaffa skolen I giva till spillo.</span> <span class="verse"><a name="12">12</a>Men bland invånarna i Jabes i Gilead funno de fyra hundra unga kvinnor som voro jungfrur och icke hade haft med män, med mankön, att skaffa.  Dessa förde de då till lägret i Silo i Kanaans land.</span> <span class="verse"><a name="13">13</a>Sedan sände hela menigheten åstad och underhandlade med de benjaminiter som befunno sig på Rimmons klippa, och tillbjöd dem fred.</span> <span class="verse"><a name="14">14</a>Så vände nu Benjamin tillbaka; och man gav dem till hustrur de kvinnor från Jabes i Gilead, som man hade låtit leva.  Men dessa räckte ingalunda till för dem.</span> <span class="verse"><a name="15">15</a>Och folket ömkade sig över Benjamin, eftersom HERREN hade gjort en rämna bland Israels stammar.</span> <span class="verse"><a name="16">16</a>Och de äldste i menigheten sade: »Vad skola vi göra med dem som äro kvar, så att de kunna få hustrur?  Ty alla kvinnor äro ju utrotade ur Benjamin.»</span> <span class="verse"><a name="17">17</a>Och de sade ytterligare: »De undkomna av Benjamin måste få en besittning, så att icke en stam bliver utplånad ur Israel.</span> <span class="verse"><a name="18">18</a>Men själva kunna vi icke åt dem giva hustrur av våra döttrar, ty Israels barn hava svurit och sagt: Förbannad vare den som giver en hustru åt Benjamin.»</span> <span class="verse"><a name="19">19</a>Och de sade vidare: »En HERREN högtid plägar ju hållas år efter år i Silo, som ligger norr om Betel, öster om den väg som går från Betel upp till Sikem, och söder om Lebona.»</span> <span class="verse"><a name="20">20</a>Och de bjödo Benjamins barn och sade: »Gån åstad och läggen eder i försåt i vingårdarna.</span> <span class="verse"><a name="21">21</a>När I då fån se Silos döttrar komma ut för att uppföra sina dansar, skolen I komma fram ur vingårdarna, och var och en av eder skall bland Silos döttrar rycka till sig en som kan bliva hans hustru; därefter skolen I begiva eder hem till Benjamins land.</span> <span class="verse"><a name="22">22</a>Om sedan deras fäder eller deras bröder komma och beklaga sig för oss, vilja vi säga till dem: 'Förunnen oss dem; ty ingen av oss har tagit sig någon hustru i kriget.  I haven ju då icke själva givit dem åt dessa; ty i sådant fall haden I ådragit eder skuld.'»</span> <span class="verse"><a name="23">23</a>Och Benjamins barn gjorde så och skaffade sig hustrur, lika många som de själva voro, bland de dansande kvinnor som de rövade.  Sedan begåvo de sig tillbaka till sin arvedel och byggde åter upp städerna och bosatte sig i dem.</span> <span class="verse"><a name="24">24</a>Också de övriga israeliterna begåvo sig bort därifrån, var och en till sin stam och sin släkt, och drogo ut därifrån, var och en till sin arvedel.</span> <span class="verse"><a name="25">25</a>På den tiden fanns ingen konung i Israel; var och en gjorde vad honom behagade.</span> </p></div</div></div></body></html>