<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/judg/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/judg">Judges</a> &gt <strong>Chapter 11</strong></div><p><span class="verse"><a name="1">1</a>Gileaditen Jefta var en tapper stridsman, men han var son till en sköka; och Jeftas fader var Gilead.</span> <span class="verse"><a name="2">2</a>Nu födde ock Gileads hustru honom söner; och när dessa hans hustrus söner hade växt upp, drevo de ut Jefta och sade till honom: »Du skall icke taga arv i vår faders hus, ty du är son till en kvinna som icke är hans hustru.»</span> <span class="verse"><a name="3">3</a>Då flydde Jefta bort ifrån sina bröder och bosatte sig i landet Tob; där sällade sig löst folk till Jefta och gjorde strövtåg med honom.</span> <span class="verse"><a name="4">4</a>Någon tid därefter gåvo Ammons barn sig i strid med Israel.</span> <span class="verse"><a name="5">5</a>Men när Ammons barn gåvo sig i strid med Israel, gingo de äldste i Gilead åstad för att hämta Jefta från landet Tob.</span> <span class="verse"><a name="6">6</a>Och de sade till Jefta: »Kom och bliv vår anförare, så vilja vi strida mot Ammons barn.»</span> <span class="verse"><a name="7">7</a>Men Jefta svarade de äldste i Gilead: »I haven ju hatat mig och drivit mig ut ur min faders hus.  Huru kunnen I då nu, när I ären i nöd, komma till mig?»</span> <span class="verse"><a name="8">8</a>De äldste i Gilead sade till Jefta: »Just därför hava vi nu kommit tillbaka till dig, och du måste gå med oss och strida mot Ammons barn; ty du skall bliva hövding över oss, alla Gileads inbyggare.»</span> <span class="verse"><a name="9">9</a>Jefta svarade de äldste i Gilead: »Om I nu fören mig tillbaka för att strida mot Ammons barn och HERREN giver dem i mitt våld, så vill jag ock sedan vara eder hövding.»</span> <span class="verse"><a name="10">10</a>Då sade de äldste i Gilead till Jefta: »HERREN höre vårt avtal. Förvisso skola vi låta det bliva så om du har sagt.»</span> <span class="verse"><a name="11">11</a>Så gick då Jefta med de äldste i Gilead, och folket satte honom till hövding och anförare över sig.  Och Jefta uttalade inför HERREN i Mispa allt vad han hade sagt.</span> <span class="verse"><a name="12">12</a>Och Jefta skickade sändebud till Ammons barns konung och lät säga: »Vad har du med mig att göra, eftersom du har kommit emot mig och angripit mitt land?»</span> <span class="verse"><a name="13">13</a>Då svarade Ammons barns konung Jeftas sändebud: »När Israel drog upp från Egypten, togo de ju mitt land från Arnon ända till Jabbok och till Jordan; så giv mig nu detta tillbaka i godo.»</span> <span class="verse"><a name="14">14</a>Åter skickade Jefta sändebud till Ammons barns konung</span> <span class="verse"><a name="15">15</a>och lät säga till honom: »Så säger Jefta: Israel har icke tagit något land vare sig från Moab eller från Ammons barn.</span> <span class="verse"><a name="16">16</a>Ty när de drogo upp från Egypten och Israel hade tågat genom öknen ända till Röda havet och sedan kommit till Kades,</span> <span class="verse"><a name="17">17</a>skickade Israel sändebud till konungen i Edom och lät säga: 'Låt mig tåga genom ditt land.'  Men konungen i Edom hörde icke därpå. De skickade ock till konungen i Moab, men denne ville icke heller Då stannade Israel i Kades.</span> <span class="verse"><a name="18">18</a>Därefter tågade de genom öknen och gingo omkring Edoms land och Moabs land och kommo öster om Moabs land och lägrade sig på andra sidan Arnon; de kommo icke in på Moabs område, ty Arnon är Moabs gräns.</span> <span class="verse"><a name="19">19</a>Sedan skickade Israel sändebud till Sihon, amoréernas konung, konungen i Hesbon; och Israel lät säga till honom: 'Låt oss genom ditt land tåga dit vi skola.'</span> <span class="verse"><a name="20">20</a>Men Sihon litade icke på Israel och lät dem icke tåga genom sitt land, utan församlade allt sitt folk, och de lägrade sig i Jahas; där in- lät han sig i strid med Israel.</span> <span class="verse"><a name="21">21</a>Men HERREN, Israels Gud, gav Sihon och allt hans folk i Israels hand, så att de slogo dem; och Israel intog hela amoréernas land, ty dessa bodde då i detta land.</span> <span class="verse"><a name="22">22</a>De intogo hela amoréernas område, från Arnon ända till Jabbok, och från öknen ända till Jordan.</span> <span class="verse"><a name="23">23</a>Och nu, då HERREN, Israels Gud, har fördrivit amoréerna för sitt folk Israel, skulle du taga deras land i besittning!</span> <span class="verse"><a name="24">24</a>Är det icke så: vad din gud Kemos giver dig till besittning, det tager du i besittning?  Så taga ock vi, närhelst HERREN, vår Gud, fördriver ett folk för oss, deras land i besittning.</span> <span class="verse"><a name="25">25</a>Menar du att du är så mycket förmer än Balak, Sippors sons konungen i Moab?  Han dristade ju icke att inlåta sig i tvist med Israel eller giva sig i strid med dem.</span> <span class="verse"><a name="26">26</a>När Israel nu i tre hundra år har bott i Hesbon och underlydande orter, i Aror och underlydande orter och i alla städer på båda sidor om Arnon, varför haven I då under hela den tiden icke tagit detta ifrån oss?</span> <span class="verse"><a name="27">27</a>Jag har icke försyndat mig mot dig, men du gör illa mot mig, då du nu överfaller mig.  HERREN, domaren, må i dag döma mellan Israels barn och Ammons barn.»</span> <span class="verse"><a name="28">28</a>Men Ammons barns konung hörde icke på vad Jefta lät säga honom genom sändebuden.</span> <span class="verse"><a name="29">29</a>Då kom HERRENS Ande över Jefta; och han tågade genom Gilead och Manasse och tågade så genom Mispe i Gilead, och från Mispe i Gilead tågade han fram mot Ammons barn.</span> <span class="verse"><a name="30">30</a>Och Jefta gjorde ett löfte åt HERREN och sade: »Om du giver Ammons barn i min hand,</span> <span class="verse"><a name="31">31</a>så lovar jag att vadhelst som ur dörrarna till mitt hus går ut emot mig, när jag välbehållen kommer tillbaka från Ammons barn, det skall höra HERREN till, och det skall jag offra till brännoffer.»</span> <span class="verse"><a name="32">32</a>Så drog nu Jefta åstad mot Ammons barn för att strida mot dem; och HERREN gav dem i hans hand.</span> <span class="verse"><a name="33">33</a>Och han tillfogade dem ett mycket stort nederlag och intog landet från Aroer ända till fram emot Minnit, tjugu städer, och ända till Abel-Keramim.  Alltså blevo Ammons barn kuvade under Israels barn.</span> <span class="verse"><a name="34">34</a>När sedan Jefta kom hem till sitt hus i Mispa, då gick hans dotter ut emot honom med pukor och dans.  Och hon var hans enda barn, han hade utom henne varken son eller dotter.</span> <span class="verse"><a name="35">35</a>I detsamma han nu fick se henne, rev han sönder sina kläder och ropade: »Ve mig, min dotter, du kommer mig att sjunka till jorden, du drager olycka över mig!  Ty jag har öppnat min mun inför HERREN till ett löfte och kan icke taga mitt ord tillbaka.»</span> <span class="verse"><a name="36">36</a>Hon svarade honom: »Min fader, har du öppnat din mun inför HERREN, så gör med mig enligt din muns tal, eftersom HERREN nu har skaffat dig hämnd på dina fiender, Ammons barn.»</span> <span class="verse"><a name="37">37</a>Och hon sade ytterligare till sin fader: »Uppfyll dock denna min begäran: unna mig två månader, så att jag får gå åstad ned på bergen och begråta min jungfrudom med mina väninnor.</span> <span class="verse"><a name="38">38</a>Han svarade: »Du får gå åstad.»  Och han tillstadde henne att vara borta i två månader.  Då gick hon åstad med sina väninnor och begrät sin jungfrudom på bergen.</span> <span class="verse"><a name="39">39</a>Men efter två månader vände hon tillbaka till sin fader, och han förfor då med henne efter det löfte han hade gjort.  Och hon hade icke känt någon man.</span> <span class="verse"><a name="40">40</a>Sedan blev det en sedvänja i Israel att Israels döttrar år efter år gingo åstad för att lovprisa gileaditen Jeftas dotter, under fyra dagar vart år.</span> </p></div</div></div></body></html>