<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/judg/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/judg">Judges</a> &gt <strong>Chapter 17</strong></div><p><span class="verse"><a name="1">1</a>I Efraims bergsbygd levde en man som hette Mika.</span> <span class="verse"><a name="2">2</a>Denne sade till sin moder: »De ett tusen ett hundra silversiklar som blevo dig fråntagna, och för vilkas skull du uttalade en förbannelse, som jag själv hörde, se, de penningarna finnas hos mig.  Det var jag som tog dem.»  Då sade hans moder: »Välsignad vare du, min son, av HERREN!»</span> <span class="verse"><a name="3">3</a>Så gav han de ett tusen ett hundra silversiklarna tillbaka åt sin moder.  Men hans moder sade: »Härmed helgar jag dessa penningar åt HERREN och lämnar dem åt min son, för att han må låta göra en skuren och en gjuten gudabild.  Här lämnar jag dem nu tillbaka åt dig.»</span> <span class="verse"><a name="4">4</a>Men han gav penningarna tillbaka åt sin moder.  Då tog hans moder två hundra siklar silver och gav dem åt en guldsmed, och denne gjorde därav en skuren och en gjuten gudabild, vilka sedan ställdes in i Mikas hus.</span> <span class="verse"><a name="5">5</a>Mannen Mika hade så ett gudahus; han lät ock göra en efod och husgudar och insatte genom handfyllning en av sina söner till präst åt sig.</span> <span class="verse"><a name="6">6</a>På den tiden fanns ingen konung i Israel; var och en gjorde vad honom behagade.</span> <span class="verse"><a name="7">7</a>I Bet-Lehem i Juda levde då en ung man av Juda släkt; han var levit och bodde där såsom främling.</span> <span class="verse"><a name="8">8</a>Denne man vandrade bort ifrån sin stad, Bet-Lehem i Juda, för att se om han funne någon annan ort där han kunde bo; och under sin färd kom han till Efraims bergsbygd, fram till Mikas hus.</span> <span class="verse"><a name="9">9</a>Då frågade Mika honom: »Varifrån kommer du?»  Han svarade honom: »Jag är en levit från Bet-Lehem i Juda, och jag är nu stadd på vandring, för att se om jag finner någon annan ort där jag kan bo.»</span> <span class="verse"><a name="10">10</a>Mika sade till honom: »Stanna kvar hos mig, och bliv fader och präst åt mig, så skall jag årligen giva dig tio siklar silver och vad kläder du behöver, och därtill din föda.»  Då följde leviten med honom.</span> <span class="verse"><a name="11">11</a>Och leviten gick in på att stanna hos mannen, och denne behandlade den unge mannen såsom sin son.</span> <span class="verse"><a name="12">12</a>Och Mika insatte leviten genom handfyllning, så att den unge mannen blev präst åt honom; och han var sedan kvar i Mikas hus.</span> <span class="verse"><a name="13">13</a>Och Mika sade: »Nu vet jag att HERREN skall göra mig gott, eftersom jag har fått leviten till präst.»</span> </p></div</div></div></body></html>