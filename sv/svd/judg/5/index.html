<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/judg/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/judg">Judges</a> &gt <strong>Chapter 5</strong></div><p><span class="verse"><a name="1">1</a>De sjöngo Debora och Barak, Abinoams son, denna sång:</span> <span class="verse"><a name="2">2</a>Att härförare förde an i Israel, att folket villigt följde dem -- loven HERREN därför!</span> <span class="verse"><a name="3">3</a>Hören, I konungar; lyssnen, I furstar. Till HERRENS ära vill jag, vill jag sjunga, lovsäga HERREN, Israels Gud.</span> <span class="verse"><a name="4">4</a>HERRE, när du drog ut från Seir, när du gick fram ifrån Edoms mark, då bävade jorden, då strömmade det från himmelen, då strömmade vatten ned ifrån molnen;</span> <span class="verse"><a name="5">5</a>bergen skälvde inför HERRENS ansikte, ja, Sinai inför HERRENS, Israels Guds, ansikte.</span> <span class="verse"><a name="6">6</a>I Samgars dagar, Anats sons, i Jaels dagar lågo vägarna öde; vandrarna måste färdas svåra omvägar.</span> <span class="verse"><a name="7">7</a>Inga styresmän funnos, inga funnos mer i Israel, förrän du stod upp, Debora, stod upp såsom en moder i Israel.</span> <span class="verse"><a name="8">8</a>Man valde sig nya gudar; då nådde striden fram till portarna. Men ingen sköld, intet spjut var att se hos de fyrtio tusen i Israel.</span> <span class="verse"><a name="9">9</a>Mitt hjärta tillhör Israels hövdingar och dem bland folket, som villigt följde;</span> <span class="verse"><a name="10">10</a>ja, loven HERREN. I som riden på vita åsninnor, I som sitten hemma på mattor, och I som vandren på vägen, talen härom.</span> <span class="verse"><a name="11">11</a>När man under rop skiftar byte mellan vattenhoarna, då lovprisar man där HERRENS rättfärdiga gärningar, att han i rättfärdighet regerar i Israel. Då drog HERRENS folk ned till portarna.</span> <span class="verse"><a name="12">12</a>Upp, upp, Debora! Upp, upp, sjung din sång! Stå upp, Barak; tag dig fångar, du Abinoams son.</span> <span class="verse"><a name="13">13</a>Då satte folkets kvarleva de tappre till anförare, HERREN satte mig till anförare över hjältarna.</span> <span class="verse"><a name="14">14</a>Från Efraim kommo män som hade rotfäst sig i Amalek; Benjamin följde dig och blandade sig med dina skaror. Ned ifrån Makir drogo hövdingar åstad, och från Sebulon män som buro anförarstav.</span> <span class="verse"><a name="15">15</a>Furstarna i Isaskar slöto sig till Debora; och likasom Isaskar, så gjorde ock Barak; ned i dalen skyndade man i dennes spår.  Bland Rubens ätter höllos stora rådslag.</span> <span class="verse"><a name="16">16</a>Men varför satt du kvar ibland dina fållor och lyssnade till flöjtspel vid hjordarna? Ja, av Rubens ätter fördes stora överläggningar.</span> <span class="verse"><a name="17">17</a>Gilead stannade på andra sidan Jordan. Och Dan varför -- dröjer han ännu vid skeppen? Aser satt kvar vid havets strand, vid sina vikar stannade han.</span> <span class="verse"><a name="18">18</a>Men Sebulon var ett folk som prisgav sitt liv åt döden, Naftali likaså, på stridsfältets höjder.</span> <span class="verse"><a name="19">19</a>Konungar drogo fram och stridde ja, då stridde Kanaans konungar vid Taanak, invid Megiddos vatten; men byte av silver vunno de icke.</span> <span class="verse"><a name="20">20</a>Från himmelen fördes strid, stjärnorna stridde från sina banor mot Sisera.</span> <span class="verse"><a name="21">21</a>Bäcken Kison ryckte dem bort, urtidsbäcken, bäcken Kison. Gå fram, min själ, med makt!</span> <span class="verse"><a name="22">22</a>Då stampade hästarnas hovar, när deras tappra ryttare jagade framåt, framåt.</span> <span class="verse"><a name="23">23</a>Förbannen Meros, säger HERRENS ängel, ja, förbannen dess inbyggare, därför att de ej kommo HERREN till hjälp, HERREN till hjälp bland hjältarna.</span> <span class="verse"><a name="24">24</a>Välsignad vare Jael framför andra kvinnor, Hebers hustru, kainéens, välsignad framför alla kvinnor som bo i tält!</span> <span class="verse"><a name="25">25</a>Vatten begärde han; då gav hon honom mjölk, gräddmjölk bar hon fram i högtidsskålen.</span> <span class="verse"><a name="26">26</a>Sin hand räckte hon ut efter tältpluggen, sin högra hand efter arbetshammaren med den slog hon Sisera och krossade hans huvud, spräckte hans tinning och genomborrade den.</span> <span class="verse"><a name="27">27</a>Vid hennes fötter sjönk han ihop, föll omkull och blev liggande; ja, vid hennes fötter sjönk han ihop och föll omkull; där han sjönk ihop, där föll han dödsslagen.</span> <span class="verse"><a name="28">28</a>Ut genom fönstret skådade hon och ropade, Siseras moder, ut genom gallret: »Varför dröjer väl hans vagn att komma? Varför äro de så senfärdiga, hans vagnshästars fötter?»</span> <span class="verse"><a name="29">29</a>Då svara de klokaste av hennes hovtärnor, och själv giver hon sig detsamma svaret:</span> <span class="verse"><a name="30">30</a>»Förvisso vunno de byte, som de nu utskifta: en flicka, ja, två åt envar av männen, byte av praktvävnader för Siseras räkning, byte av praktvävnader, brokiga tyger; en präktig duk, ja, två brokiga dukar för de fångnas halsar.»</span> <span class="verse"><a name="31">31</a>Så må alla dina fiender förgås, o HERRE. Men de som älska honom må likna solen, när den går upp i hjältekraft.  Och landet hade nu ro i fyrtio år.</span> </p></div</div></div></body></html>