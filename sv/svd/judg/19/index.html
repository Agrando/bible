<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/judg/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/judg">Judges</a> &gt <strong>Chapter 19</strong></div><p><span class="verse"><a name="1">1</a>På den tiden, då ännu ingen konung fanns i Israel, bodde en levitisk man längst uppe i Efraims bergsbygd.  Denne tog till bihustru åt sig en kvinna från Bet-Lehem i Juda.</span> <span class="verse"><a name="2">2</a>Men hans bihustru blev honom otrogen och gick ifrån honom till sin faders hus i Bet-Lehem i Juda; där uppehöll hon sig en tid av fyra månader.</span> <span class="verse"><a name="3">3</a>Då stod hennes man upp och begav sig åstad efter henne, för att tala vänligt med henne och så föra henne tillbaka; och han hade med sig sin tjänare och ett par åsnor.  Hon förde honom då in i sin faders hus, och när kvinnans fader fick se honom, gick han glad emot honom.</span> <span class="verse"><a name="4">4</a>Och hans svärfader, kvinnans fader, höll honom kvar, så att han stannade hos honom i tre dagar; de åto och drucko och voro där nätterna över.</span> <span class="verse"><a name="5">5</a>När de nu på fjärde dagen stodo upp bittida om morgonen och han gjorde sig redo att resa, sade kvinnans fader till sin måg: »Vederkvick dig med ett stycke bröd; sedan mån I resa.»</span> <span class="verse"><a name="6">6</a>Då satte de sig ned och åto båda tillsammans och drucko.  Därefter sade kvinnans fader till mannen: »Beslut dig för att stanna här över natten, och låt ditt hjärta vara glatt.»</span> <span class="verse"><a name="7">7</a>Och när mannen ändå gjorde sig redo att resa, bad hans svärfader honom så enträget, att han ännu en gång stannade kvar där över natten.</span> <span class="verse"><a name="8">8</a>På femte dagen stod han åter upp bittida om morgonen för att resa; då sade kvinnans fader: »Vederkvick dig först, och dröjen så till eftermiddagen.»  Därefter åto de båda tillsammans.</span> <span class="verse"><a name="9">9</a>När sedan mannen gjorde sig redo att resa med sin bihustru och sin tjänare, sade hans svärfader, kvinnans fader, till honom: »Se, det lider mot aftonen; stannen kvar över natten, dagen nalkas ju sitt slut; ja, stanna kvar här över natten, och låt ditt hjärta vara glatt.  Sedan kunnen I i morgon bittida företaga eder färd, så att du får komma hem till din hydda.»</span> <span class="verse"><a name="10">10</a>Men mannen ville icke stanna över natten, utan gjorde sig redo och reste sin väg, och kom så fram till platsen mitt emot Jebus, det är Jerusalem.  Och han hade med sig ett par sadlade åsnor; och hans bihustru följde honom.</span> <span class="verse"><a name="11">11</a>Då de nu voro vid Jebus och dagen var långt framliden, sade tjänaren till sin herre: »Kom, låt oss taga in i denna jebuséstad och stanna där över natten.»</span> <span class="verse"><a name="12">12</a>Men hans herre svarade honom: »Vi skola icke taga in i en främmande stad, där inga israeliter bo; låt oss draga vidare, fram till Gibea.»</span> <span class="verse"><a name="13">13</a>Och han sade ytterligare till sin tjänare: »Kom, låt oss försöka hinna fram till en av orterna här och stanna över natten i Gibea eller Rama.»</span> <span class="verse"><a name="14">14</a>Så drogo de vidare; och när de voro invid Gibea i Benjamin, gick solen ned.</span> <span class="verse"><a name="15">15</a>Då togo de in där och kommo för att stanna över natten i Gibea.  Och när mannen kom ditin, satte han sig på den öppna platsen i staden, men ingen ville taga emot dem i sitt hus över natten.</span> <span class="verse"><a name="16">16</a>Men då, om aftonen, kom en gammal man från sitt arbete på fältet, och denne man var från Efraims bergsbygd och bodde såsom främling i Gibea; ty folket där på orten voro benjaminiter.</span> <span class="verse"><a name="17">17</a>När denne nu lyfte upp sina ögon, fick han se den vägfarande mannen på den öppna platsen i staden.  Då sade den gamle mannen: »Vart skall du resa, och varifrån kommer du?»</span> <span class="verse"><a name="18">18</a>Han svarade honom: »Vi äro på genomresa från Bet-Lehem i Juda till den del av Efraims bergsbygd, som ligger längst uppe; därifrån är jag, och jag har gjort en resa till Bet-Lehem i Juda.  Nu är jag på väg till HERRENS hus, men ingen vill här taga emot mig i sitt hus.</span> <span class="verse"><a name="19">19</a>Jag har både halm och foder åt våra åsnor, så ock bröd och vin åt mig själv och åt din tjänarinna och åt mannen som åtföljer oss, dina tjänare, så att intet fattas oss.»</span> <span class="verse"><a name="20">20</a>Då sade den gamle mannen: »Frid vare med dig!  Men låt mig få sörja för allt som kan fattas dig.  Härute på den öppna platsen må du icke stanna över natten.»</span> <span class="verse"><a name="21">21</a>Därefter förde han honom till sitt hus och fodrade åsnorna.  Och sedan de hade tvått sina fötter, åto de och drucko.</span> <span class="verse"><a name="22">22</a>Under det att de så gjorde sina hjärtan glada, omringades plötsligt huset av männen i staden, onda män, som bultade på dörren; och de sade till den gamle mannen, som rådde om huset: »För hitut den man som har kommit till ditt hus, så att vi få känna honom.»</span> <span class="verse"><a name="23">23</a>Då gick mannen som rådde om huset ut till dem och sade till dem: »Nej, mina bröder, gören icke så illa.  Eftersom nu denne man har kommit in i mitt hus, mån I icke göra en sådan galenskap.</span> <span class="verse"><a name="24">24</a>Se, jag har en dotter som är jungfru, och han har själv en bihustru.  Dem vill jag föra hitut, så kunnen I kränka dem och göra med dem vad I finnen för gott.  Men med denne man mån I icke göra någon sådan galenskap.</span> <span class="verse"><a name="25">25</a>Men männen ville icke höra på honom; då tog mannen sin bihustru och förde henne ut till dem.  Och de kände henne och hanterade henne skändligt hela natten ända till morgonen; först när morgonrodnaden gick upp, läto de henne gå.</span> <span class="verse"><a name="26">26</a>Då kom kvinnan mot morgonen och föll ned vid ingången till mannens hus, där hennes herre var, och låg så, till dess det blev dager.</span> <span class="verse"><a name="27">27</a>När nu hennes herre stod upp om morgonen och öppnade dörren till huset och gick ut för att fortsätta sin färd, fick han se sin bihustru ligga vid ingången till huset med händerna på tröskeln.</span> <span class="verse"><a name="28">28</a>Han sade till henne: »Stå upp och låt oss gå.»  Men hon gav intet svar.  Då tog han och lade henne på åsnan; sedan gjorde mannen sig redo och reste hem till sitt.</span> <span class="verse"><a name="29">29</a>Men när han hade kommit hem, fattade han en kniv och tog sin bi- hustru och styckade henne, efter benen i hennes kropp, i tolv stycken och sände styckena omkring över hela Israels land.</span> <span class="verse"><a name="30">30</a>Och var och en som såg detta sade: »Något sådant har icke hänt eller blivit sett allt ifrån den dag då Israels barn drogo upp ur Egyptens land ända till denna dag.  Övervägen detta, rådslån och sägen edert ord.»</span> </p></div</div></div></body></html>