<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/deut/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/deut">Deuteronomy</a> &gt <strong>Chapter 2</strong></div><p><span class="verse"><a name="1">1</a>Sedan vände vi oss åt annat håll, vi bröto upp och togo vägen mot öknen, åt Röda havet till, såsom Herren hade tillsagt mig, och vi höllo en lång tid på med att tåga omkring Seirs bergsbygd.</span> <span class="verse"><a name="2">2</a>Och HERREN talade till mig och sade:</span> <span class="verse"><a name="3">3</a>»Länge nog haven I hållit på med att tåga omkring denna bergsbygd; vänden eder nu mot norr.</span> <span class="verse"><a name="4">4</a>Och bjud folket och säg: I kommen nu att draga fram genom det område som tillhör edra bröder, Esaus barn, vilka bo i Seir; men fastän de skola frukta för eder, mån I taga eder väl till vara.</span> <span class="verse"><a name="5">5</a>I skolen icke inlåta eder i strid med dem, ty av deras land skall jag icke giva eder ens så mycket som en fotsbredd, eftersom jag redan har givit Seirs bergsbygd till besittning åt Esau.</span> <span class="verse"><a name="6">6</a>Mat att äta skolen I köpa av dem för penningar; vatten att dricka skolen I ock köpa av dem för penningar.</span> <span class="verse"><a name="7">7</a>HERREN, din Gud, har ju välsignat dig i alla dina händers verk; han har låtit sig vårda om din vandring i denna stora öken; nu i fyrtio år har HERREN, din Gud, varit med dig, och intet har fattats dig.</span> <span class="verse"><a name="8">8</a>Så drog vi då åstad bort ifrån våra bröder, Esaus barn, som bodde i Seir, och lämnade Hedmarksvägen och Elat och Esjon-Geber.  Vi vände oss nu åt annat håll och drogo fram på vägen till Moabs öken.</span> <span class="verse"><a name="9">9</a>Och Herren sade till mig: »Du skall icke angripa Moab eller inlåta dig i strid med dem, ty av deras land skall jag icke giva dig något till besittning, eftersom jag redan har givit Ar åt Lots barn till besittning.</span> <span class="verse"><a name="10">10</a>(Eméerna bodde där fordom, ett stort och talrikt och resligt folk, sådant som anakiterna.</span> <span class="verse"><a name="11">11</a>Och likasom anakiterna räknas också de för rafaéer; men moabiterna kalla dem eméer.</span> <span class="verse"><a name="12">12</a>I Seir bodde däremot fordom horéerna, men Esaus barn fördrevo dem för sig och förgjorde dem och bosatte sig på det land som Herren hade givit dem till besittning.)</span> <span class="verse"><a name="13">13</a>Stån nu upp och gån över bäcken Sered.»  Så gingo vi då över bäcken Sered.</span> <span class="verse"><a name="14">14</a>Och den tid som åtgick för vår vandring från Kades-Barnea, till dess vi gingo över bäcken Sered.  var trettioåtta år, och under denna tid förgicks hela den släktet, alla stridbara män i lägret, såsom Herren hade svurit att det skulle gå dem.</span> <span class="verse"><a name="15">15</a>Ja, Herrens hand drabbade dem, och han sände förödelse i lägret bland dem och ryckte dem bort därur, så att de förgingos.</span> <span class="verse"><a name="16">16</a>Då nu alla stridbara män i folket hade dött ut,</span> <span class="verse"><a name="17">17</a>talade HERREN till mig och sade:</span> <span class="verse"><a name="18">18</a>»Du drager nu över Moabs gräns, genom Ar,</span> <span class="verse"><a name="19">19</a>och skall så komma i närheten av Ammons barn; men du må icke angripa dessa, ej heller inlåta dig i strid med dem, ty av Ammons barns land skall jag icke giva dig något till besittning, eftersom jag redan har givit det åt Lots barn till besittning.</span> <span class="verse"><a name="20">20</a>(Såsom ett rafaéernas land räknas också detta; rafaéer bodde fordom där; men ammoniterna kalla dem samsummiter.</span> <span class="verse"><a name="21">21</a>De voro ett stort och talrikt och resligt folk, sådant som anakiterna.  Men Herren förgjorde dessa för dem; de fördrevo dem och bosatte sig i deras land.</span> <span class="verse"><a name="22">22</a>På samma sätt hade han gjort för Esaus barn, som bo i Seir, i det han för dem förgjorde horéerna; de fördrevo dem och bosatte sig i deras land, där de bo ännu i dag.</span> <span class="verse"><a name="23">23</a>Likaså blevo avéerna, som bodde i byar ända fram till Gasa, förgjorda av kaftoréerna, som drogo ut från Kaftor och sedan bosatte sig i deras land.)</span> <span class="verse"><a name="24">24</a>Stån nu upp, bryten upp och gån över bäcken Arnon.  Se, jag har givit Sihon, konungen i Hesbon, amoréen, och hans land i ditt våld.  Så begynn nu att intaga det, och bekriga honom.</span> <span class="verse"><a name="25">25</a>Redan i dag vill jag begynna att låta förskräckelse och fruktan för dig komma över alla folk under himmelen, så att de skola darra och bäva för dig, när de höra berättas om dig.»</span> <span class="verse"><a name="26">26</a>Och jag skickade sändebud från Kedemots öken till Sihon, konungen i Hesbon, med fridsam hälsning och lät säga:</span> <span class="verse"><a name="27">27</a>»Låt mig tåga genom ditt land.  Raka vägen skall gå, utan att vika av vare sig till höger eller till vänster.</span> <span class="verse"><a name="28">28</a>Mat att äta må du låta mig köpa för penningar; jag begär allenast att få tåga vägen fram härigenom</span> <span class="verse"><a name="29">29</a>-- detsamma som tillstaddes mig av Esaus barn, Seirs inbyggare, och av moabiterna, Ars inbyggare -- så att jag kan gå över Jordan in i det land som HERREN, vår Gud, vill giva oss.»</span> <span class="verse"><a name="30">30</a>Men Sihon, konungen i Hesbon, ville icke låta oss tåga genom sitt land, ty HERREN, din Gud, förhärdade hans sinne och förstockade hans hjärta, för att han skulle giva honom i din hand, såsom ock nu har skett.</span> <span class="verse"><a name="31">31</a>Och Herren sade till mig: »Se, jag begynner nu att giva Sihon och hans land i ditt våld.  Begynn alltså du nu att intaga det, så att du får hans land till besittning.»</span> <span class="verse"><a name="32">32</a>Och Sihon drog med allt sitt folk ut till strid mot oss, till Jahas.</span> <span class="verse"><a name="33">33</a>Men HERREN, vår Gud, gav honom i vårt våld, och vi slogo honom jämte hans söner och allt hans folk.</span> <span class="verse"><a name="34">34</a>Och vi intogo då alla hans städer och gåvo hela den manliga stadsbefolkningen till spillo, så ock kvinnor och barn; vi läto ingen slippa undan.</span> <span class="verse"><a name="35">35</a>Allenast boskapen togo vi såsom byte, jämte rovet från de städer vi intogo.</span> <span class="verse"><a name="36">36</a>Från Aroer, vid bäcken Arnons strand, och från staden i dalen ända till Gilead fanns ingen stad vars murar voro för höga för oss; allasammans gav HERREN, vår Gud, i vårt våld.</span> <span class="verse"><a name="37">37</a>Men Ammons barns land lät du vara, hela landsträckan utefter bäcken Jabbok, och städerna i bergsbygden, och allt övrigt varom HERREN, vår Gud, hade så bjudit.</span> </p></div</div></div></body></html>