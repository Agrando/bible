<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/deut/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/deut">Deuteronomy</a> &gt <strong>Chapter 32</strong></div><p><span class="verse"><a name="1">1</a>Lyssnen, I himlar, ty jag vill tala; och jorden höre min muns ord.</span> <span class="verse"><a name="2">2</a>Såsom regnet drype min lära, såsom daggen flöde mitt tal, såsom rikligt regn på grönska och såsom en regnskur på gräsets brodd.</span> <span class="verse"><a name="3">3</a>Ty HERRENS namn vill jag förkunna; ja, given ära åt vår Gud.</span> <span class="verse"><a name="4">4</a>Vår klippa -- ostraffliga äro hans gärningar, ty alla hans vägar äro rätta. En trofast Gud och utan svek, rättfärdig och rättvis är han.</span> <span class="verse"><a name="5">5</a>De åter handlade illa mot honom; de voro icke hans barn, utan en skam för Israel, det vrånga och avoga släktet!</span> <span class="verse"><a name="6">6</a>Är det så du lönar HERREN, du dåraktiga och ovisa folk? Är han då icke din fader, som skapade dig? Han danade ju dig och beredde dig.</span> <span class="verse"><a name="7">7</a>Tänk på de dagar som fordom voro; akta på förgångna släktens år. Fråga din fader, han skall förkunna dig det, dina äldste, de skola säga dig det.</span> <span class="verse"><a name="8">8</a>När den Högste gav arvslotter åt folken, när han fördelade människors barn, då utstakade han gränserna för folken efter antalet av Israels barn.</span> <span class="verse"><a name="9">9</a>Ty HERRENS folk är hans del, Jakob är hans arvedels lott.</span> <span class="verse"><a name="10">10</a>Han fann honom i öknens land, i ödsligheten, där ökendjuren tjöto. Då tog han honom i sitt beskärm och sin vård, han bevarade honom såsom sin ögonsten.</span> <span class="verse"><a name="11">11</a>Likasom en örn lockar sin avkomma ut till flykt och svävar upp ovanför sina ungar, så bredde han ut sina vingar och tog honom och bar honom på sina fjädrar.</span> <span class="verse"><a name="12">12</a>HERREN allena ledsagade honom, och ingen främmande gud jämte honom.</span> <span class="verse"><a name="13">13</a>Han förde honom fram över landets höjder och lät honom äta av markens gröda; han lät honom suga honung ur hälleberget och olja ur den hårda klippan.</span> <span class="verse"><a name="14">14</a>Gräddmjölk av kor, söt mjölk av får, fett av lamm fick du ock, vädurar från Basan och bockar, därtill fetaste märg av vete; och av druvors blod drack du vin.</span> <span class="verse"><a name="15">15</a>Då blev Jesurun fet och istadig; du blev fet och tjock och stinn. Han övergav Gud, sin skapare, och föraktade sin frälsnings klippa.</span> <span class="verse"><a name="16">16</a>Ja, de retade honom genom sina främmande gudar, med styggelser förtörnade de honom.</span> <span class="verse"><a name="17">17</a>De offrade åt onda andar, skengudar, åt gudar som de förut icke kände, nya, som nyss hade kommit till, och som edra fäder ej fruktade för.</span> <span class="verse"><a name="18">18</a>Din klippa, som hade fött dig, övergav du, du glömde Gud, som hade givit dig livet.</span> <span class="verse"><a name="19">19</a>När HERREN såg detta, förkastade han dem, ty han förtörnades på sina söner och döttrar.</span> <span class="verse"><a name="20">20</a>Han sade: »Jag vill fördölja mitt ansikte för dem, jag vill se vilket slut de få; ty ett förvänt släkte äro de, barn i vilka ingen trohet är.</span> <span class="verse"><a name="21">21</a>De hava retat mig med gudar som icke äro gudar, förtörnat mig med de fåfängligheter de dyrka; därför skall jag reta dem med ett folk som icke är ett folk, med ett dåraktigt hednafolk skall jag förtörna dem.</span> <span class="verse"><a name="22">22</a>Ty eld lågar fram ur min näsa, och den brinner ända till dödsrikets djup; den förtär jorden med dess gröda och förbränner bergens grundvalar.</span> <span class="verse"><a name="23">23</a>Jag skall hopa olyckor över dem, alla mina pilar skall jag avskjuta på dem.</span> <span class="verse"><a name="24">24</a>De skola utsugas av hunger och förtäras av feberglöd, av farsoter som bittert pina; jag skall sända över dem vilddjurs tänder och stoftkrälande ormars gift.</span> <span class="verse"><a name="25">25</a>Ute skall svärdet förgöra deras barn, och inomhus skall förskräckelsen göra det: ynglingar såväl som jungfrur, spenabarn tillsammans med gråhårsmän.</span> <span class="verse"><a name="26">26</a>Jag skulle säga: 'Jag vill blåsa bort dem, göra slut på deras åminnelse bland människor',</span> <span class="verse"><a name="27">27</a>om jag icke fruktade att deras fiender då skulle vålla mig grämelse, att deras ovänner skulle misstyda det, att de skulle säga: 'Vår hand var så stark, det var icke HERREN som gjorde allt detta.'»</span> <span class="verse"><a name="28">28</a>Ty ett rådlöst folk äro de, och förstånd finnes icke i dem.</span> <span class="verse"><a name="29">29</a>Vore de visa, så skulle de begripa detta, de skulle första vilket slut de måste få.</span> <span class="verse"><a name="30">30</a>Huru kunde en jaga tusen framför sig och två driva tiotusen på flykten, om icke deras klippa hade sålt dem, och om icke HERREN hade prisgivit dem?</span> <span class="verse"><a name="31">31</a>Ty de andras klippa är icke såsom vår klippa; våra fiender kunna själva döma därom.</span> <span class="verse"><a name="32">32</a>Ty av Sodoms vinträd är deras ett skott, det stammar från Gomorras fält; deras druvor äro giftiga druvor, deras klasar hava bitter smak.</span> <span class="verse"><a name="33">33</a>Deras vin är drakars etter, huggormars gruvligaste gift.</span> <span class="verse"><a name="34">34</a>Ja, sådant ligger förvarat hos mig, förseglat i mina förrådshus.</span> <span class="verse"><a name="35">35</a>Min är hämnden och vedergällningen, sparad till den tid då deras fot skall vackla. Ty nära är deras ofärds dag, och vad dem väntar kommer med hast.</span> <span class="verse"><a name="36">36</a>Ty HERREN skall skaffa rätt åt sitt folk, och över sina tjänare skall han förbarma sig, när han ser att deras kraft är borta, och att det är ute med alla och envar.</span> <span class="verse"><a name="37">37</a>Då skall han fråga: Var äro nu deras gudar, klippan till vilken de togo sin tillflykt?</span> <span class="verse"><a name="38">38</a>Var äro de som åto deras slaktoffers fett och drucko deras drickoffers vin? Må de stå upp och hjälpa eder, må de vara edert beskärm.</span> <span class="verse"><a name="39">39</a>Sen nu att jag allena är det, och att ingen Gud finnes jämte mig. Jag dödar, och jag gör levande, jag har slagit, men jag helar ock. Ingen finnes, som kan rädda ur min hand.</span> <span class="verse"><a name="40">40</a>Se, jag lyfter min hand upp mot himmelen, jag säger: Så sant jag lever evinnerligen:</span> <span class="verse"><a name="41">41</a>när jag har vässt mitt ljungande svärd och min hand tager till att skipa rätt, då skall jag utkräva hämnd av mina ovänner och vedergällning av dem som hata mig.</span> <span class="verse"><a name="42">42</a>Jag skall låta mina pilar bliva druckna av blod, och mitt svärd skall mätta sig av kött, av de slagnas och fångnas blod, av fiendehövdingars huvuden.</span> <span class="verse"><a name="43">43</a>Jublen, I hedningar, över hans folk, ty han hämnas sina tjänares blod, han utkräver hämnd av sina ovänner och bringar försoning för sitt land, för sitt folk.</span> <span class="verse"><a name="44">44</a>Och Mose kom med Hosea, Nuns son, och föredrog hela denna sång inför folket.</span> <span class="verse"><a name="45">45</a>Och när Mose hade föredragit alltsammans till slut för hela Israel,</span> <span class="verse"><a name="46">46</a>sade han till dem: »Akten på alla de ord som jag i dag gör till vittnen mot eder, så att I given edra barn befallning om dem, att de skola hålla alla denna lags ord och göra efter dem.</span> <span class="verse"><a name="47">47</a>Ty det är icke ett tomt ord, som ej angår eder, utan det gäller edert liv; och genom detta ord skolen I länge leva i det land dit I nu dragen över Jordan, för att taga det i besittning.»</span> <span class="verse"><a name="48">48</a>Och HERREN talade till Mose på denna samma dag och sade:</span> <span class="verse"><a name="49">49</a>»Stig upp här på Abarimberget, på berget Nebo i Moabs land, gent emot Jeriko, så skall du få se Kanaans land, som jag vill giva åt Israels barn till besittning.</span> <span class="verse"><a name="50">50</a>Och du skall dö där på berget, dit du stiger upp, och du skall samlas till dina fäder, likasom din broder Aron dog på berget Hor och blev samlad till sina fäder;</span> <span class="verse"><a name="51">51</a>detta därför att I handladen trolöst mot mig bland Israels barn vid Meribas vatten vid Kades, i öknen Sin, i det att I icke höllen mig helig bland Israels barn.</span> <span class="verse"><a name="52">52</a>Mitt framför dig skall du se landet; men du skall icke komma dit, in i det land som jag vill giva åt Israels barn.»</span> </p></div</div></div></body></html>