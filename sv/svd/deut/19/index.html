<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/deut/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/deut">Deuteronomy</a> &gt <strong>Chapter 19</strong></div><p><span class="verse"><a name="1">1</a>När HERREN, din Gud, har utrotat de folk vilkas land HERREN, din Gud, vill giva dig, och när du har fördrivit dem och bosatt dig i deras städer och i deras hus,</span> <span class="verse"><a name="2">2</a>då skall du avskilja åt dig tre städer i ditt land, det som HERREN, din Gud, vill giva dig till besittning.</span> <span class="verse"><a name="3">3</a>Du skall försätta vägarna till dem i gott skick åt dig; och du skall dela i tre delar det landområde som HERREN, din Gud, giver dig till arvedel.  Så skall du göra, för att var och en som har dräpt någon må kunna fly dit.</span> <span class="verse"><a name="4">4</a>Och under följande villkor må en dråpare fly till någon av dem och så bliva vid liv; om någon dödar sin nästa utan vett och vilja, och utan att förut hava burit hat till honom</span> <span class="verse"><a name="5">5</a>-- såsom när någon går med sin nästa ut i skogen för att hugga ved, och hans hand hugger till med yxan för att fälla trädet, och järnet då far av skaftet och träffar den andre, så att denne dör -- då må en sådan fly till någon av dessa städer och så bliva vid liv.</span> <span class="verse"><a name="6">6</a>Detta vare stadgat, för att blodshämnaren, om han i sitt hjärtas vrede förföljer dråparen, icke må hinna upp honom, ifall vägen är för lång, och slå ihjäl honom, fastän han icke hade förtjänat döden, eftersom han icke förut hade burit hat till den andre.</span> <span class="verse"><a name="7">7</a>Därför är det som jag bjuder dig och säger: »Tre städer skall du avskilja åt dig.»</span> <span class="verse"><a name="8">8</a>Och när HERREN, din Gud, utvidgar ditt område, såsom han med ed har lovat dina fäder, och giver dig allt det land som han har sagt att han skulle giva åt dina fäder --</span> <span class="verse"><a name="9">9</a>om du då håller och gör efter alla dessa bud som jag i dag giver dig, så att du älskar HERREN, din Gud, och alltid vandrar på hans vägar, då skall du lägga ännu tre städer till dessa tre,</span> <span class="verse"><a name="10">10</a>för att oskyldigt blod icke må utgjutas i ditt land, det som HERREN, din Gud, vill giva dig till arvedel, och blodskuld så komma att vila på dig.</span> <span class="verse"><a name="11">11</a>Men om någon bär hat till sin nästa och lägger sig i försåt för honom och överfaller honom och slår honom till döds, och sedan flyr till någon av dessa städer,</span> <span class="verse"><a name="12">12</a>då skola de äldste i hans stad sända bort och hämta honom därifrån och lämna honom i blodshämnarens hand, och han skall dö.</span> <span class="verse"><a name="13">13</a>Du skall icke visa honom någon skonsamhet, utan du skall skaffa bort ifrån Israel skulden för den oskyldiges blod, för att det må gå dig väl.</span> <span class="verse"><a name="14">14</a>Du skall icke flytta din nästas råmärke, något råmärke som förfäderna hava satt upp i den arvedel du får i det land som HERREN, din Gud, vill giva dig till besittning.</span> <span class="verse"><a name="15">15</a>Det är icke nog att allenast ett vittne träder upp mot någon angående någon missgärning eller synd, vad det nu må vara för en synd som någon kan hava begått.  Efter två eller efter tre vittnens utsago skall var sak avgöras.</span> <span class="verse"><a name="16">16</a>Om ett orättfärdigt vittne träder upp mot någon för att vittna mot honom angående någon förbrytelse,</span> <span class="verse"><a name="17">17</a>så skola båda parterna träda fram inför HERRENS ansikte, inför de män som på den tiden äro präster och domare.</span> <span class="verse"><a name="18">18</a>Och domarna skola noga undersöka saken; om då vittnet befinnes vara ett falskt vittne, som har burit falskt vittnesbörd mot sin broder,</span> <span class="verse"><a name="19">19</a>så skolen I låta detsamma vederfaras honom som han hade tilltänkt sin broder: du skall skaffa bort ifrån dig vad ont är.</span> <span class="verse"><a name="20">20</a>Och det övriga folket skall höra det och frukta, och man skall icke vidare göra något sådant ont bland eder.</span> <span class="verse"><a name="21">21</a>Du skall icke visa honom någon skonsamhet: liv för liv, öga for öga, tand för tand, hand för hand, fot för fot.</span> </p></div</div></div></body></html>