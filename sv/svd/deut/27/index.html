<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/deut/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/deut">Deuteronomy</a> &gt <strong>Chapter 27</strong></div><p><span class="verse"><a name="1">1</a>Och Mose och de äldste i Israel bjödo folket och sade: »Hållen alla de bud som jag i dag giver eder.</span> <span class="verse"><a name="2">2</a>Och när I kommen över Jordan, in i det land som HERREN, din Gud, vill giva dig, då skall du resa åt dig stora stenar och bestryka dem med kalk.</span> <span class="verse"><a name="3">3</a>På dessa skall du, när du har gått över floden, skriva alla denna lags ord, för att du må komma in i det land som HERREN, din Gud, vill giva dig, ett land som flyter av mjölk och honung, såsom HERREN, dina fäders Gud, har lovat dig.</span> <span class="verse"><a name="4">4</a>Och när I haven gått över Jordan, skolen I på berget Ebal resa dessa stenar om vilka jag i dag giver eder befallning; och du skall bestryka dem med kalk.</span> <span class="verse"><a name="5">5</a>Och du skall där åt HERREN, din Gud, bygga ett altare, ett altare av stenar, vid vilka du icke skall komma med något järn.</span> <span class="verse"><a name="6">6</a>Av ohuggna stenar skall du bygga HERRENS, din Guds, altare; och du skall på det offra brännoffer åt HERREN, din Gud.</span> <span class="verse"><a name="7">7</a>Du skall där ock offra tackoffer och skall äta och glädja dig inför HERRENS, din Guds.  ansikte.</span> <span class="verse"><a name="8">8</a>Och du skall på stenarna skriva alla denna lags ord, klart och tydligt.»</span> <span class="verse"><a name="9">9</a>Och Mose och de levitiska prästerna talade till hela Israel och sade: »Var stilla och hör, Israel!  I dag har du blivit HERRENS, din Guds, folk.</span> <span class="verse"><a name="10">10</a>Så skall du då höra HERRENS, din Gud röst och göra efter hans bud och stadgar, som jag i dag giver dig.»</span> <span class="verse"><a name="11">11</a>Och Mose bjöd folket på den dagen och sade:</span> <span class="verse"><a name="12">12</a>Dessa stammar skola stå och välsigna folket på berget Gerissim, när I haven gått över Jordan: Simeon, Levi, Juda.  Isaskar, Josef och Benjamin.</span> <span class="verse"><a name="13">13</a>Och dessa skola stå och uttala förbannelsen på berget Ebal: Ruben, Gad, Aser, Sebulon, Dan och Naftali.</span> <span class="verse"><a name="14">14</a>Och leviterna skola taga till orda och skola med hög röst inför var man i Israel säga så:</span> <span class="verse"><a name="15">15</a>Förbannad vare den man som gör ett beläte, skuret eller gjutet, en styggelse för HERREN, ett verk av en konstarbetares händer, och som sedan i hemlighet sätter upp det.  Och allt folket skall svara och säga: »Amen.»</span> <span class="verse"><a name="16">16</a>Förbannad vare den som visar förakt för sin fader eller sin moder.  Och allt folket skall säga: »Amen.»</span> <span class="verse"><a name="17">17</a>Förbannad vare den som flyttar sin nästas råmärke.  Och allt folket skall säga: »Amen.»</span> <span class="verse"><a name="18">18</a>Förbannad vare den som leder en blind vilse på vägen.  Och allt folket skall säga: »Amen.»</span> <span class="verse"><a name="19">19</a>Förbannad vare den som vränger rätten för främlingen, den faderlöse och änkan.  Och allt folket skall säga: »Amen.»</span> <span class="verse"><a name="20">20</a>Förbannad vare den som ligger hos sin faders hustru, ty han lyfter på sin faders täcke.  Och allt folket skall säga: »Amen.»</span> <span class="verse"><a name="21">21</a>Förbannad vare den som beblandar sig med något djur Och allt folket skall säga: »Amen.»</span> <span class="verse"><a name="22">22</a>Förbannad vare den som ligger hos sin syster, sin faders dotter eller sin moders dotter.  Och allt folket skall säga: »Amen.»</span> <span class="verse"><a name="23">23</a>Förbannad vare den som ligger hos sin svärmoder.  Och allt folket skall säga: »Amen.»</span> <span class="verse"><a name="24">24</a>Förbannad vare den som lönnligen mördar sin nästa.  Och allt folket skall säga: »Amen.»</span> <span class="verse"><a name="25">25</a>Förbannad vare den som tager mutor för att slå ihjäl en oskyldig och utgjuta hans blod.  Och allt folket skall säga: »Amen.»</span> <span class="verse"><a name="26">26</a>Förbannad vare den som icke håller denna lags ord och icke gör efter dem.  Och allt folket skall säga: »Amen.»</span> </p></div</div></div></body></html>