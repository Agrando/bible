<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/deut/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/deut">Deuteronomy</a> &gt <strong>Chapter 28</strong></div><p><span class="verse"><a name="1">1</a>Om du hör HERRENS, din Guds, röst, så att du håller alla hans bud, som jag i dag giver dig, och gör efter dem, så skall HERREN, din Gud, upphöja dig över alla folk på jorden.</span> <span class="verse"><a name="2">2</a>Och alla dessa välsignelser skola då komma över dig och träffa dig när du hör HERRENS, din Guds, röst:</span> <span class="verse"><a name="3">3</a>Välsignad skall du vara i staden, och välsignad skall du vara på marken.</span> <span class="verse"><a name="4">4</a>Välsignad skall ditt livs frukt vara, och din marks frukt och din boskaps frukt, dina fäkreaturs avföda och din småboskaps avel.</span> <span class="verse"><a name="5">5</a>Välsignad skall din korg vara, och välsignat ditt baktråg.</span> <span class="verse"><a name="6">6</a>Välsignad skall du vara vid din ingång.  och välsignad skall du vara vid din utgång.</span> <span class="verse"><a name="7">7</a>När dina fiender resa sig upp mot dig, skall HERREN låta dem bliva slagna av dig; på en väg skola de draga ut mot dig, men på sju vägar skola de fly för dig.</span> <span class="verse"><a name="8">8</a>HERREN skall bjuda välsignelsen vara med dig i dina visthus och i allt vad du företager dig; han skall välsigna dig i det land som HERREN, din Gud, vill giva dig.</span> <span class="verse"><a name="9">9</a>HERREN skall upphöja dig till ett folk som är helgat åt honom, såsom han med ed har lovat dig, om du håller HERRENS, din Guds, bud och vandrar på hans vägar.</span> <span class="verse"><a name="10">10</a>Och alla folk på jorden skola se att du är uppkallad efter HERRENS namn; och de skola frukta dig.</span> <span class="verse"><a name="11">11</a>Och HERREN skall giva dig överflöd och lycka i ditt livs frukt och i din boskaps frukt och i din marks frukt, i det land som HERREN med ed har lovat dina fäder att giva dig.</span> <span class="verse"><a name="12">12</a>HERREN skall öppna för dig sitt rika förrådshus, himmelen, till att giva åt ditt land regn i rätt tid, och till att välsigna alla dina händers verk; och du skall giva lån åt många folk, men själv skall du icke behöva låna av någon.</span> <span class="verse"><a name="13">13</a>Och HERREN skall göra dig till huvud och icke till svans, du skall alltid ligga över och aldrig ligga under, om du hör HERRENS, din Guds, bud, som jag i dag giver dig, för att du skall hålla och göra efter dem,</span> <span class="verse"><a name="14">14</a>och om du icke viker av, vare sig till höger eller till vänster, från något av alla de bud som jag i dag giver eder, så att du följer efter andra gudar och tjänar dem.</span> <span class="verse"><a name="15">15</a>Men om du icke hör HERRENS, din Guds, röst och icke håller alla hans bud och stadgar, som jag i dag giver dig, och gör efter dem, så skola alla dessa förbannelser komma över dig och träffa dig:</span> <span class="verse"><a name="16">16</a>Förbannad skall du vara i staden, och förbannad skall du vara på marken.</span> <span class="verse"><a name="17">17</a>Förbannad skall din korg vara, och förbannat ditt baktråg.</span> <span class="verse"><a name="18">18</a>Förbannad skall ditt livs frukt vara, och din marks frukt, dina fäkreaturs avföda och din småboskaps avel.</span> <span class="verse"><a name="19">19</a>Förbannad skall du vara vid din ingång, och förbannad skall du vara vid din utgång.</span> <span class="verse"><a name="20">20</a>HERREN skall sända över dig förbannelse, förvirring och näpst, vad det än må vara som du företager dig, till dess du förgöres och med hast förgås, för ditt onda väsendes skull, då du nu har övergivit mig.</span> <span class="verse"><a name="21">21</a>HERREN skall låta dig bliva ansatt av pest, till dess han har utrotat dig ur det land dit du nu kommer, för att taga det i besittning.</span> <span class="verse"><a name="22">22</a>HERREN skall slå dig med tärande sjukdom, feber och hetta, med brand och med svärd, med sot och rost; och av sådant skall du förföljas, till dess du förgås.</span> <span class="verse"><a name="23">23</a>Och himmelen över ditt huvud skall vara såsom koppar, och jorden under dig skall vara såsom järn.</span> <span class="verse"><a name="24">24</a>Damm och stoft skall vara det regn HERREN giver åt ditt land; från himmelen skall det komma ned över dig, till dess du förgöres.</span> <span class="verse"><a name="25">25</a>HERREN skall låta dig bliva slagen av dina fiender; på en väg skall du draga ut mot dem, men på sju vägar skall du fly för dem; och du skall bliva en varnagel för alla riken på jorden.</span> <span class="verse"><a name="26">26</a>Och dina dödas kroppar skola bliva mat åt alla himmelens fåglar och åt markens djur, och ingen skall skrämma bort dem.</span> <span class="verse"><a name="27">27</a>HERREN skall slå dig med Egyptens bulnader och med bölder, med skabb och skorv, så att du icke skall kunna botas.</span> <span class="verse"><a name="28">28</a>HERREN skall slå dig med vanvett och blindhet och sinnesförvirring.</span> <span class="verse"><a name="29">29</a>Du skall famla mitt på ljusa dagen, såsom en blind famlar i mörkret, och du skall icke lyckas finna vägen; förtryck allenast och plundring skall du utstå i all din tid, och ingen skall frälsa dig.</span> <span class="verse"><a name="30">30</a>Du skall trolova dig med en kvinna, men en annan man skall sova hos henne; du skall bygga ett hus, men icke få bo däri; du skall plantera en vingård, men icke få skörda dess frukt.</span> <span class="verse"><a name="31">31</a>Din oxe skall slaktas inför dina ögon, men du skall icke få äta av den; din åsna skall i din åsyn rövas ifrån dig och icke givas tillbaka åt dig; dina får skola komma i dina fienders våld, och ingen skall hjälpa dig.</span> <span class="verse"><a name="32">32</a>Dina söner och döttrar skola komma i främmande folks våld, och dina ögon skola se det och försmäkta av längtan efter dem beständigt, men du skall icke förmå göra något därvid.</span> <span class="verse"><a name="33">33</a>Frukten av din mark och av allt ditt arbete skall förtäras av ett folk som du icke känner; förtryck allenast och övervåld skall du lida i all din tid.</span> <span class="verse"><a name="34">34</a>Och du skall bliva vanvettig av de ting du skall se för dina ögon.</span> <span class="verse"><a name="35">35</a>HERREN skall slå dig med svåra bulnader på knän och ben, ja, ifrån fotbladet ända till hjässan, så att du icke skall kunna botas.</span> <span class="verse"><a name="36">36</a>HERREN skall föra dig och den konung som du sätter över dig bort till ett folk som varken du eller dina fäder hava känt, och där skall du få tjäna andra gudar, gudar av trä och sten.</span> <span class="verse"><a name="37">37</a>Och du skall bliva ett föremål för häpnad, ett ordspråk och en visa bland alla de folk till vilka HERREN skall föra dig.</span> <span class="verse"><a name="38">38</a>Mycken säd skall du föra ut på åkern, men litet skall du inbärga, ty gräshoppor skola förtära den.</span> <span class="verse"><a name="39">39</a>Vingårdar skall du plantera och skall arbeta i dem, men intet vin skall du få att dricka och intet att lägga i förvar, ty maskar skola äta upp allt.</span> <span class="verse"><a name="40">40</a>Olivplanteringar skall du hava överallt inom ditt land, men med oljan skall du icke få smörja din kropp, ty oliverna skola falla av.</span> <span class="verse"><a name="41">41</a>Söner och döttrar skall du föda, men du skall icke få behålla dem, ty de skola draga bort i fångenskap.</span> <span class="verse"><a name="42">42</a>Alla dina träd och din marks frukt skall ohyra taga i besittning.</span> <span class="verse"><a name="43">43</a>Främlingen som bor hos dig skall höja sig över dig, allt mer och mer, men du skall stiga ned, allt djupare och djupare.</span> <span class="verse"><a name="44">44</a>Han skall giva lån åt dig, och du skall icke giva lån åt honom.  Han skall bliva huvudet, och du skall bliva svansen.</span> <span class="verse"><a name="45">45</a>Alla dessa förbannelser skola komma över dig och förfölja dig och träffa dig, till dess du förgöres, därför att du icke hörde HERRENS, din Guds, röst och icke höll de bud och stadgar som han har givit dig.</span> <span class="verse"><a name="46">46</a>De skola komma över dig såsom tecken och under, och över dina efterkommande till evig tid.</span> <span class="verse"><a name="47">47</a>Eftersom du icke tjänade HERREN, din Gud, med glädje och hjärtans lust, medan du hade överflöd på allt,</span> <span class="verse"><a name="48">48</a>skall du få tjäna fiender som HERREN skall sända mot dig, under hunger och törst och nakenhet och brist på allt; och han skall lägga ett järnok på din hals, till dess han har förgjort dig.</span> <span class="verse"><a name="49">49</a>HERREN skall skicka över dig ett folk fjärran ifrån, ifrån jordens ända.  likt örnen i sin flykt,</span> <span class="verse"><a name="50">50</a>ett folk vars språk du icke förstår, ett folk med grym uppsyn, utan försyn för de gamla och utan misskund med de unga.</span> <span class="verse"><a name="51">51</a>Det skall äta upp frukten av din boskap och frukten av din mark, till dess du förgöres, ty det skall icke lämna kvar åt dig vare sig säd eller vin eller olja, icke dina fäkreaturs avföda eller dina fårs avel, till dess det har gjort slut på dig.</span> <span class="verse"><a name="52">52</a>Och det skall tränga dig i alla dina portar, till dess dina höga och fasta murar, som du förtröstade på, falla i hela ditt land.  Ja, det skall tränga dig i alla dina portar över hela ditt land, det land som HERREN, din Gud, har givit dig.</span> <span class="verse"><a name="53">53</a>Och då skall du nödgas äta din egen livsfrukt, köttet av dina söner och döttrar, dem som HERREN, din Gud, har givit dig.  I sådan nöd och sådant trångmål skall din fiende försätta dig.</span> <span class="verse"><a name="54">54</a>En man hos dig, som levde i veklighet och stor yppighet, skall då så missunnsamt se på sin broder och på hustrun i sin famn och på de barn han ännu har kvar,</span> <span class="verse"><a name="55">55</a>att han icke skall vilja åt någon av dem dela med sig av sina barns kött, ty han äter det själv, eftersom han icke har något annat kvar.  I sådan nöd och sådant trångmål skall din fiende försätta dig i alla dina portar.</span> <span class="verse"><a name="56">56</a>En kvinna hos dig, som levde i veklighet och yppighet, i sådan yppighet och veklighet, att hon icke ens försökte sätta sin fot på jorden, hon skall då så missunnsamt se på mannen i sin famn och på sin son och sin dotter,</span> <span class="verse"><a name="57">57</a>att hon missunnar dem efterbörden som kommer fram ur hennes liv, och barnen som hon föder; ty då hon nu lider brist på allt annat, skall hon själv i hemlighet äta detta.  I sådan nöd och sådant trångmål skall din fiende försätta dig i dina portar.</span> <span class="verse"><a name="58">58</a>Om du icke håller alla denna lags ord, som äro skrivna i denna bok, och gör efter dem, så att du fruktar detta härliga och fruktansvärda namn »HERREN, din Gud»,</span> <span class="verse"><a name="59">59</a>så skall HERREN sända underliga plågor över dig och dina efterkommande, stora och långvariga plågor, svåra och långvariga krankheter.</span> <span class="verse"><a name="60">60</a>Han skall låta komma över dig alla Egyptens sjukdomar, som du fruktar för, och de skola ansätta dig.</span> <span class="verse"><a name="61">61</a>Och allahanda andra krankheter och plågor, om vilka icke är skrivet i denna lagbok, skall HERREN ock låta gå över dig, till dess du förgöres.</span> <span class="verse"><a name="62">62</a>Och allenast en ringa hop skall bliva kvar av eder, i stället för att I förut haven varit talrika såsom stjärnorna på himmelen; så skall det gå dig, därför att du icke hörde HERRENS. din Guds, röst.</span> <span class="verse"><a name="63">63</a>Och det skall ske, att likasom HERREN förut fröjdade sig över eder när han fick göra eder gott och föröka eder, så skall HERREN nu fröjda sig över eder, när han utrotar och förgör eder.  Och I skolen ryckas bort ur det land dit du nu kommer, för att taga det i besittning.</span> <span class="verse"><a name="64">64</a>Och HERREN skall förströ dig bland alla folk, ifrån jordens ena ända till den andra, och där skall du tjäna andra gudar, som varken du eller dina fäder hava känt, gudar av trä och sten.</span> <span class="verse"><a name="65">65</a>Och bland de folken skall du icke få någon ro eller någon vila för din fot; HERREN skall där giva dig ett bävande hjärta och förtvinande ögon och en försmäktande själ.</span> <span class="verse"><a name="66">66</a>Och ditt liv skall synas dig likasom hänga på ett hår; du skall känna fruktan både natt och dag och icke vara säker för ditt liv.</span> <span class="verse"><a name="67">67</a>Om morgonen skall du säga: »Ack att det vore afton!», och om aftonen skall du säga: »Ack att det vore morgon!»  Sådan fruktan skall du känna i ditt hjärta, och sådana ting skall du se för dina ögon.</span> <span class="verse"><a name="68">68</a>Och HERREN skall föra dig tillbaka till Egypten på skepp, på den väg om vilken jag sade dig: »Du skall icke se den mer.»  Och där skolen I nödgas bjuda ut eder till salu åt edra fiender, till trälar och trälinnor; men ingen skall finnas, som vill köpa.</span> </p></div</div></div></body></html>