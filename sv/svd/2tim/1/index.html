<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2tim/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2tim">2 Timothy</a> &gt <strong>Chapter 1</strong></div><p><span class="verse"><a name="1">1</a>Paulus, genom Guds vilja Kristi Jesu apostel -- sänd enligt det löfte som gavs oss om liv, livet i Kristus Jesus --</span> <span class="verse"><a name="2">2</a>hälsar Timoteus, sin älskade son.  Nåd, barmhärtighet och frid ifrån Gud, Fadern, och Kristus Jesus, vår Herre!</span> <span class="verse"><a name="3">3</a>Jag tackar Gud, som jag i likhet med mina förfäder tjänar, och det med rent samvete, såsom jag ock oavlåtligen har dig i åtanke i mina böner, både natt och dag.</span> <span class="verse"><a name="4">4</a>Och när jag kommer ihåg dina tårar, längtar jag efter att se dig, för att så bliva uppfylld av glädje,</span> <span class="verse"><a name="5">5</a>då jag erinras om din oskrymtade tro, samma tro som förut bodde i din mormoder Lois och din moder Eunice, och som nu -- därom är jag förvissad -- jämväl bor i dig.</span> <span class="verse"><a name="6">6</a>Fördenskull påminner jag dig att du må uppliva den nådegåva från Gud, som i följd av min handpåläggning finnes i dig.</span> <span class="verse"><a name="7">7</a>Ty Gud har icke givit oss en försagdbetens ande, utan en kraftens och kärlekens och tuktighetens ande.</span> <span class="verse"><a name="8">8</a>Blygs därför icke för vittnesbördet om vår Herre, ej heller för mig, hans fånge, utan bär också du ditt lidande för evangelium, genom den kraft som Gud giver,</span> <span class="verse"><a name="9">9</a>han som har frälst oss och kallat oss med en helig kallelse, icke på grund av våra gärningar, utan efter sitt eget rådslut och sin nåd, den nåd som redan för evärdliga tider sedan gavs oss i Kristus Jesus,</span> <span class="verse"><a name="10">10</a>men som nu har blivit uppenbar genom vår Frälsares, Kristi Jesu, uppenbarelse.  Ty han har gjort dödens makt om intet och fört liv och oförgänglighet fram i ljuset genom evangelium,</span> <span class="verse"><a name="11">11</a>till vars förkunnare och apostel och lärare jag har blivit satt.</span> <span class="verse"><a name="12">12</a>Fördenskull lider jag också detta, men jag blyges dock icke därför.  Ty jag vet på vem jag tror, och jag är viss om att han är mäktig att för »den dagen» bevara vad som har blivit mig betrott.</span> <span class="verse"><a name="13">13</a>Såsom förebild i fråga om sunda ord må du, i tron och kärleken i Kristus Jesus, hava de ord som du har hört av mig.</span> <span class="verse"><a name="14">14</a>Bevara genom den helige Ande, vilken bor i oss, det goda som har blivit dig betrott.</span> <span class="verse"><a name="15">15</a>Det vet du, att alla i provinsen Asien hava vänt sig ifrån mig, bland dem också Fygelus och Hermogenes.</span> <span class="verse"><a name="16">16</a>Må Herren visa barmhärtighet mot Onesiforus' hus, eftersom han ofta var mig till vederkvickelse och icke blygdes för mina kedjor;</span> <span class="verse"><a name="17">17</a>fastmer, när han kom till Rom, sökte han efter mig med all iver, till dess han fann mig.</span> <span class="verse"><a name="18">18</a>Ja, Herren give att han må finna barmhärtighet hos Herren på »den dagen».  Till huru stor tjänst han var i Efesus, det vet du själv bäst.</span> </p></div</div></div></body></html>