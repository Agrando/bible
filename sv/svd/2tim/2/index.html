<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2tim/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2tim">2 Timothy</a> &gt <strong>Chapter 2</strong></div><p><span class="verse"><a name="1">1</a>Så bliv nu du, min son, allt starkare i den nåd som är i Kristus Jesus.</span> <span class="verse"><a name="2">2</a>Och vad du har hört av mig och fått betygat av många vittnen, det må du betro åt män som äro förtroende värda, och som kunna bliva skickliga att i sin ordning undervisa andra.</span> <span class="verse"><a name="3">3</a>Bär ock du ditt lidande såsom en god Kristi Jesu stridsman.</span> <span class="verse"><a name="4">4</a>Ingen som tjänar i krig låter sig insnärjas i näringsomsorger, ty han vill vara den till behag, som har tagit honom i sin sold.</span> <span class="verse"><a name="5">5</a>Likaså, om någon deltager i en tävlingskamp, så vinner han icke segerkransen, ifall han icke kämpar efter stadgad ordning.</span> <span class="verse"><a name="6">6</a>Åkermannen, han som gör arbetet, bör främst av alla få njuta av frukten.</span> <span class="verse"><a name="7">7</a>Fatta rätt vad jag säger; Herren skall giva dig förstånd i allt.</span> <span class="verse"><a name="8">8</a>Tänk på Jesus Kristus, som är uppstånden från de döda, av Davids säd, enligt det evangelium som jag förkunnar,</span> <span class="verse"><a name="9">9</a>och i vars tjänst jag jämväl utstår lidande, ja, till och med måste bära bojor såsom en ogärningsman.  Men Guds ord bär icke bojor.</span> <span class="verse"><a name="10">10</a>Därför uthärdar jag ståndaktigt allting för de utvaldas skull, på det att också de må vinna frälsningen i Kristus Jesus och därmed evig härlighet.</span> <span class="verse"><a name="11">11</a>Detta är ett fast ord; ty hava vi dött med honom, så skola vi ock leva med honom;</span> <span class="verse"><a name="12">12</a>äro vi ståndaktiga, så skola vi ock få regera med honom Men förneka vi honom, så skall ock han förneka oss;</span> <span class="verse"><a name="13">13</a>äro vi trolösa, så står han troget fast vid sitt ord Ty han kan icke förneka sig själv.</span> <span class="verse"><a name="14">14</a>Påminn dem om detta, och uppmana dem allvarligt inför Gud att icke befatta sig med ordstrider; ty sådana gagna till intet, utan äro allenast till fördärv för dem som höra därpå.</span> <span class="verse"><a name="15">15</a>Sträva med all flit efter att själv kunna träda fram inför Gud såsom en som håller provet, en arbetare som icke behöver blygas, utan rätt förvaltar sanningens ord.</span> <span class="verse"><a name="16">16</a>Men undfly oandligt och tomt prat.  Ty de som befatta sig med sådant komma att gå allt längre i ogudaktighet,</span> <span class="verse"><a name="17">17</a>och deras tal skall fräta omkring sig såsom ett kräftsår.  Av det slaget äro Hymeneus och Filetus;</span> <span class="verse"><a name="18">18</a>ty när dessa säga att uppståndelsen redan har skett, hava de farit vilse från sanningen, och de förvända så tron hos somliga.</span> <span class="verse"><a name="19">19</a>Dock, Guds fasta grundval förbliver beståndande och har ett insegel med dessa ord: »Herren känner de sina», och: »Var och en som åkallar Herrens namn, han vände sig bort ifrån orättfärdighet.»</span> <span class="verse"><a name="20">20</a>Men i ett stort hus finnas kärl icke allenast av guld och silver, utan ock av trä och lera; och somliga äro till hedersamt bruk, andra till mindre hedersamt.</span> <span class="verse"><a name="21">21</a>Om nu någon håller sig ren och obesmittad av sådant folk, då bliver han ett kärl till hedersamt bruk, helgat, gagneligt för sin herre, tjänligt till allt vad gott är.</span> <span class="verse"><a name="22">22</a>Fly ungdomens onda begärelser, och far efter rättfärdighet, tro och kärlek, och frid med dem som av rent hjärta åkalla Herren.</span> <span class="verse"><a name="23">23</a>Men undvik dåraktiga och barnsliga tvistefrågor; du vet ju att de föda av sig strider.</span> <span class="verse"><a name="24">24</a>Och en Herrens tjänare bör icke strida, utan vara mild mot alla, väl skickad att undervisa, tålig när han får lida.</span> <span class="verse"><a name="25">25</a>Han bör med saktmod tillrättavisa de motspänstiga, i hopp att Gud till äventyrs skall förläna dem bättring, så att de komma till kunskap om sanningen,</span> <span class="verse"><a name="26">26</a>och i hopp att de så skola bliva nyktra och därigenom befrias ur djävulens snara; ty av honom äro de fångade, så att de göra hans vilja</span> </p></div</div></div></body></html>