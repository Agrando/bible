<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/1thess/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/1thess">1 Thessalonians</a> &gt <strong>Chapter 3</strong></div><p><span class="verse"><a name="1">1</a>Därför, när vi icke mer kunde uthärda, beslöto vi att stanna ensamma kvar i Aten,</span> <span class="verse"><a name="2">2</a>och sände åstad Timoteus, vår broder och Guds tjänare vid förkunnandet av evangelium om Kristus, för att han skulle styrka och uppmuntra eder i eder tro,</span> <span class="verse"><a name="3">3</a>så att ingen bleve vacklande under dessa lidanden.  Ty I veten själva att sådana äro oss förelagda.</span> <span class="verse"><a name="4">4</a>Redan när vi voro hos eder, sade vi ju eder förut att vi skulle komma att utstå lidanden.  Så har nu ock skett, det veten I.</span> <span class="verse"><a name="5">5</a>Det var också därför som jag sände honom åstad, när jag icke mer kunde uthärda; ty jag ville veta något om eder tro, eftersom jag fruktade att frestaren till äventyrs hade så frestat eder, att vårt arbete skulle bliva utan frukt.</span> <span class="verse"><a name="6">6</a>Men nu, då Timoteus har kommit till oss från eder och förkunnat för oss det glada budskapet om eder tro och kärlek, och sagt oss att I alltjämt haven oss i god hågkomst, och att I längten efter att se oss, likasom vi längta efter eder,</span> <span class="verse"><a name="7">7</a>nu hava vi i fråga om eder, käre bröder, genom eder tro fått hugnad i all vår nöd och allt vårt lidande.</span> <span class="verse"><a name="8">8</a>Ty nu leva vi, eftersom I stån fasta i Herren.</span> <span class="verse"><a name="9">9</a>Ja, huru skola vi nog kunna tacka Gud för eder, till gengäld för all den glädje som vi genom eder hava inför vår Gud?</span> <span class="verse"><a name="10">10</a>Natt och dag är det vår innerligaste bön, att vi må få se edra ansikten och avhjälpa vad som kan brista i eder tro.</span> <span class="verse"><a name="11">11</a>Men vår Gud och Fader själv och vår Herre Jesus må för oss jämna vägen till eder.</span> <span class="verse"><a name="12">12</a>Och eder må Herren giva en allt större och mer överflödande kärlek till varandra, ja, till alla människor, en sådan kärlek som vi hava till eder,</span> <span class="verse"><a name="13">13</a>så att edra hjärtan styrkas till att vara ostraffliga i helighet inför vår Gud och Fader vid vår Herre Jesu tillkommelse, när han kommer med alla sina heliga.</span> </p></div</div></div></body></html>