<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/esth/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/esth">Esther</a> &gt <strong>Chapter 3</strong></div><p><span class="verse"><a name="1">1</a>En tid härefter upphöjde konung Ahasveros agagiten Haman, Hammedatas son, till hög värdighet och gav honom främsta platsen bland alla de furstar som voro hos honom.</span> <span class="verse"><a name="2">2</a>Och alla konungens tjänare som voro i konungens port böjde knä och föllo ned för Haman, ty så hade konungen bjudit om honom. Men Mordokai böjde icke knä och föll icke ned för honom.</span> <span class="verse"><a name="3">3</a>Då sade konungens tjänare som voro i konungens port till Mordokai: »Varför överträder du konungens bud?»</span> <span class="verse"><a name="4">4</a>Och när de dag efter dag hade sagt så till honom, utan att han lyssnade till dem, berättade de det för Haman, för att se om Mordokais förklaring skulle få gälla: ty han hade berättat för dem att han var en jude.</span> <span class="verse"><a name="5">5</a>När nu Haman såg att Mordokai icke böjde knä eller föll ned för honom, uppfylldes han med vrede.</span> <span class="verse"><a name="6">6</a>Men det syntes honom för ringa att bära hand allenast på Mordokai, sedan man berättat för honom av vilket folk Mordokai var, utan Haman sökte tillfälle att utrota alla judar som funnos i Ahasveros' hela rike, därför att de voro Mordokais landsmän.</span> <span class="verse"><a name="7">7</a>I första månaden, det är månaden Nisan, i Ahasveros' tolfte regeringsår, kastades <b>pur</b>, det är <b>lott</b>, inför Haman om var särskild dag och var särskild månad intill tolfte månaden, det är månaden Adar.</span> <span class="verse"><a name="8">8</a>Och Haman sade till konung Ahasveros: »Här finnes ett folk som bor kringspritt och förstrött bland de andra folken i ditt rikes alla hövdingdömen.  Deras lagar äro olika alla andra folks, och de göra icke efter konungens lagar; därför är det icke konungen värdigt att låta dem vara.</span> <span class="verse"><a name="9">9</a>Om det så täckes konungen, må fördenskull en skrivelse utfärdas, att man skall förgöra dem.  Tio tusen talenter silver skall jag då kunna väga upp åt tjänstemännen till att läggas in i konungens skattkamrar.»</span> <span class="verse"><a name="10">10</a>Då tog konungen ringen av sin hand och gav den åt agagiten Haman, Hammedatas son, judarnas ovän.</span> <span class="verse"><a name="11">11</a>Därefter sade konungen till Haman: »Silvret vare dig skänkt, och med folket må du göra såsom du finner för gott.»</span> <span class="verse"><a name="12">12</a>Så blevo då konungens sekreterare tillkallade på trettonde dagen i första månaden, och en skrivelse, alldeles sådan som Haman ville, utfärdades till konungens satraper och till ståthållarna över de särskilda hövdingdömena och till furstarna över de särskilda folken, till vart hövdingdöme med dess skrift och till vart folk på dess tungomål.  I konung Ahasveros' namn utfärdades skrivelsen, och den beseglades med konungens ring.</span> <span class="verse"><a name="13">13</a>Sedan kringsändes med ilbud brev till alla konungens hövdingdömen, att man skulle utrota, dräpa och förgöra judarna, både unga och gamla, både barn och kvinnor, alla på en och samma dag, nämligen på trettonde dagen i tolfte månaden, det är månaden Adar, varvid ock deras ägodelar såsom byte skulle givas till plundring.</span> <span class="verse"><a name="14">14</a>I skrivelsen stod att i vart särskilt hövdingdöme ett påbud, öppet för alla folk, skulle utfärdas, som innehöll att de skulle vara redo den dagen.</span> <span class="verse"><a name="15">15</a>Och på grund av konungens befallning drogo ilbuden med hast åstad, så snart påbudet hade blivit utfärdat i Susans borg.  Men konungen och Haman satte sig ned till att dricka, under det att bestörtning rådde i staden Susan.</span> </p></div</div></div></body></html>