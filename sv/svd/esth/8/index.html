<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/esth/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/esth">Esther</a> &gt <strong>Chapter 8</strong></div><p><span class="verse"><a name="1">1</a>Samma dag gav konung Ahasveros åt drottning Ester Hamans, judarnas oväns, hus.  Och Mordokai fick tillträde till konungen, ty Ester hade nu omtalat, vad han var för henne.</span> <span class="verse"><a name="2">2</a>Och konungen tog av sig ringen, som han hade låtit taga ifrån Haman, och gav den åt Mordokai.  Och Ester satte Mordokai över Hamans hus.</span> <span class="verse"><a name="3">3</a>Och Ester talade ytterligare inför konungen, i det att hon föll ned för hans fötter; hon bönföll honom gråtande, att han skulle avvända agagiten Hamans onda råd och det anslag, som denne hade förehaft mot judarna.</span> <span class="verse"><a name="4">4</a>Då räckte konungen ut den gyllene spiran mot Ester; och Ester stod upp och trädde fram inför konungen</span> <span class="verse"><a name="5">5</a>och sade: »Om det så täckes konungen, och om jag har funnit nåd inför honom, och det synes konungen vara riktigt och jag är honom till behag, så må en skrivelse utfärdas för att återkalla de brev, som innehöllo agagiten Hamans, Hammedatas sons, anslag, och som han skrev för att förgöra judarna i alla konungens hövdingdömen.</span> <span class="verse"><a name="6">6</a>Ty huru skulle jag kunna uthärda att se den olycka, som eljest träffade mitt folk?  Ja, huru skulle jag kunna uthärda att se mina landsmän förgöras?»</span> <span class="verse"><a name="7">7</a>Då sade konung Ahasveros till drottning Ester och till juden Mordokai: »Se, Hamans hus har jag givit åt Ester, och han själv har blivit upphängd på en påle, därför att han ville bära hand på judarna.</span> <span class="verse"><a name="8">8</a>Men utfärden nu ock I en skrivelse angående judarna i konungen namn, såsom I finnen för gott, och beseglen den med konungens ring.  Ty en skrivelse, som är utfärdad i konungens namn och beseglad med konungens ring, kan icke återkallas.»</span> <span class="verse"><a name="9">9</a>Så blevo nu strax konungens sekreterare tillkallade, på tjugutredje dagen i tredje månaden, det är månaden Sivan, och en skrivelse, alldeles sådan som Mordokai ville, utfärdades till judarna och till satraperna, ståthållarna och furstarna i hövdingdömena, från Indien ända till Etiopien, ett hundra tjugusju hövdingdömen, till vart hövdingdöme med dess skrift och till vart folk på dess tungomål, jämväl till judarna med deras skrift och på deras tungomål.</span> <span class="verse"><a name="10">10</a>Han utfärdade skrivelsen i konung Ahasveros' namn och beseglade den med konungens ring.  Därefter kringsände han brev med ilbud till häst, som redo på kungliga travare från stuterierna,</span> <span class="verse"><a name="11">11</a>att konungen tillstadde judarna i var särskild stad att församla sig till försvar för sitt liv och att i vart folk och hövdingdöme utrota, dräpa och förgöra alla väpnade skaror, som angrepe dem, ävensom barn och kvinnor, varvid deras ägodelar såsom byte skulle givas till plundring,</span> <span class="verse"><a name="12">12</a>detta på en och samma dag i alla konung Ahasveros' hövdingdömen, nämligen på trettonde dagen i tolfte månaden, det är månaden Adar.</span> <span class="verse"><a name="13">13</a>I skrivelsen stod, att i vart särskilt hövdingdöme ett påbud, öppet för alla folk, skulle utfärdas, som innehöll, att judarna skulle vara redo till den dagen att hämnas på sina fiender.</span> <span class="verse"><a name="14">14</a>Och på grund av konungens befallning drogo ilbuden på de kungliga travarna skyndsamt och med hast åstad, så snart påbudet hade blivit utfärdat i Susans borg.</span> <span class="verse"><a name="15">15</a>Men Mordokai gick ut från konungen i konungslig klädnad av mörkblått och vitt tyg och med en stor gyllene krona och en mantel av vitt och purpurrött tyg, under det att staden Susan jublade och var glad.</span> <span class="verse"><a name="16">16</a>För judarna hade nu uppgått ljus och glädje, fröjd och ära.</span> <span class="verse"><a name="17">17</a>Och i vart hövdingdöme och i var stad, dit konungens befallning och påbud kom, blev glädje och fröjd bland judarna, och de höllo gästabud och högtid.  Och många ur de främmande folken blevo judar, ty förskräckelse för judarna hade fallit över dem.</span> </p></div</div></div></body></html>