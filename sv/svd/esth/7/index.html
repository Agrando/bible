<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/esth/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/esth">Esther</a> &gt <strong>Chapter 7</strong></div><p><span class="verse"><a name="1">1</a>Så kommo då konungen och Haman till gästabudet hos drottning Ester.</span> <span class="verse"><a name="2">2</a>Och när vinet dracks, sade konungen till Ester, också nu på andra dagen: »Vad är din bön, drottning Ester?  Den vare dig beviljad.  Och vad är din begäran?  Gällde den ock hälften av riket, så skall den uppfyllas.»</span> <span class="verse"><a name="3">3</a>Drottning Ester svarade och sade: »Om jag har funnit nåd för dina ögon, o konung, och det så täckes konungen, så blive mitt liv mig skänkt på min bön, och mitt folks på min begäran.</span> <span class="verse"><a name="4">4</a>Ty vi äro sålda, jag och mitt folk, till att utrotas, dräpas och förgöras.  Om vi allenast hade blivit sålda till trälar och trälinnor, så skulle jag hava tegat; ty den olyckan vore icke sådan, att vi borde besvära konungen därmed.»</span> <span class="verse"><a name="5">5</a>Då svarade konung Ahasveros och sade till drottning Ester: »Vem är den, och var är den, som har fördristat sig att så göra?»</span> <span class="verse"><a name="6">6</a>Ester sade: »En hätsk och illvillig man är det: den onde Haman där.»  Då blev Haman förskräckt för konungen och drottningen.</span> <span class="verse"><a name="7">7</a>Och konungen stod upp i vrede och lämnade gästabudet och gick ut i palatsets trädgård; men Haman trädde fram för att bedja drottning Ester om sitt liv, ty han såg, att konungen hade beslutit hans ofärd.</span> <span class="verse"><a name="8">8</a>När konungen därefter kom tillbaka till gästabudssalen från palatsets trädgård, hade Haman sjunkit ned mot den soffa, där Ester satt; då sade konungen: »Vill han ock öva våld mot drottningen, härinne i min närvaro?»  Knappt hade detta ord gått över konungens läppar, förrän man höljde över Hamans ansikte.</span> <span class="verse"><a name="9">9</a>Och Harebona, en av hovmännen hos konungen, sade: »Vid Hamans hus står redan en påle, femtio alnar hög, som Haman låtit resa upp för Mordokai, vilkens ord en gång var konungen till sådant gagn.»  Då sade konungen: »Hängen upp honom på den.»</span> <span class="verse"><a name="10">10</a>Så hängde de upp Haman på den påle, som han hade låtit sätta upp för Mordokai.  Sedan lade sig konungens vrede.</span> </p></div</div></div></body></html>