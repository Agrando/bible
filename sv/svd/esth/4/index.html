<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/esth/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/esth">Esther</a> &gt <strong>Chapter 4</strong></div><p><span class="verse"><a name="1">1</a>När Mordokai fick veta allt vad som hade skett, rev han sönder sina kläder och klädde sig i säck och aska, och gick så ut i staden och uppgav högljudda och bittra klagorop.</span> <span class="verse"><a name="2">2</a>Och han begav sig till konungens port och stannade framför den, ty in i konungens port fick ingen komma, som var klädd i sorgdräkt.</span> <span class="verse"><a name="3">3</a>Och i vart hövdingdöme dit konungens befallning och påbud kom blev stor sorg bland judarna, och de fastade, gräto och klagade, ja, de flesta satte sig i säck och aska.</span> <span class="verse"><a name="4">4</a>När nu Esters tjänarinnor och hovmän kommo och berättade detta för henne, blev drottningen högeligen förskräckt; och hon skickade ut kläder till Mordokai, för att man skulle kläda honom i dem och taga av honom sorgdräkten; men han tog icke emot dem.</span> <span class="verse"><a name="5">5</a>Då kallade Ester till sig Hatak, en av de hovmän som konungen hade anställt i hennes tjänst, och bjöd honom att gå till Mordokai, för att få veta vad som var på färde, och varför han gjorde så.</span> <span class="verse"><a name="6">6</a>När då Hatak kom ut till Mordokai på den öppna platsen i staden framför konungens port,</span> <span class="verse"><a name="7">7</a>berättade Mordokai för honom allt vad som hade hänt honom, och uppgav beloppet av den penningsumma som Haman hade lovat väga upp till konungens skattkamrar, för att han skulle få förgöra judarna.</span> <span class="verse"><a name="8">8</a>Och en avskrift av det skrivna påbud som hade blivit utfärdat i Susan om att de skulle utrotas lämnade han honom ock, för att han skulle visa Ester den och berätta allt för henne, och ålägga henne att gå in till konungen och bedja honom om misskund och söka nåd hos honom för sitt folk.</span> <span class="verse"><a name="9">9</a>Och Hatak kom och berättade för Ester vad Mordokai hade sagt.</span> <span class="verse"><a name="10">10</a>Då bjöd Ester Hatak att gå till Mordokai och säga:</span> <span class="verse"><a name="11">11</a>»Alla konungens tjänare och folket i konungens hövdingdömen veta, att om någon, vare sig man eller kvinna, går in till konungen på den inre gården utan att vara kallad, så gäller för var och en samma lag: att han skall dödas, såframt icke konungen räcker ut mot honom den gyllene spiran, till tecken på att han får leva.  Men jag har icke på trettio dagar varit kallad att komma till konungen.»</span> <span class="verse"><a name="12">12</a>När man nu berättade för Mordokai vad Ester hade sagt,</span> <span class="verse"><a name="13">13</a>sade Mordokai att man skulle giva Ester detta svar: »Tänk icke att du ensam bland alla judar skall slippa undan, därför att du är i konungens hus.</span> <span class="verse"><a name="14">14</a>Nej, om du tiger stilla vid detta tillfälle, så skall nog hjälp och räddning beredas judarna från något annat håll, men du och din faders hus, I skolen förgöras.  Vem vet om du icke just för en sådan tid som denna har kommit till konungslig värdighet?»</span> <span class="verse"><a name="15">15</a>Då lät Ester giva Mordokai detta svar:</span> <span class="verse"><a name="16">16</a>»Gå åstad och församla alla judar som finnas i Susan, och hållen fasta för mig; I skolen icke äta eller dricka något under tre dygn, vare sig dag eller natt.  Jag med mina tärnor vill ock sammalunda fasta; därefter vill jag gå in till konungen, fastän det är emot lagen.  Och skall jag gå förlorad, så må det då ske.»</span> <span class="verse"><a name="17">17</a>Och Mordokai gick bort och gjorde alldeles såsom Ester hade bjudit honom.</span> </p></div</div></div></body></html>