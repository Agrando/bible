<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2pet/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2pet">2 Peter</a> &gt <strong>Chapter 3</strong></div><p><span class="verse"><a name="1">1</a>Se vilken kärlek Fadern har bevisat oss därmed att vi få kallas Guds barn, vilket vi ock äro.  Därför känner världen oss icke, eftersom den icke har lärt känna honom.</span> <span class="verse"><a name="2">2</a>Mina älskade, vi äro nu Guds barn, och vad vi skola bliva, det är ännu icke uppenbart.  Men det veta vi, att när han en gång uppenbaras, skola vi bliva honom lika; ty då skola vi få se honom sådan han är.</span> <span class="verse"><a name="3">3</a>Och var och en som har detta hopp till honom, han renar sig, likasom Han är ren.</span> <span class="verse"><a name="4">4</a>Var och en som gör synd, han överträder ock lagen, ty synd är överträdelse av lagen.</span> <span class="verse"><a name="5">5</a>Och i veten att Han uppenbarades, för att han skulle borttaga synderna; och synd finnes icke i honom.</span> <span class="verse"><a name="6">6</a>Var och en som förbliver i honom, han syndar icke; var och en som syndar, han har icke sett honom och icke lärt känna honom.</span> <span class="verse"><a name="7">7</a>Kära barn, låten ingen förvilla eder.  Den som gör vad rättfärdigt är, han är rättfärdig, likasom Han är rättfärdig.</span> <span class="verse"><a name="8">8</a>Den som gör synd, han är av djävulen, ty djävulen har syndat från begynnelsen.  Och just därför uppenbarades Guds Son, att han skulle göra om intet djävulens gärningar.</span> <span class="verse"><a name="9">9</a>Var och en som är född av Gud, han gör icke synd, ty Guds säd förbliver i honom; han kan icke synda, eftersom han är född av Gud.</span> <span class="verse"><a name="10">10</a>Därav är uppenbart vilka som äro Guds barn, och vilka som äro djävulens barn, därav att var och en som icke gör vad rättfärdigt är, han är icke av Gud, ej heller den som icke älskar sin broder.</span> <span class="verse"><a name="11">11</a>Ty detta är det budskap som I haven hört från begynnelsen, att vi skola älska varandra</span> <span class="verse"><a name="12">12</a>och icke likna Kain, som var av den onde och slog ihjäl sin broder.  Och varför slog han ihjäl honom?  Därför att hans egna gärningar voro onda och hans broders gärningar rättfärdiga.</span> <span class="verse"><a name="13">13</a>Förundren eder icke, mina bröder, om världen hatar eder.</span> <span class="verse"><a name="14">14</a>Vi veta att vi hava övergått från döden till livet, ty vi älska bröderna.  Den som icke älskar, han förbliver i döden.</span> <span class="verse"><a name="15">15</a>Var och en som hatar sin broder, han är en mandråpare; och I veten att ingen mandråpare har evigt liv förblivande i sig.</span> <span class="verse"><a name="16">16</a>Därav att Han gav sitt liv för oss hava vi lärt känna kärleken; så äro ock vi pliktiga att giva våra liv för bröderna.</span> <span class="verse"><a name="17">17</a>Men om någon har denna världens goda och tillsluter sitt hjärta för sin broder, när han ser honom lida nöd, huru kan då Guds kärlek förbliva i honom?</span> <span class="verse"><a name="18">18</a>Kära barn, låtom oss älska icke med ord eller med tungan, utan i gärning och i sanning.</span> <span class="verse"><a name="19">19</a>Därav skola vi veta att vi äro av sanningen; och så kunna vi inför honom övertyga vårt hjärta därom,</span> <span class="verse"><a name="20">20</a>att om vårt hjärta fördömer oss, så är Gud större än vårt hjärta och vet allt.</span> <span class="verse"><a name="21">21</a>Mina älskade, om vårt hjärta icke fördömer oss, så hava vi frimodighet inför Gud,</span> <span class="verse"><a name="22">22</a>och vadhelst vi bedja om, det få vi av honom, eftersom vi hålla hans bud och göra vad som är välbehagligt för honom.</span> <span class="verse"><a name="23">23</a>Och detta är hans bud, att vi skola tro på hans Sons, Jesu Kristi, namn och älska varandra, enligt det bud han har givit oss.</span> <span class="verse"><a name="24">24</a>Och den som håller hans bud, han förbliver i Gud, och Gud förbliver i honom.  Och att han förbliver i oss, det veta vi av Anden, som han har givit oss.</span> </p></div</div></div></body></html>