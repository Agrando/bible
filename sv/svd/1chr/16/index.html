<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/1chr/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/1chr">1 Chronicles</a> &gt <strong>Chapter 16</strong></div><p><span class="verse"><a name="1">1</a>Sedan de hade fört Guds ark ditin, ställde de den i tältet som David hade slagit upp åt den, och framburo därefter brännoffer och tackoffer inför Guds ansikte.</span> <span class="verse"><a name="2">2</a>När David hade offrat brännoffret och tackoffret, välsignade han folket i HERRENS namn.</span> <span class="verse"><a name="3">3</a>Och åt var och en av alla israeliterna, både man och kvinna, gav han en kaka bröd, ett stycke kött och en druvkaka.</span> <span class="verse"><a name="4">4</a>Och han förordnade vissa leviter till att göra tjänst inför HERRENS ark, för att de skulle prisa, tacka och lova HERREN, Israels Gud:</span> <span class="verse"><a name="5">5</a>Asaf såsom anförare, näst efter honom Sakarja, och vidare Jegiel, Semiramot, Jehiel, Mattitja, Eliab, Benaja, Obed-Edom och Jegiel med psaltare och harpor; och Asaf skulle slå cymbaler.</span> <span class="verse"><a name="6">6</a>Men prästerna Benaja och Jahasiel skulle beständigt stå med sina trumpeter framför Guds förbundsark.</span> <span class="verse"><a name="7">7</a>På den dagen var det som David först fastställde den ordningen att man genom Asaf och hans bröder skulle tacka HERREN på detta sätt:</span> <span class="verse"><a name="8">8</a>»Tacken HERREN, åkallen hans namn, gören hans gärningar kunniga bland folken.</span> <span class="verse"><a name="9">9</a>Sjungen till hans ära, lovsägen honom, talen om alla hans under.</span> <span class="verse"><a name="10">10</a>Berömmen eder av hans heliga namn; glädje sig av hjärtat de som söka HERREN.</span> <span class="verse"><a name="11">11</a>Frågen efter HERREN och hans makt, söken hans ansikte beständigt.</span> <span class="verse"><a name="12">12</a>Tänken på de underbara verk som han har gjort, på hans under och hans muns domar,</span> <span class="verse"><a name="13">13</a>I Israels, hans tjänares, säd, I Jakobs barn, hans utvalda.</span> <span class="verse"><a name="14">14</a>Han är HERREN, vår Gud; över hela jorden gå hans domar.</span> <span class="verse"><a name="15">15</a>Tänken evinnerligen på hans förbund, intill tusen släkten på vad han har stadgat,</span> <span class="verse"><a name="16">16</a>på det förbund han slöt med Abraham och på hans ed till Isak.</span> <span class="verse"><a name="17">17</a>Han fastställde det för Jakob till en stadga, för Israel till ett evigt förbund;</span> <span class="verse"><a name="18">18</a>han sade: 'Åt dig vill jag giva Kanaans land, det skall bliva eder arvedels lott.'</span> <span class="verse"><a name="19">19</a>Då voren I ännu en liten hop, I voren ringa och främlingar därinne.</span> <span class="verse"><a name="20">20</a>Och de vandrade åstad ifrån folk till folk ifrån ett rike bort till ett annat.</span> <span class="verse"><a name="21">21</a>Han tillstadde ingen att göra dem skada, han straffade konungar för deras skull:</span> <span class="verse"><a name="22">22</a>'Kommen icke vid mina smorda, och gören ej mina profeter något ont.'</span> <span class="verse"><a name="23">23</a>Sjungen till HERRENS ära, alla länder, båden glädje var dag, förkunnen hans frälsning.</span> <span class="verse"><a name="24">24</a>Förtäljen bland hedningarna hans ära, bland alla folk hans under.</span> <span class="verse"><a name="25">25</a>Ty stor är HERREN och högt lovad, och fruktansvärd är han mer än alla gudar.</span> <span class="verse"><a name="26">26</a>Ty folkens alla gudar äro avgudar, men HERREN är den som har gjort himmelen.</span> <span class="verse"><a name="27">27</a>Majestät och härlighet äro inför hans ansikte, makt och fröjd i hans boning.</span> <span class="verse"><a name="28">28</a>Given åt HERREN, I folkens släkter, given åt HERREN ära och makt;</span> <span class="verse"><a name="29">29</a>given åt HERREN hans namns ära, bären fram skänker och kommen inför hans ansikte, tillbedjen HERREN i helig skrud.</span> <span class="verse"><a name="30">30</a>Bäven för hans ansikte, alla länder; se, jordkretsen står fast och vacklar icke.</span> <span class="verse"><a name="31">31</a>Himmelen vare glad, och jorden fröjde sig, och bland hedningarna säge man: 'HERREN är nu konung!'</span> <span class="verse"><a name="32">32</a>Havet bruse och allt vad däri är, marken glädje sig och allt som är därpå;</span> <span class="verse"><a name="33">33</a>ja, då juble skogens träd inför HERREN, ty han kommer för att döma jorden.</span> <span class="verse"><a name="34">34</a>Tacken HERREN, ty han är god, ty hans nåd varar evinnerligen,</span> <span class="verse"><a name="35">35</a>och sägen: 'Fräls oss, du vår frälsnings Gud, församla oss och rädda oss från hedningarna, så att vi få prisa ditt heliga namn och berömma oss av ditt lov.'</span> <span class="verse"><a name="36">36</a>Lovad vare HERREN, Israels Gud, från evighet till evighet!»  Och allt folket sade: »Amen», och lovade HERREN.</span> <span class="verse"><a name="37">37</a>Och han gav där, inför HERRENS förbundsark, åt Asaf och hans bröder uppdraget att beständigt göra tjänst inför arken, var dag med de för den dagen bestämda sysslorna.</span> <span class="verse"><a name="38">38</a>Men Obed-Edom och deras bröder voro sextioåtta; och Obed-Edom, Jedituns son, och Hosa gjorde han till dörrvaktare.</span> <span class="verse"><a name="39">39</a>Och prästen Sadok och hans bröder, prästerna, anställde han inför HERRENS tabernakel, på offerhöjden i Gibeon,</span> <span class="verse"><a name="40">40</a>för att de beständigt skulle offra åt HERREN brännoffer på brännoffersaltaret, morgon och afton, och göra allt vad som var föreskrivet i HERRENS lag, den som han hade givit åt Israel;</span> <span class="verse"><a name="41">41</a>och jämte dem Heman och Jedutun och de övriga namngivna utvalda, på det att de skulle tacka HERREN, därför att hans nåd varar evinnerligen.</span> <span class="verse"><a name="42">42</a>Och hos dessa, nämligen Heman och Jedutun, förvarades trumpeter och cymbaler åt dem som skulle spela, så ock andra instrumenter som hörde till gudstjänsten.  Och Jedutuns söner gjorde han till dörrvaktare.</span> <span class="verse"><a name="43">43</a>Sedan gick allt folket hem, var och en till sitt; men David vände om för att hälsa sitt husfolk.</span> </p></div</div></div></body></html>