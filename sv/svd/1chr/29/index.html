<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/1chr/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/1chr">1 Chronicles</a> &gt <strong>Chapter 29</strong></div><p><span class="verse"><a name="1">1</a>Och konung David sade till hela församlingen: »Min son Salomo den ende som Gud har utvalt, är ung och späd, och arbetet är stort, ty denna borg är icke avsedd för en människa, utan för HERREN Gud.</span> <span class="verse"><a name="2">2</a>Därför har jag, så vitt jag har förmått, för min Guds hus anskaffat guld till det som skall vara av guld, silver till det som skall vara av silver, koppar till det som skall vara av koppar, järn till det som skall vara av järn, och trä till det som skall vara av trä, dessutom onyxstenar och andra infattningsstenar, svartglänsande och brokiga stenar, korteligen, alla slags dyrbara stenar, så ock marmor i myckenhet.</span> <span class="verse"><a name="3">3</a>Och därjämte, eftersom jag har min Guds hus kärt, giver jag nu vad jag själv äger i guld och silver till min Guds hus, utöver allt vad jag förut har anskaffat för det heliga huset:</span> <span class="verse"><a name="4">4</a>tre tusen talenter guld, guld från Ofir, och sju tusen talenter renat silver till att därmed överdraga byggnadernas väggar,</span> <span class="verse"><a name="5">5</a>till att göra av guld vad som skall vara av guld, och till att göra av silver vad som skall vara av silver, ja, till allt slags arbete som utföres av konstnärer.  Vill då någon annan nu i dag frivilligt fylla sin hand med gåvor åt HERREN?»</span> <span class="verse"><a name="6">6</a>Då kommo frivilligt familjehövdingarna och Israels stamhövdingar, så ock över- och underhövitsmännen och tillika uppsyningsmännen över konungens arbeten,</span> <span class="verse"><a name="7">7</a>och de gåvo till arbetet på Guds hus fem tusen talenter guld, tio tusen dariker, tio tusen talenter silver, aderton tusen talenter koppar och ett hundra tusen talenter järn.</span> <span class="verse"><a name="8">8</a>Och var och en som hade ädla stenar i sin ägo gav dem till skatten i HERRENS hus, under gersoniten Jehiels vård.</span> <span class="verse"><a name="9">9</a>Då gladde sig folket över deras frivilliga gåvor, ty av hängivet hjärta buro de fram sina frivilliga gåvor åt HERREN; konung David gladde sig ock högeligen.</span> <span class="verse"><a name="10">10</a>Och David lovade HERREN inför hela församlingen; David sade: »Lovad vare du, HERRE, vår fader Israels Gud, från evighet till evighet!</span> <span class="verse"><a name="11">11</a>Dig, HERRE, tillhör storhet och makt och härlighet och glans och majestät, ja, allt vad i himmelen och på jorden är.  Ditt, o HERRE, är riket, och du har upphöjt dig till ett huvud över allt.</span> <span class="verse"><a name="12">12</a>Rikedom och ära komma från dig, du råder över allt, och i din hand är kraft och makt; det står i din hand att göra vad som helst stort och starkt.</span> <span class="verse"><a name="13">13</a>Så tacka vi dig nu, vår Gud, och lova ditt härliga namn.</span> <span class="verse"><a name="14">14</a>Ty vad är väl jag, och vad är mitt folk, att vi själva skulle förmå att giva sådana frivilliga gåvor?  Nej, från dig kommer allt, och ur din hand hava vi givit det åt dig.</span> <span class="verse"><a name="15">15</a>Ty vi äro främlingar hos dig och gäster såsom alla våra fäder; såsom en skugga äro våra dagar på jorden, och intet är här att lita på.</span> <span class="verse"><a name="16">16</a>HERRE, vår Gud, alla dessa håvor som vi hava anskaffat för att bygga dig ett hus åt ditt heliga namn -- från din hand hava de kommit, och ditt är alltsammans.</span> <span class="verse"><a name="17">17</a>Och jag vet, min Gud, att du prövar hjärtat och har behag till vad rätt är.  Med rättsinnigt hjärta har jag burit fram alla dessa frivilliga gåvor; och nu har jag ock sett med glädje huru ditt folk, som står har, har burit fram åt dig sina frivilliga gåvor.</span> <span class="verse"><a name="18">18</a>HERRE, Abrahams, Isaks och Israels, våra fäders, Gud, låt evinnerligen ditt folks hjärtas håg och tankar vara redo till sådant, och vänd deras hjärtan till dig.</span> <span class="verse"><a name="19">19</a>Och giv min son Salomo ett hängivet hjärta, så att han håller dina bud, dina vittnesbörd och dina stadgar, och utför allt detta och bygger denna borg, vartill jag har skaffat förråd.»</span> <span class="verse"><a name="20">20</a>Därefter sade David till hela församlingen: »Loven HERREN, eder Gud.»  Då lovade hela församlingen HERREN, sina fäders Gud, och de bugade sig och föllo ned för HERREN och för konungen.</span> <span class="verse"><a name="21">21</a>Och dagen efter denna dag slaktade de slaktoffer åt HERREN och offrade brännoffer åt HERREN: tusen tjurar, tusen vädurar och tusen lamm med tillhörande drickoffer, därtill slaktoffer i myckenhet för hela Israel.</span> <span class="verse"><a name="22">22</a>Och de åto och drucko inför HERRENS ansikte på den dagen med stor glädje.  Och de gjorde för andra gången Salomo, Davids son, till konung; de smorde honom till en HERRENS furste, och Sadok till präst.</span> <span class="verse"><a name="23">23</a>Och så satt Salomo på HERRENS tron såsom konung efter sin fader David, och han blev lyckosam; och hela Israel lydde honom.</span> <span class="verse"><a name="24">24</a>Och alla hövdingarna och hjältarna och därjämte alla konung Davids söner underkastade sig konung Salomo.</span> <span class="verse"><a name="25">25</a>Och HERREN gjorde Salomo övermåttan stor inför hela Israel, och lät hans konungsliga härlighet bliva större än någons som före honom hade varit konung över Israel.</span> <span class="verse"><a name="26">26</a>Men David, Isais son, hade regerat över hela Israel.</span> <span class="verse"><a name="27">27</a>Den tid han regerade över Israel var fyrtio år; i Hebron regerade han i sju år, och i Jerusalem regerade han i trettiotre år.</span> <span class="verse"><a name="28">28</a>Och han dog i en god ålder, mätt på att leva och mätt på rikedom och ära.  Och hans son Salomo blev konung efter honom.</span> <span class="verse"><a name="29">29</a>Och vad som är att säga om konung David, om hans första tid såväl som om hans sista, det finnes upptecknat i siaren Samuels krönika, i profeten Natans krönika och i siaren Gads krönika,</span> <span class="verse"><a name="30">30</a>tillika med hela hans regering och hans bedrifter och de skickelser som övergingo honom och Israel och alla andra länder och riken.</span> </p></div</div></div></body></html>