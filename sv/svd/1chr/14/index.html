<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/1chr/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/1chr">1 Chronicles</a> &gt <strong>Chapter 14</strong></div><p><span class="verse"><a name="1">1</a>Och Hiram, konungen i Tyrus, skickade sändebud till David med cederträ, därjämte ock murare och timmermän, för att de skulle bygga honom ett hus.</span> <span class="verse"><a name="2">2</a>Och David märkte att HERREN hade befäst honom såsom konung över Israel; ty han hade låtit hans rike bliva övermåttan upphöjt, för sitt folk Israels skull.</span> <span class="verse"><a name="3">3</a>Och David tog sig ännu flera hustrur i Jerusalem, och David födde ännu flera söner och döttrar.</span> <span class="verse"><a name="4">4</a>Dessa äro namnen på de söner som han fick i Jerusalem: Sammua, Sobab, Natan, Salomo,</span> <span class="verse"><a name="5">5</a>Jibhar, Elisua, Elpelet,</span> <span class="verse"><a name="6">6</a>Noga, Nefeg, Jafia,</span> <span class="verse"><a name="7">7</a>Elisama, Beeljada och Elifelet.</span> <span class="verse"><a name="8">8</a>Men när filistéerna hörde att David hade blivit smord till konung över hela Israel, drogo de allasammans upp för att fånga David.  När David hörde detta, drog han ut mot dem.</span> <span class="verse"><a name="9">9</a>Då nu filistéerna hade fallit in i Refaimsdalen och där företogo plundringståg,</span> <span class="verse"><a name="10">10</a>frågade David Gud: »Skall jag draga upp mot filistéerna?  Vill du då giva dem i min hand?»  HERREN svarade honom: »Drag upp; jag vill giva dem i din hand.»</span> <span class="verse"><a name="11">11</a>Och de drogo upp till Baal-Perasim, och där slog David dem.  Då sade David: »Gud <b>har brutit ned</b> mina fiender genom min hand, likasom en vattenflod bryter ned.» Därav fick det stället namnet <b>Baal-Perasim</b>.</span> <span class="verse"><a name="12">12</a>De lämnade där efter sig sina gudar; och David befallde att dessa skulle brännas upp i eld.</span> <span class="verse"><a name="13">13</a>Men filistéerna företogo ännu en gång plundringståg i dalen.</span> <span class="verse"><a name="14">14</a>När David då åter frågade Gud, svarade Gud honom: »Du skall icke draga upp efter dem; du må kringgå dem på en omväg, så att du kommer över dem från det håll där bakaträden stå.</span> <span class="verse"><a name="15">15</a>Så snart du sedan hör ljudet av steg i bakaträdens toppar, drag då ut till strid, ty då har Gud dragit ut framför dig till att slå filistéernas här.»</span> <span class="verse"><a name="16">16</a>David gjorde såsom Gud hade bjudit honom; och de slogo filistéernas här och förföljde dem från Gibeon ända till Geser.</span> <span class="verse"><a name="17">17</a>Och ryktet om David gick ut i alla länder, och HERREN lät fruktan för honom komma över alla folk.</span> </p></div</div></div></body></html>