<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/1chr/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/1chr">1 Chronicles</a> &gt <strong>Chapter 19</strong></div><p><span class="verse"><a name="1">1</a>En tid härefter dog Nahas, Ammons barns konung, och hans son blev konung efter honom.</span> <span class="verse"><a name="2">2</a>Då sade David: »Jag vill bevisa Hanun, Nahas' son, vänskap, eftersom hans fader bevisade mig vänskap.»  Och David skickade sändebud för att trösta honom i hans sorg efter fadern.  När så Davids tjänare kommo till Ammons barns land, till Hanun, för att trösta honom,</span> <span class="verse"><a name="3">3</a>sade Ammons barns furstar till Hanun: »Menar du att David därmed att han sänder tröstare till dig vill visa dig att han ärar din fader?  Nej, för att undersöka och fördärva och bespeja landet hava hans tjänare kommit till dig.»</span> <span class="verse"><a name="4">4</a>Då tog Hanun Davids tjänare och lät raka dem och skära av deras kläder mitt på, ända uppe vid sätet, och lät dem så gå.</span> <span class="verse"><a name="5">5</a>Och man kom och berättade för David vad som hade hänt männen; då sände han bud emot dem, ty männen voro ju mycket vanärade.  Och konungen lät säga: »Stannen i Jeriko, till dess edert skägg hinner växa ut, och kommen så tillbaka.»</span> <span class="verse"><a name="6">6</a>Då nu Ammons barn insågo att de hade gjort sig förhatliga för David, sände Hanun och Ammons barn ett tusen talenter silver för att leja sig vagnar och ryttare från Aram-Naharaim, från Aram-Maaka och från Soba.</span> <span class="verse"><a name="7">7</a>De lejde sig trettiotvå tusen vagnar, ävensom hjälp av konungen i Maaka med hans folk; dessa kommo och lägrade sig framför Medeba.  Ammons barn församlade sig ock från sina städer och kommo för att strida.</span> <span class="verse"><a name="8">8</a>När David hörde detta, sände han åstad Joab med hela hären, de tappraste krigarna.</span> <span class="verse"><a name="9">9</a>Och Ammons barn drogo ut och ställde upp sig till strid vid ingången till staden; men de konungar som hade kommit dit ställde upp sig för sig själva på fältet.</span> <span class="verse"><a name="10">10</a>Då Joab nu såg att han hade fiender både framför sig och bakom sig, gjorde han ett urval bland allt Israels utvalda manskap och ställde sedan upp sig mot araméerna.</span> <span class="verse"><a name="11">11</a>Men det övriga folket överlämnade han åt sin broder Absai, och dessa fingo ställa upp sig mot Ammons barn.</span> <span class="verse"><a name="12">12</a>Och han sade: »Om araméerna bliva mig övermäktiga, så skall du komma mig till hjälp; och om Ammons barn bliva dig övermäktiga, så vill jag hjälpa dig.</span> <span class="verse"><a name="13">13</a>Var nu vid gott mod; ja, låt oss visa mod i striden för vårt folk och för vår Guds städer.  Sedan må HERREN göra vad honom täckes.</span> <span class="verse"><a name="14">14</a>Därefter ryckte Joab fram med sitt folk till strid mot araméerna, och de flydde för honom.</span> <span class="verse"><a name="15">15</a>Men när Ammons barn sågo att araméerna flydde, flydde också de för hans broder Absai och begåvo sig in i staden.  Då begav sig Joab till Jerusalem.</span> <span class="verse"><a name="16">16</a>Då alltså araméerna sågo att de hade blivit slagna av Israel, sände de bud att de araméer som bodde på andra sidan floden skulle rycka ut, anförda av Sofak, Hadaresers härhövitsman.</span> <span class="verse"><a name="17">17</a>När detta blev berättat för David, församlade han hela Israel och gick över Jordan, och då han kom fram till dem, ställde han upp sig i slagordning mot dem; och när David hade ställt upp sig till strid mot araméerna, gåvo dessa sig i strid med honom.</span> <span class="verse"><a name="18">18</a>Men araméerna flydde undan för Israel, och David dräpte av araméerna manskapet på sju tusen vagnar, så ock fyrtio tusen man fotfolk; härhövitsmannen Sofak dödade han ock.</span> <span class="verse"><a name="19">19</a>Då, alltså Hadaresers tjänare sågo att de hade blivit slagna av israeliterna, ingingo de fred med David och blevo honom underdåniga.  Efter detta ville araméerna icke vidare hjälpa Ammons barn.</span> </p></div</div></div></body></html>