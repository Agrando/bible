<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/zech/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/zech">Zechariah</a> &gt <strong>Chapter 14</strong></div><p><span class="verse"><a name="1">1</a>Se, en dag skall komma, en HERRENS dag, då man i dig skall utskifta byte.</span> <span class="verse"><a name="2">2</a>Ty jag skall församla alla folk till strid mot Jerusalem; och staden skall intagas, och husen skola plundras och kvinnorna skändas.  Och hälften av folket i staden skall föras bort i fångenskap.  Men återstoden därav skall icke bliva utrotad ur staden;</span> <span class="verse"><a name="3">3</a>ty HERREN skall draga ut och strida mot de folken, såsom han stridde förr på drabbningens dag.</span> <span class="verse"><a name="4">4</a>Och han skall den dagen stå med sina fötter på Oljeberget, gent emot Jerusalem, österut; och Oljeberget skall rämna mitt itu, mot öster och väster, till en mycket stor dal, i det att ena hälften av berget viker undan mot norr, och andra hälften därav mot söder.</span> <span class="verse"><a name="5">5</a>Och I skolen fly ned i dalen mellan mina berg, ty dalen mellan bergen skall räcka ända till Asel; I skolen fly, såsom I flydden för jordbävningen i Ussias, Juda konungs, tid.  Då skall HERREN, min Gud, komma, ja, du själv och alla heliga med dig.</span> <span class="verse"><a name="6">6</a>Och det skall ske på den dagen att ljuset skall bliva borta, ty himlaljusen skola förmörkas.</span> <span class="verse"><a name="7">7</a>Och det bliver en dag som är ensam i sitt slag, och som är känd av HERREN, en dag då det varken är dag eller natt, en dag då det bliver ljust, när aftonen kommer.</span> <span class="verse"><a name="8">8</a>Och det skall ske på den tiden att rinnande vatten skola utgå från Jerusalem, ena hälften mot Östra havet och andra hälften mot Västra havet; både sommar och vinter skall det vara så.</span> <span class="verse"><a name="9">9</a>Och HERREN skall då vara konung över hela jorden; ja, på den tiden skall HERREN vara en, och hans namn ett.</span> <span class="verse"><a name="10">10</a>Hela landet från Geba till Rimmon, söder om Jerusalem, skall då förvandlas till en slättmark; men själva staden skall trona på sin höjd, och sträcka sig från Benjaminsporten ända till den plats där den förra porten stod, till Hörnporten och Hananeltornet och till de kungliga vinpressarna;</span> <span class="verse"><a name="11">11</a>och folket skall bo där i ro och icke mer givas till spillo, ty Jerusalem skall trona i trygghet.</span> <span class="verse"><a name="12">12</a>Men denna hemsökelse skall HERREN låta drabba alla de folk som drogo ut för att strida mot Jerusalem: han skall låta deras kött ruttna, medan de ännu stå på sina fötter; deras ögon skola ruttna i sina hålor och deras tunga skall ruttna i deras mun.</span> <span class="verse"><a name="13">13</a>Och det skall ske på den tiden att HERREN skall sända en stor förvirring bland dem; de skola bära hand på varandra, och den enes hand skall lyftas mot den andres.</span> <span class="verse"><a name="14">14</a>Också Juda skall strida mot Jerusalem.  Och skatter skola samlas tillhopa från alla folk runt omkring: guld, silver och kläder i stor myckenhet.</span> <span class="verse"><a name="15">15</a>En likadan hemsökelse skall ock drabba hästar, mulåsnor, kameler, åsnor och alla andra djur som finnas där i lägren.</span> <span class="verse"><a name="16">16</a>Och det skall ske att alla överblivna ur alla de folk som kommo mot Jerusalem skola år efter år draga ditupp, för att tillbedja konungen HERREN Sebaot, och för att fira lövhyddohögtiden.</span> <span class="verse"><a name="17">17</a>Men om någon av jordens folkstammar icke drager upp till Jerusalem, för att tillbedja konungen HERREN Sebaot, då skall över den icke komma något regn.</span> <span class="verse"><a name="18">18</a>Om Egyptens folkstam icke drager åstad och kommer ditupp, så skall ej heller över den komma regn.  Detta bliver den hemsökelse som HERREN skall låta drabba de folk som icke draga upp för att fira lövhyddohögtiden.</span> <span class="verse"><a name="19">19</a>Ja, så skall Egypten drabbas av sin synd, så skola ock alla andra folk drabbas av sin synd, om de icke draga upp för att fira lövhyddohögtiden.</span> <span class="verse"><a name="20">20</a>På den tiden skall på hästarnas bjällror stå att läsa: »Helgad åt HERREN», och grytorna i HERRENS hus skola vara såsom offerskålarna framför altaret.</span> <span class="verse"><a name="21">21</a>Och var gryta i Jerusalem och Juda skall vara helgad åt HERREN Sebaot, så att var och en som vill offra kan komma och taga en sådan och koka i den.  Och ingen kanané skall mer finnas i HERREN Sebaots hus, på den tiden.</span> </p></div</div></div></body></html>