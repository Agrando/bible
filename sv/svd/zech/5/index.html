<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/zech/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/zech">Zechariah</a> &gt <strong>Chapter 5</strong></div><p><span class="verse"><a name="1">1</a>När jag sedan åter lyfte upp mina ögon, fick jag se en bokrulle flyga fram.</span> <span class="verse"><a name="2">2</a>Och han sade till mig: »Vad ser du?»  Jag svarade: »Jag ser en bokrulle flyga fram; den är tjugu alnar lång och tio alnar bred.»</span> <span class="verse"><a name="3">3</a>Då sade han till mig: »Detta är Förbannelsen, som går ut över hela landet; ty i kraft av den skall var och en som stjäl varda bortrensad härifrån, och i kraft av den skall var och en som svär varda bortrensad härifrån.</span> <span class="verse"><a name="4">4</a>Jag har låtit den gå ut, säger HERREN Sebaot, för att den skall komma in i tjuvens hus och in i dens hus, som svär falskt vid mitt namn; och den skall stanna där i huset och fräta upp det med både trävirke och stenar.»</span> <span class="verse"><a name="5">5</a>Sedan kom ängeln som talade med mig fram och sade till mig: »Lyft upp dina ögon och se vad det är som där kommer fram.</span> <span class="verse"><a name="6">6</a>Och jag frågade: »Vad är det?»  Han svarade: »Det är en sädesskäppa som kommer fram.»  Ytterligare sade han: »Så är det beställt med dem i hela landet.»</span> <span class="verse"><a name="7">7</a>Jag fick då se huru en rund skiva av bly lyfte sig; och nu syntes där en kvinna som satt i skäppan.</span> <span class="verse"><a name="8">8</a>Därefter sade han: »Detta är Ogudaktigheten.»  Och så stötte han henne åter ned i skäppan och slog igen blylocket över dess öppning.</span> <span class="verse"><a name="9">9</a>När jag sedan lyfte upp mina ögon, fick jag se två kvinnor komma fram; och vinden fyllde deras vingar, ty de hade vingar lika hägerns.  Och de lyfte upp skäppan mellan jord och himmel.</span> <span class="verse"><a name="10">10</a>Då frågade jag ängeln som talade med mig: »Vart föra de skäppan?»</span> <span class="verse"><a name="11">11</a>Han svarade mig: »De hava i sinnet att bygga ett hus åt henne i Sinears land; och när det är färdigt, skall hon där bliva nedsatt på sin plats.»</span> </p></div</div></div></body></html>