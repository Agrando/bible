<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/zech/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/zech">Zechariah</a> &gt <strong>Chapter 1</strong></div><p><span class="verse"><a name="1">1</a>I åttonde månaden av Darejaves' andra regeringsår kom HERRENS ord till Sakarja, son till Berekja, son till Iddo, profeten, han sade:</span> <span class="verse"><a name="2">2</a>Svårt förtörnad var HERREN på edra fäder.</span> <span class="verse"><a name="3">3</a>Säg därför nu till folket så säger HERREN Sebaot: Vänden om till mig, säger HERREN Sebaot, så vill jag vända om till eder, säger HERREN Sebaot.</span> <span class="verse"><a name="4">4</a>Varen icke såsom edra fäder, för vilka forna tiders profeter predikade och sade: »Så säger HERREN Sebaot: Vänden om från edra onda vägar och edra onda gärningar»; men de ville icke höra och aktade icke på mig säger HERREN.</span> <span class="verse"><a name="5">5</a>Edra fäder, var äro de?  Och profeterna, leva de kvar evinnerligen?</span> <span class="verse"><a name="6">6</a>Nej, men mina ord och mina rådslut, de som jag betrodde åt mina tjänare profeterna, de träffade ju edra fäder, så att de måste vända om och säga: »Såsom HERREN Sebaot hade beslutit att göra med oss, och såsom våra vägar och våra gärningar förtjänade, så har han ock gjort med oss.»</span> <span class="verse"><a name="7">7</a>På tjugufjärde dagen i elfte månaden, det är månaden Sebat, i Darejeves' andra regeringsår, kom HERRENS ord till Sakarja, son till Berekja, son till Iddo, profeten; han sade:</span> <span class="verse"><a name="8">8</a>Jag hade en syn om natten: Jag fick se en man som red på en röd häst; och han höll stilla bland myrtenträden i dalsänkningen.  Och bakom honom stodo andra hästar, röda, bruna och vita.</span> <span class="verse"><a name="9">9</a>Då frågade jag: »Vad betyda dessa, min herre?»  Ängeln som talade med mig svarade mig: »Jag vill låta dig förstå vad dessa betyda.»</span> <span class="verse"><a name="10">10</a>Och mannen som stod bland myrtenträden tog till orda och sade: »Det är dessa som HERREN har sänt ut till att fara omkring på jorden.»</span> <span class="verse"><a name="11">11</a>Och själva togo de till orda och sade till HERRENS ängel, som stod bland myrtenträden: »Vi hava farit omkring på jorden och hava funnit hela jorden lugn och stilla.»</span> <span class="verse"><a name="12">12</a>Då tog HERRENS ängel åter till orda och sade: »HERRE Sebaot, huru länge skall det dröja, innan du förbarmar dig över Jerusalem och Juda städer?  Du har ju nu varit vred på dem i sjuttio år.»</span> <span class="verse"><a name="13">13</a>Och HERREN svarade ängeln som talade med mig goda och tröstliga ord;</span> <span class="verse"><a name="14">14</a>och ängeln som talade med mig sade sedan till mig:  »Predika och säg: Så säger HERREN Sebaot: Jag har stor nitälskan för Jerusalem och Sion;</span> <span class="verse"><a name="15">15</a>och jag är storligen förtörnad på hednafolken, som sitta så säkra; ty när jag var allenast litet förtörnad, hjälpte de ytterligare till att fördärva.</span> <span class="verse"><a name="16">16</a>Därför säger HERREN så: Jag vill åter vända mig till Jerusalem i barmhärtighet; mitt hus skall där bliva uppbyggt, säger HERREN Sebaot, och mätsnöret skall spännas över Jerusalem.</span> <span class="verse"><a name="17">17</a>Ytterligare må du predika och säga: Så säger HERREN Sebaot: Ännu en gång skola mina städer få njuta överflöd av goda håvor; ja, HERREN skall ännu en gång trösta Sion, och ännu en gång skall han utvälja Jerusalem.»</span> <span class="verse"><a name="18">18</a>Sedan lyfte jag upp mina ögon och fick då se fyra horn.</span> <span class="verse"><a name="19">19</a>Då frågade jag ängeln som talade med mig: »Vad betyda dessa?» Han svarade mig: »Detta är de horn som hava förstrött Juda, Israel och Jerusalem.»</span> <span class="verse"><a name="20">20</a>Sedan lät HERREN mig se fyra smeder.</span> <span class="verse"><a name="21">21</a>Då frågade jag: »I vad ärende hava dessa kommit?»  Han svarade: »De förra voro de horn som förströdde Juda, så att ingen kunde upplyfta sitt huvud; men nu hava dessa kommit för att injaga skräck hos dem, och för att slå av hornen på de hednafolk som hava lyft sitt horn mot Juda land, till att förströ dess inbyggare.»</span> </p></div</div></div></body></html>