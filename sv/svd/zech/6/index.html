<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/zech/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/zech">Zechariah</a> &gt <strong>Chapter 6</strong></div><p><span class="verse"><a name="1">1</a>När jag sedan åter lyfte upp mina ögon, fick jag se fyra vagnar komma fram mellan två berg, och bergen voro av koppar.</span> <span class="verse"><a name="2">2</a>För den första vagnen voro röda hästar, för den andra vagnen svarta hästar,</span> <span class="verse"><a name="3">3</a>för den tredje vagnen vita hästar, och för den fjärde vagnen fläckiga hästar, starkare än de andra.</span> <span class="verse"><a name="4">4</a>Då tog jag till orda och frågade ängeln som talade med mig: »Vad betyda dessa, min herre?»</span> <span class="verse"><a name="5">5</a>Ängeln svarade och sade till mig: »Det är himmelens fyra vindar, vilka nu draga ut, sedan de hava fått träda inför hela jordens Herre.</span> <span class="verse"><a name="6">6</a>Vagnen med de svarta hästarna drager mot nordlandet, de vita följa efter dem, och de fläckiga draga mot sydlandet.»</span> <span class="verse"><a name="7">7</a>Men när de som voro starkast skulle draga ut, voro de ivriga att få fara omkring på jorden.  Då sade han: »Ja, I mån fara omkring på jorden.»  Och de foro åstad omkring på jorden.</span> <span class="verse"><a name="8">8</a>Därefter ropade han på mig och talade till mig och sade: »Se, genom dem som draga ut mot nordlandet skall jag släcka min vrede på nordlandet.»</span> <span class="verse"><a name="9">9</a>Och HERRENS ord kom till mig; han sade:</span> <span class="verse"><a name="10">10</a>Tag emot av Heldai gåvorna från de landsflyktiga, från Tobia och Jedaja; du själv må redan samma dag gå åstad bort till Josias, Sefanjas sons, hus, dit dessa hava kommit från Babel.</span> <span class="verse"><a name="11">11</a>När du så har fått silver och guld, skall du därav låta göra kronor; och du skall sätta en på översteprästen Josuas, Josadaks sons, huvud.</span> <span class="verse"><a name="12">12</a>Och du skall säga till honom: »Så säger HERREN Sebaot: Se, där är en man som skall kallas Telningen.  Under honom skall det gro, och han skall bygga upp HERRENS tempel.</span> <span class="verse"><a name="13">13</a>Ja, han skall bygga upp HERRENS tempel och förvärva majestät och sitta på sin tron och regera; och en präst skall han vara på sin tron; och fridens rådslag skola vara mellan båda.</span> <span class="verse"><a name="14">14</a>Men kronorna skola förvaras i HERRENS tempel, till en åminnelse av Helem, Tobia och Jedaja och Hen, Sefanjas son.</span> <span class="verse"><a name="15">15</a>Och fjärran ifrån skall man komma och bygga på HERRENS tempel; och I skolen så förnimma att HERREN Sebaot har sänt mig till eder.  Och så skall ske, om I troget hören HERRENS, eder Guds, röst.»</span> </p></div</div></div></body></html>