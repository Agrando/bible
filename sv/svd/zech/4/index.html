<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/zech/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/zech">Zechariah</a> &gt <strong>Chapter 4</strong></div><p><span class="verse"><a name="1">1</a>Sedan blev jag av ängeln som talade med mig åter uppväckt, likasom när någon väckes ur sömnen.</span> <span class="verse"><a name="2">2</a>Och han sade till mig: »Vad ser du?»  Jag svarade: »Jag ser en ljusstake, alltigenom av guld, med sin oljeskål ovantill och med sina sju lampor; och sju rör gå till de särskilda lamporna därovantill.</span> <span class="verse"><a name="3">3</a>Och två olivträd sträcka sig över den, ett på högra sidan om skålen och ett på vänstra.»</span> <span class="verse"><a name="4">4</a>Sedan frågade jag och sade till ängeln som talade med mig: »Vad betyda dessa ting, min herre?»</span> <span class="verse"><a name="5">5</a>Men ängeln som talade med mig svarade och sade till mig: »Förstår du då icke vad de betyda?»  Jag svarade: »Nej, min herre.»</span> <span class="verse"><a name="6">6</a>Då talade han och sade till mig: »Detta är HERRENS ord till Serubbabel: Icke genom någon människas styrka eller kraft skall det ske, utan genom min Ande, säger HERREN Sebaot.</span> <span class="verse"><a name="7">7</a>Vilket du än må vara, du stora berg som reser dig mot Serubbabel, så skall du ändå förvandlas till jämn mark.  Ty han skall få föra fram slutstenen under jubelrop: 'Nåd, nåd må vila över den!'»</span> <span class="verse"><a name="8">8</a>Vidare kom HERRENS ord till mig; han sade:</span> <span class="verse"><a name="9">9</a>»Serubbabels händer hava lagt grunden till detta hus; hans händer skola ock få fullborda det.  Och du skall förnimma att HERREN Sebaot har sänt mig till eder.</span> <span class="verse"><a name="10">10</a>Ty vem är den som vill förakta: den ringa begynnelsens dag, när dessa sju glädjas över att se murlodet i Serubbabels hand, dessa HERRENS ögon, som överfara hela jorden?»</span> <span class="verse"><a name="11">11</a>Och jag frågade och sade till honom: »Vad betyda dessa två olivträd, det på högra och det på vänstra sidan om ljusstaken?»</span> <span class="verse"><a name="12">12</a>Och ytterligare frågade jag och sade till honom: »Vad betyda de två olivkvistar som sträcka sig intill de två gyllene rännor genom vilka den gyllene oljan ledes ditned?»</span> <span class="verse"><a name="13">13</a>Då sade han till mig: »Förstår du då icke vad de betyda?»  Jag svarade: »Nej, min herre.»</span> <span class="verse"><a name="14">14</a>Då sade han: »Dessa äro de två oljesmorda som stå såsom tjänare inför hela jordens Herre.»</span> </p></div</div></div></body></html>