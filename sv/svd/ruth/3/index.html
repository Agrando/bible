<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ruth/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ruth">Ruth</a> &gt <strong>Chapter 3</strong></div><p><span class="verse"><a name="1">1</a>Och hennes svärmoder Noomi sade till henne: »Min dotter, jag vill söka skaffa dig ro, för att det må gå dig väl.</span> <span class="verse"><a name="2">2</a>Så hör då: Boas, med vilkens tjänarinnor du har varit tillsammans, är ju vår frände.  Och just i natt kastar han korn på sin tröskplats.</span> <span class="verse"><a name="3">3</a>Så två dig nu och smörj dig och kläd dig, och gå ned till tröskplatsen.  Men laga så, att mannen icke får se dig, förrän han har ätit och druckit.</span> <span class="verse"><a name="4">4</a>När han då lägger sig, så se efter, var han lägger sig, och gå dit och lyft upp täcket vid hans fötter och lägg dig där; han skall då själv säga dig vad du bör göra.»</span> <span class="verse"><a name="5">5</a>Hon svarade: »Allt vad du säger vill jag göra.»</span> <span class="verse"><a name="6">6</a>Och hon gick ned till tröskplatsen och gjorde alldeles såsom hennes svärmoder hade bjudit henne.</span> <span class="verse"><a name="7">7</a>Ty när Boas hade ätit och druckit, så att hans hjärta blev glatt, och sedan han hade gått åstad och lagt sig invid sädeshögen, kom hon oförmärkt och lyfte upp täcket vid hans fötter och lade sig där.</span> <span class="verse"><a name="8">8</a>Vid midnattstiden blev mannen uppskrämd och böjde sig framåt och fick då se en kvinna ligga vid hans fötter.</span> <span class="verse"><a name="9">9</a>Och han sade: »Vem är du?»  Hon svarade: »Jag är Rut, din tjänarinna.  Bred ut din mantelflik över din tjänarinna, ty du är min bördeman.»</span> <span class="verse"><a name="10">10</a>Då sade han: »Välsignad vare du av HERREN, min dotter!  Du har nu givit ett större bevis på din kärlek än förut, därigenom att du icke har lupit efter unga män, vare sig fattiga eller rika.</span> <span class="verse"><a name="11">11</a>Så frukta nu icke, min dotter; allt vad du säger vill jag göra dig.  Ty allt folket i min stad vet att du är en rättskaffens kvinna.</span> <span class="verse"><a name="12">12</a>Nu är det visserligen sant att jag är din bördeman; men en annan bördeman finnes, som är närmare än jag.</span> <span class="verse"><a name="13">13</a>Stanna nu kvar i natt; om han i morgon vill taga dig efter bördesrätt, gott, må han då göra det, så sant HERREN lever.  Ligg nu kvar ända till morgonen.»</span> <span class="verse"><a name="14">14</a>Så låg hon vid hans fötter ända till morgonen, men hon fick stå upp, innan ännu någon kunde känna igen den andre; ty han tänkte: »Det får icke bliva känt att kvinnan har kommit hit till tröskplatsen.»</span> <span class="verse"><a name="15">15</a>Och han sade: »Räck hit manteln som du har på dig, och håll fram den.»  Och hon höll fram den.  Då mätte han upp sex mått korn och gav henne att bära; därefter gick hon in i staden.</span> <span class="verse"><a name="16">16</a>Och när hon kom till sin svärmoder, sade denna: »Huru har det gått för dig, min dotter?»  Då berättade hon för henne allt vad mannen hade gjort mot henne;</span> <span class="verse"><a name="17">17</a>och hon sade: »Dessa sex mått korn gav han mig, i det han sade: 'Du skall icke komma tomhänt hem till din svärmoder.'»</span> <span class="verse"><a name="18">18</a>Då svarade hon: »Bida, min dotter, till dess du får se huru saken avlöper; ty mannen skall icke giva sig till ro, med mindre han i dag för saken till sitt slut.»</span> </p></div</div></div></body></html>