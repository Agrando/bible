<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ruth/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ruth">Ruth</a> &gt <strong>Chapter 1</strong></div><p><span class="verse"><a name="1">1</a>På den tid då domarna regerade uppstod hungersnöd i landet.  Då drog en man från Bet-Lehem i Juda åstad med sin hustru och sina båda söner för att bosätta sig i Moabs land under någon tid.</span> <span class="verse"><a name="2">2</a>Mannen hette Elimelek, hans hustru Noomi, och hans båda söner Mahelon och Kiljon; och de voro efratiter, från Bet-Lehem i Juda. Så kommo de nu till Moabs land och vistades där.</span> <span class="verse"><a name="3">3</a>Och Elimelek, Noomis man, dog; men hon levde kvar med sina båda söner.</span> <span class="verse"><a name="4">4</a>Dessa skaffade sig moabitiska hustrur; den ena hette Orpa och den andra Rut.</span> <span class="verse"><a name="5">5</a>Och sedan de hade bott där vid pass tio år, dogo också de båda, Mahelon och Kiljon; men kvinnan levde kvar efter sina båda söner och sin man.</span> <span class="verse"><a name="6">6</a>Då stod hon upp med sina sonhustrur för att vända tillbaka från Moabs land; ty hon hade hört i Moabs land att HERREN hade sett till sitt folk och givit det bröd.</span> <span class="verse"><a name="7">7</a>Så begav hon sig, jämte sina båda sonhustrur, från det ställe där hon hade vistats.  Men när de nu gingo sin väg fram, för att komma tillbaka till Juda land,</span> <span class="verse"><a name="8">8</a>sade Noomi till sina båda sonhustrur: »Vänden om och gå hem igen, var och en till sin moder.</span> <span class="verse"><a name="9">9</a>HERREN bevise godhet mot eder, såsom I haven gjort mot de båda döda och mot mig.  HERREN give eder att I mån finna ro, var i sin mans hus.»  Därefter kysste hon dem.  Men de brusto ut i gråt</span> <span class="verse"><a name="10">10</a>och sade till henne: »Nej, vi vilja följa med dig tillbaka till ditt folk.»</span> <span class="verse"><a name="11">11</a>Men Noomi svarade: »Vänden om, mina döttrar.  Varför skullen I gå med mig?  Kan väl jag ännu en gång få söner i mitt liv, vilka kunna bliva män åt eder?</span> <span class="verse"><a name="12">12</a>Vänden om, mina döttrar, och gån hem, ty jag är nu för gammal att överlämna mig åt en man.  Och om jag än kunde tänka: 'Jag har ännu hopp', ja, om jag ock redan i natt överlämnade mig åt en man och så verkligen födde söner,</span> <span class="verse"><a name="13">13</a>icke skullen I därför vänta, till dess att de hade blivit fullvuxna, icke skullen I därför stänga eder inne och förbliva utan män?  Bort det, mina döttrar!  Jag känner redan bedrövelse nog för eder skull, eftersom HERRENS hand så har drabbat mig.»</span> <span class="verse"><a name="14">14</a>Då brusto de åter ut i gråt.  Och Orpa kysste sin svärmoder till avsked, men Rut höll sig alltjämt intill henne.</span> <span class="verse"><a name="15">15</a>Då sade hon: »Se, din svägerska har vänt tillbaka till sitt folk och till sin gud; vänd ock du tillbaka och följ din svägerska.»</span> <span class="verse"><a name="16">16</a>Men Rut svarade: »Sök icke intala mig att övergiva dig och vända tillbaka ifrån dig.  Ty dit du går vill ock jag gå, och där du stannar vill ock jag stanna.  Ditt folk är mitt folk, och din Gud är min Gud.</span> <span class="verse"><a name="17">17</a>Där du dör vill ock jag dö, och där vill jag bliva begraven. HERREN straffe mig nu och framgent, om något annat än döden kommer att skilja mig från dig.»</span> <span class="verse"><a name="18">18</a>Då hon nu såg att denna stod fast i sitt beslut att gå med henne, upphörde hon att tala därom med henne.</span> <span class="verse"><a name="19">19</a>Så gingo de båda med varandra, till dess att de kommo till Bet-Lehem.  Och när de kommo till Bet-Lehem, kom hela staden i rörelse för deras skull, och kvinnorna sade: »Detta är ju Noomi!»</span> <span class="verse"><a name="20">20</a>Men hon sade till dem: »Kallen mig icke Noomi, utan kallen mig Mara, ty den Allsmäktige har låtit mycken bedrövelse komma över mig.</span> <span class="verse"><a name="21">21</a>Rik drog jag härifrån, och tomhänt har HERREN låtit mig komma tillbaka.  Varför kallen I mig då Noomi, när HERREN har vittnat emot mig, när den Allsmäktige har låtit det gå mig så illa?»</span> <span class="verse"><a name="22">22</a>Så kom då Noomi tillbaka med sin sonhustru, moabitiskan Rut, i det hon vände tillbaka från Moabs land.  Och de kommo till Bet-Lehem, när kornskörden begynte.</span> </p></div</div></div></body></html>