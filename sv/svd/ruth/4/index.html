<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ruth/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ruth">Ruth</a> &gt <strong>Chapter 4</strong></div><p><span class="verse"><a name="1">1</a>Och Boas hade gått upp till stadsporten och satt sig där.  Då hände sig att den bördeman som Boas hade talat om gick där fram; då nämnde han honom vid namn och sade: »Kom hit och sätt dig här.»  Och han kom och satte sig.</span> <span class="verse"><a name="2">2</a>Därefter tog Boas till sig tio män av de äldste i staden och sade: »Sätten eder här.»  Och de satte sig.</span> <span class="verse"><a name="3">3</a>Sedan sade han till bördemannen: »Det åkerstycke som tillhörde vår broder Elimelek har Noomi sålt, hon som kom tillbaka från Moabs land.</span> <span class="verse"><a name="4">4</a>Därefter tänkte jag att jag skulle underrätta dig därom och säga: Köp det inför dem som här sitta och inför mitt folks äldste.  Om du vill taga det efter bördesrätt, så säg mig det, så att jag får veta det, ty ingen annan äger bördesrätt än du och, näst dig, jag själv.»  Han sade: »Jag vill taga det efter bördesrätt.»</span> <span class="verse"><a name="5">5</a>Då sade Boas: »När du köper åkern av Noomis hand, då köper du den ock av moabitiskan Rut, den dödes hustru, med skyldighet att uppväcka den dödes namn och fästa det vid hans arvedel.»</span> <span class="verse"><a name="6">6</a>Bördemannen svarade: »Då kan jag icke begagna mig av min bördesrätt, ty jag skulle därmed fördärva min egen arvedel. Börda du åt dig vad jag skulle hava bördat, ty jag kan icke göra det.»</span> <span class="verse"><a name="7">7</a>Men när någon bördade något eller avtalade ett byte, var det fordom sed i Israel att han, till stadfästelse av ett sådant avtal, drog av sig sin sko och gav den åt den andre; och detta gällde såsom ett vittnesbörd i Israel.</span> <span class="verse"><a name="8">8</a>Så sade nu bördemannen till Boas: »Köp du det»; och han drog därvid av sig sin sko.</span> <span class="verse"><a name="9">9</a>Då sade Boas till de äldste och till allt folket: »I ären i dag vittnen till att jag nu har köpt av Noomis hand allt vad som har tillhört Kiljon och Mahelon.</span> <span class="verse"><a name="10">10</a>Därjämte har jag ock köpt moabitiskan Rut, Mahelons hustru, till hustru åt mig, för att uppväcka den dödes namn och fästa det vid hans arvedel, på det att den dödes namn icke må bliva utrotat bland hans bröder eller ur porten till hans stad.  I ären i dag vittnen härtill.»</span> <span class="verse"><a name="11">11</a>Och allt folket i stadsporten, så ock de äldste, svarade: »Ja, och HERREN låte den kvinna som nu går in i ditt hus bliva lik Rakel och Lea, de båda som hava byggt upp Israels hus.  Och må du förkovra dig storligen i Efrata och göra dig ett namn i Bet-Lehem.</span> <span class="verse"><a name="12">12</a>Och blive ditt hus såsom Peres' hus, hans som Tamar födde åt Juda, genom de avkomlingar som HERREN skall giva dig med denna unga kvinna.»</span> <span class="verse"><a name="13">13</a>Så tog då Boas Rut till sig, och hon blev hans hustru, och han gick in till henne; och HERREN gav henne livsfrukt, och hon födde en son.</span> <span class="verse"><a name="14">14</a>Då sade kvinnorna till Noomi: »Lovad vare HERREN, som i dag har så gjort, att det icke fattas dig en bördeman som skall få ett namn i Israel!</span> <span class="verse"><a name="15">15</a>Han skall bliva dig en tröstare och en försörjare på din ålderdom; ty din sonhustru, som har dig kär, har fött honom, hon som är mer för dig än sju söner.»</span> <span class="verse"><a name="16">16</a>Och Noomi tog barnet och lade det i sin famn och blev dess sköterska.</span> <span class="verse"><a name="17">17</a>Och grannkvinnorna sade: »Noomi har fått en son»; och de gåvo honom namn, de kallade honom Obed.  Han blev fader till Isai, Davids fader.</span> <span class="verse"><a name="18">18</a>Och detta är Peres' släktregister: Peres födde Hesron;</span> <span class="verse"><a name="19">19</a>Hesron födde Ram; Ram födde Amminadab;</span> <span class="verse"><a name="20">20</a>Amminadab födde Naheson; Naheson födde Salma;</span> <span class="verse"><a name="21">21</a>Salmon födde Boas; Boas födde Obed;</span> <span class="verse"><a name="22">22</a>Obed födde Isai, och Isai födde David.</span> </p></div</div></div></body></html>