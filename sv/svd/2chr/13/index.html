<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2chr/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2chr">2 Chronicles</a> &gt <strong>Chapter 13</strong></div><p><span class="verse"><a name="1">1</a>I konung Jerobeams adertonde regeringsår blev Abia konung över Juda.</span> <span class="verse"><a name="2">2</a>Han regerade tre år i Jerusalem.  Hans moder hette Mikaja, Uriels dotter, från Gibea.  Men Abia och Jerobeam lågo i krig med varandra.</span> <span class="verse"><a name="3">3</a>Och Abia begynte kriget med en här av tappra krigsmän, fyra hundra tusen utvalda män; men Jerobeam ställde upp sig till strid mot honom med åtta hundra tusen utvalda tappra stridsmän.</span> <span class="verse"><a name="4">4</a>Och Abia steg upp på berget Semaraim i Efraims bergsbygd och sade: »Hören mig, du, Jerobeam, och I, hela Israel.</span> <span class="verse"><a name="5">5</a>Skullen I icke veta att det är HERREN, Israels Gud, som har givit åt David konungadömet över Israel för evig tid, åt honom själv och hans söner, genom ett saltförbund?</span> <span class="verse"><a name="6">6</a>Men Jerobeam, Nebats son, Salomos, Davids sons, tjänare, uppreste sig och avföll från sin herre.</span> <span class="verse"><a name="7">7</a>Och till honom församlade sig löst folk, onda män, och de blevo Rehabeam, Salomos son, för starka, eftersom Rehabeam ännu var ung och försagd och därför icke kunde stå dem emot.</span> <span class="verse"><a name="8">8</a>Och nu menen I eder kunna stå emot HERRENS konungadöme, som tillhör Davids söner, eftersom I ären en stor hop och haven hos eder de guldkalvar som Jerobeam har låtit göra åt eder till gudar.</span> <span class="verse"><a name="9">9</a>Haven I icke fördrivit HERRENS präster, Arons söner, och leviterna, och själva gjort eder präster, såsom de främmande folken göra?  Vemhelst som kommer med en ungtjur och sju vädurar for att taga handfyllning, han får bliva präst åt dessa gudar, som icke äro gudar.</span> <span class="verse"><a name="10">10</a>Men vi hava HERREN till vår Gud, och vi hava icke övergivit honom.  Vi hava präster av Arons söner, som göra tjänst inför HERREN, och leviter, som sköta tempelsysslorna;</span> <span class="verse"><a name="11">11</a>och de förbränna åt HERREN brännoffer var morgon och var afton och antända välluktande rökelse och lägga upp bröd på det gyllene bordet och tända var afton den gyllene ljusstaken med dess lampor.  Ty vi hålla vad HERREN, vår Gud, har bjudit oss hålla, men I haven övergivit honom.</span> <span class="verse"><a name="12">12</a>Och se, vi hava Gud i spetsen för oss, och vi hava hans präster med larmtrumpeterna för att blåsa till strid mot eder.  I Israels barn, striden icke mot HERREN, edra fäders Gud; ty då skall det icke gå eder väl.»</span> <span class="verse"><a name="13">13</a>Men Jerobeam hade låtit kringgå dem och lagt ett bakhåll för att falla dem i ryggen; så stodo de nu mitt emot Juda män och hade sitt bakhåll bakom dem.</span> <span class="verse"><a name="14">14</a>När då Juda män vände sig om, fingo de se att de hade fiender både framför sig och bakom sig.  Då ropade de till HERREN, och prästerna blåste i trumpeterna.</span> <span class="verse"><a name="15">15</a>Därefter hovo Juda män upp ett härskri; och när Juda män hovo upp sitt härskri, lät Gud Jerobeam och hela Israel bliva slagna av Abia och Juda.</span> <span class="verse"><a name="16">16</a>Och Israels barn flydde för Juda, och Gud gav dem i deras hand.</span> <span class="verse"><a name="17">17</a>Och Abia med sitt folk anställde ett stort nederlag bland dem, så att fem hundra tusen unga män av Israel föllo slagna.</span> <span class="verse"><a name="18">18</a>Alltså blevo Israels barn på den tiden kuvade; men Juda barn voro starka, ty de stödde sig på HERREN sina fäders Gud.</span> <span class="verse"><a name="19">19</a>Och Abia förföljde Jerobeam och tog ifrån honom några städer: Betel med underlydande orter, Jesana med underlydande orter och Efron med underlydande orter.</span> <span class="verse"><a name="20">20</a>Och Jerobeam förmådde ingenting mer, så länge Abia levde; och han blev hemsökt av HERREN, så att han dog.</span> <span class="verse"><a name="21">21</a>Men Abia befäste sitt välde; och han tog sig fjorton hustrur och födde tjugutvå söner och sexton döttrar.</span> <span class="verse"><a name="22">22</a>Vad nu mer är att säga om Abia, om hans företag och om annat som rör honom, det finnes upptecknat i profeten Iddos »Utläggning».</span> </p></div</div></div></body></html>