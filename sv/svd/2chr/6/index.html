<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2chr/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2chr">2 Chronicles</a> &gt <strong>Chapter 6</strong></div><p><span class="verse"><a name="1">1</a>Då sade Salomo: »HERREN har sagt att han vill bo i töcknet.</span> <span class="verse"><a name="2">2</a>Men jag har byggt ett hus till boning åt dig och berett en plats där du må förbliva till evig tid.»</span> <span class="verse"><a name="3">3</a>Sedan vände konungen sig om och välsignade Israels hela församling, under det att Israels hela församling förblev stående.</span> <span class="verse"><a name="4">4</a>Han sade: »Lovad vare HERREN, Israels Gud, som med sina händer har fullbordat vad han med sin mun lovade min fader David, i det han sade:</span> <span class="verse"><a name="5">5</a>'Från den dag då jag förde mitt folk ut ur Egyptens land har jag icke i någon av Israels stammar utvalt en stad, till att i den bygga ett hus där mitt namn skulle vara, ej heller har jag utvalt någon man till att vara en furste över mitt folk Israel;</span> <span class="verse"><a name="6">6</a>men Jerusalem har jag nu utvalt, för att mitt namn skall vara där, och David har jag utvalt till att råda över mitt folk Israel.'</span> <span class="verse"><a name="7">7</a>Och min fader David hade väl i sinnet att bygga ett hus åt HERRENS, Israels Guds, namn;</span> <span class="verse"><a name="8">8</a>men HERREN sade till min fader David: 'Då du nu har i sinnet att bygga ett hus åt mitt namn, så gör du visserligen väl däri att du har detta i sinnet;</span> <span class="verse"><a name="9">9</a>dock skall icke du få bygga detta hus, utan din son, den som har utgått från din länd, han skall bygga huset åt mitt namn.'</span> <span class="verse"><a name="10">10</a>Och HERREN har uppfyllt det löfte han gav; ty jag har kommit upp i min fader Davids ställe och sitter nu på Israels tron, såsom HERREN lovade, och jag har byggt huset åt HERRENS, Israels Guds, namn.</span> <span class="verse"><a name="11">11</a>Och där har jag satt arken, i vilken förvaras det förbund som HERREN slöt med Israels barn.»</span> <span class="verse"><a name="12">12</a>Därefter trädde han fram för HERRENS altare inför Israels hela församling och uträckte sina händer.</span> <span class="verse"><a name="13">13</a>Ty Salomo hade gjort en talarstol av koppar, fem alnar lång, fem alnar bred och tre alnar hög, och ställt den mitt på den yttre förgården, på den stod han nu.  Och han föll ned på sina knän inför Israels hela församling, och uträckte sina händer mot himmelen</span> <span class="verse"><a name="14">14</a>och sade: »HERRE, Israels Gud, ingen gud är dig lik, i himmelen eller på jorden, du som håller förbund och bevarar nåd mot dina tjänare, när de vandra inför dig av allt sitt hjärta,</span> <span class="verse"><a name="15">15</a>du som har hållit vad du lovade din tjänare David, min fader; ty vad du med din mun lovade, det fullbordade du med din hand, så som nu har skett.</span> <span class="verse"><a name="16">16</a>Så håll nu ock, HERRE, Israels Gud, vad du lovade din tjänare David, min fader, i det att du sade: 'Aldrig skall den tid komma, då på Israels tron icke inför mig sitter en avkomling av dig, om allenast dina barn hava akt på sin väg, så att de vandra efter min lag, såsom du har vandrat inför mig.'</span> <span class="verse"><a name="17">17</a>Så låt nu, HERRE, Israels Gud, det ord som du har talat till din tjänare David bliva sant.</span> <span class="verse"><a name="18">18</a>Men kan då Gud verkligen bo på jorden bland människorna? Himlarna och himlarnas himmel rymma dig ju icke; huru mycket mindre då detta hus som jag har byggt!</span> <span class="verse"><a name="19">19</a>Men vänd dig ändå till din tjänares bön och åkallan, HERRE, min Gud, så att du hör på det rop och den bön som din tjänare uppsänder till dig</span> <span class="verse"><a name="20">20</a>och låter dina ögon dag och natt vara öppna och vända mot detta hus -- den plats varom du har sagt att du där vill fästa ditt namn -- så att du ock hör den bön som din tjänare beder, vänd mot denna plats.</span> <span class="verse"><a name="21">21</a>Ja, hör på de böner som din tjänare och ditt folk Israel uppsända, vända mot denna plats.  Må du höra dem från himmelen, där du bor; och när du hör, så må du förlåta.</span> <span class="verse"><a name="22">22</a>Om någon försyndar sig mot sin nästa och man ålägger honom en ed och låter honom svärja, och han så kommer och svär inför ditt altare i detta hus,</span> <span class="verse"><a name="23">23</a>må du då höra det från himmelen och utföra ditt verk och skaffa dina tjänare rätt, i det att du vedergäller den skyldige och låter hans gärningar komma över hans huvud, men skaffar rätt åt den som har rätt och låter honom få efter hans rättfärdighet.</span> <span class="verse"><a name="24">24</a>Och om ditt folk Israel bliver slaget av en fiende, därför att de hava syndat mot dig, men de omvända sig och prisa ditt namn och bedja och åkalla inför ditt ansikte i detta hus</span> <span class="verse"><a name="25">25</a>må du då höra det från himmelen och förlåta ditt folk Israels synd och låta dem komma tillbaka till det land som du har givit åt dem och deras fäder.</span> <span class="verse"><a name="26">26</a>Om himmelen bliver tillsluten, så att regn icke faller, därför att de hava syndat mot dig, men de då bedja, vända mot denna plats, och prisa ditt namn och omvända sig från sin synd, när du bönhör dem,</span> <span class="verse"><a name="27">27</a>må du då höra det i himmelen och förlåta dina tjänares och ditt folk Israels synd, i det att du lär dem den goda väg som de skola vandra; och må du låta det regna över ditt land, det som du har givit åt ditt folk till arvedel.</span> <span class="verse"><a name="28">28</a>Om hungersnöd uppstår i landet, om pest uppstår, om sot och rost, om gräshoppor och gräsmaskar komma, om fienderna tränga folket i det land där deras städer stå, eller om någon annan plåga och sjukdom kommer, vilken det vara må,</span> <span class="verse"><a name="29">29</a>och om då någon bön och åkallan höjes från någon människa, vilken det vara må, eller ock från hela ditt folk Israel, när de var för sig känna den plåga och smärta som har drabbat dem, och de så uträcka sina händer mot detta hus,</span> <span class="verse"><a name="30">30</a>må du då höra det från himmelen, där du bor, och förlåta och giva var och en efter alla hans gärningar, eftersom du känner hans hjärta -- ty du allena känner människornas hjärtan --</span> <span class="verse"><a name="31">31</a>på det att de alltid må frukta dig och vandra på dina vägar, så länge de leva i det land som du har givit åt våra fäder.</span> <span class="verse"><a name="32">32</a>Också om en främling, en som icke är av ditt folk Israel, kommer ifrån fjärran land, för ditt stora namns och din starka hands och din uträckta arms skull, om någon sådan kommer och beder, vänd mot detta hus,</span> <span class="verse"><a name="33">33</a>må du då från himmelen, där du bor, höra det och göra allt varom främlingen ropar till dig, på det att alla jordens folk må känna ditt namn och frukta dig, likasom ditt folk Israel gör, och förnimma att detta hus som jag har byggt är uppkallat efter ditt namn.</span> <span class="verse"><a name="34">34</a>Om ditt folk drager ut till strid mot sina fiender, på den väg du sänder dem, och de då bedja till dig, vända i riktning mot denna stad som du har utvalt och mot det hus som jag har byggt åt ditt namn,</span> <span class="verse"><a name="35">35</a>må du då från himmelen höra deras bön och åkallan och skaffa dem rätt.</span> <span class="verse"><a name="36">36</a>Om de synda mot dig -- eftersom ingen människa finnes, som icke syndar -- och du bliver vred på dem och giver dem i fiendens våld, så att man tager dem till fånga och för dem bort till något annat land, fjärran eller nära,</span> <span class="verse"><a name="37">37</a>men de då besinna sig i det land där de äro i fångenskap, och omvända sig och åkalla dig i fångenskapens land och säga: 'Vi hava syndat, vi hava gjort illa och varit ogudaktiga',</span> <span class="verse"><a name="38">38</a>om de så omvända sig till dig av allt sitt hjärta och av all sin själ, i fångenskapens land, dit man har fört dem i fångenskap, och bedja, vända i riktning mot sitt land, det som du har givit åt deras fäder, och mot den stad som du har utvalt, och mot det hus som jag har byggt åt ditt namn,</span> <span class="verse"><a name="39">39</a>må du då från himmelen, där du bor, höra deras bön och åkallan och skaffa dem rätt och förlåta ditt folk vad de hava syndat mot dig.</span> <span class="verse"><a name="40">40</a>Ja, min Gud, låt nu dina ögon vara öppna och dina öron akta på vad som bedes på denna plats.</span> <span class="verse"><a name="41">41</a>Ja:  Stå upp, HERRE Gud, och kom till din vilostad, du och din makts ark. Dina präster, HERRE Gud, vare klädda i frälsning, och dina fromma glädje sig över ditt goda.</span> <span class="verse"><a name="42">42</a>HERRE Gud, visa icke tillbaka din smorde; tänk på den nåd du har lovat din tjänare David.</span> </p></div</div></div></body></html>