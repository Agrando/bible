<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2chr/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2chr">2 Chronicles</a> &gt <strong>Chapter 26</strong></div><p><span class="verse"><a name="1">1</a>Och allt folket i Juda tog Ussia, som då var sexton år gammal, och gjorde honom till konung i hans fader Amasjas ställe.</span> <span class="verse"><a name="2">2</a>Det var han som befäste Elot, och han lade det åter under Juda, sedan konungen hade gått till vila hos sina fäder.</span> <span class="verse"><a name="3">3</a>Ussia var sexton år gammal, när han blev konung, och han regerade femtiotvå år i Jerusalem.  Hans moder hette Jekilja, från Jerusalem.</span> <span class="verse"><a name="4">4</a>Han gjorde vad rätt var i HERRENS ögon, alldeles såsom hans fader Amasja hade gjort.</span> <span class="verse"><a name="5">5</a>Och han sökte Gud, så länge Sakarja levde, han som aktade på Guds syner.  Och så länge han sökte HERREN, lät Gud det gå honom väl.</span> <span class="verse"><a name="6">6</a>Han drog ut och stridde mot filistéerna och bröt ned Gats, Jabnes och Asdods murar; och han byggde städer på Asdods område och annorstädes i filistéernas land.</span> <span class="verse"><a name="7">7</a>Och Gud hjälpte honom mot filistéerna och mot de araber som bodde i Gur-Baal och mot maoniterna.</span> <span class="verse"><a name="8">8</a>Och ammoniterna måste giva skänker åt Ussia, och ryktet om honom sträckte sig ända till Egypten, ty han blev övermåttan mäktig.</span> <span class="verse"><a name="9">9</a>Och Ussia byggde torn i Jerusalem över Hörnporten och över Dalporten och över Vinkeln och befäste dem.</span> <span class="verse"><a name="10">10</a>Han byggde ock torn i öknen och högg ut många brunnar, ty han hade mycken boskap, både i låglandet och på slätten.  Jordbruks- och vingårdsarbetare hade han i bergsbygden och på de bördiga fälten, ty han var en vän av åkerbruk.</span> <span class="verse"><a name="11">11</a>Och Ussia hade en krigshär som drog ut till strid i avdelade skaror, med en mansstyrka som hade blivit fastställd vid mönstring genom sekreteraren Jeguel och tillsyningsmannen Maaseja, under överinseende av Hananja, en av konungens hövitsmän.</span> <span class="verse"><a name="12">12</a>Hela antalet av de tappra stridsmän som voro huvudmän för familjerna var två tusen sex hundra.</span> <span class="verse"><a name="13">13</a>Under deras befäl stod en krigshär av tre hundra sju tusen fem hundra män, som stridde med kraft och mod och voro konungens hjälp mot fienden.</span> <span class="verse"><a name="14">14</a>Och Ussia försåg hela denna här med sköldar, spjut, hjälmar, pansar och bågar, så ock med slungstenar.</span> <span class="verse"><a name="15">15</a>Och han lät i Jerusalem göra krigsredskap, konstmässigt uttänkta, till att sätta upp på tornen och på murarnas hörn, för att med dem avskjuta pilar och stora stenar.  Och ryktet om honom gick ut vida omkring, ty underbart hjälptes han fram till makt.</span> <span class="verse"><a name="16">16</a>Men när han nu var så mäktig, blev hans hjärta högmodigt, så att han gjorde vad fördärvligt var; han förbröt sig trolöst mot HERREN, sin Gud, i det att han gick in i HERRENS tempel för att antända rökelse på rökelsealtaret.</span> <span class="verse"><a name="17">17</a>Då gick prästen Asarja ditin efter honom, åtföljd av åttio HERRENS präster, oförskräckta män.</span> <span class="verse"><a name="18">18</a>Dessa trädde fram mot konung Ussia och sade till honom: »Det hör icke dig till, Ussia, att antända rökelse åt HERREN, utan det tillhör prästerna, Arons söner, som är helgade till att antända rökelse.  Gå ut ur helgedomen, ty du har begått en förbrytelse, och HERREN Gud skall icke låta detta lända dig till ära.»</span> <span class="verse"><a name="19">19</a>Då for Ussia ut i vrede, där han stod med ett rökelsekar i sin hand för att antända rökelse.  Men just som han for ut mot prästerna, slog spetälska ut på hans panna, i prästernas närvaro, inne i HERRENS hus, bredvid rökelsealtaret.</span> <span class="verse"><a name="20">20</a>Och när översteprästen Asarja och alla prästerna vände sig till honom och fingo se att han var spetälsk i pannan, drevo de honom strax ut därifrån.  Själv skyndade han också ut, eftersom HERREN så hemsökte honom.</span> <span class="verse"><a name="21">21</a>Sedan var konung Ussia spetälsk för hela sitt liv och bodde i ett särskilt hus såsom spetälsk, ty han var utesluten från HERRENS hus.  Hans son Jotam förestod då konungens hus och dömde folket i landet.</span> <span class="verse"><a name="22">22</a>Vad nu mer är att säga om Ussia, om hans första tid såväl som om hans sista, det har profeten Jesaja, Amos' son, tecknat upp.</span> <span class="verse"><a name="23">23</a>Och Ussia gick till vila hos sina fäder, och man begrov honom hos hans fäder, ute på konungagravens mark, detta med tanke därpå att han hade varit spetälsk.  Och hans son Jotam blev konung efter honom.</span> </p></div</div></div></body></html>