<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2chr/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2chr">2 Chronicles</a> &gt <strong>Chapter 10</strong></div><p><span class="verse"><a name="1">1</a>Och Rehabeam drog till Sikem, ty hela Israel hade kommit till Sikem för att göra honom till konung.</span> <span class="verse"><a name="2">2</a>När Jerobeam, Nebats son, hörde detta, där han var i Egypten -- dit hade han nämligen flytt för konung Salomo -- vände han tillbaka från Egypten.</span> <span class="verse"><a name="3">3</a>Och de sände bort och läto kalla honom åter.  Då kom Jerobeam tillstädes jämte hela Israel och talade till Rehabeam och sade:</span> <span class="verse"><a name="4">4</a>»Din fader gjorde vårt ok för svårt; men lätta nu du det svåra arbete och det tunga ok som din fader lade på oss, så vilja vi tjäna dig.»</span> <span class="verse"><a name="5">5</a>Han svarade dem: »Vänten ännu tre dagar, och kommen så tillbaka till mig.»  Och folket gick.</span> <span class="verse"><a name="6">6</a>Då rådförde sig konung Rehabeam med de gamle som hade varit i tjänst hos hans fader Salomo, medan denne ännu levde; han sade: »Vilket svar råden I mig att giva detta folk?»</span> <span class="verse"><a name="7">7</a>De svarade honom och sade: »Om du visar dig god mot detta folk och är nådig mot dem och talar goda ord till dem, så skola de för alltid bliva dina tjänare.»</span> <span class="verse"><a name="8">8</a>Men han aktade icke på det råd som de gamle hade givit honom, utan rådförde sig med de unga män som hade vuxit upp med honom, och som nu voro i hans tjänst.</span> <span class="verse"><a name="9">9</a>Han sade till dem: »Vilket svar råden I oss att giva detta folk som har talat till mig och sagt: 'Lätta det ok som din fader har lagt på oss'?»</span> <span class="verse"><a name="10">10</a>De unga männen som hade vuxit upp med honom svarade honom då och sade: »Så bör du säga till folket som har talat till dig och sagt: 'Din fader gjorde vårt ok tungt, men lätta du det för oss' -- så bör du säga till dem: 'Mitt minsta finger är tjockare än min faders länd.</span> <span class="verse"><a name="11">11</a>Så veten nu, att om min fader har belastat eder med ett tungt ok, så skall jag göra edert ok ännu tyngre; har min fader tuktat eder med ris, så skall jag göra det med skorpiongissel.'»</span> <span class="verse"><a name="12">12</a>Så kom nu Jerobeam med allt folket till Rehabeam på tredje dagen, såsom konungen hade befallt, i det han sade: »Kommen tillbaka till mig på tredje dagen.»</span> <span class="verse"><a name="13">13</a>Då gav konungen dem ett hårt svar; ty konung Rehabeam aktade icke på de gamles råd.</span> <span class="verse"><a name="14">14</a>Han talade till dem efter de unga männens råd och sade: »Jag skall göra edert ok tungt, ja, jag skall göra det ännu tyngre än förut; har min fader tuktat eder med ris, så skall jag göra det med skorpiongissel.»</span> <span class="verse"><a name="15">15</a>Alltså hörde konungen icke på folket; ty det var så skickat av Gud, för att HERRENS ord skulle uppfyllas, det som han hade talat till Jerobeam, Nebats son, genom Ahia från Silo.</span> <span class="verse"><a name="16">16</a>Då nu hela Israel förnam att konungen icke ville höra på dem, gav folket konungen detta svar:  »Vad del hava vi i David? Ingen arvslott hava vi i Isais son. Israel drage hem, var och en till sin hydda. Se nu själv om ditt hus, du David.»  Därefter drog hela Israel hem till sina hyddor.</span> <span class="verse"><a name="17">17</a>Allenast över de israeliter som bodde i Juda städer förblev Rehabeam konung.</span> <span class="verse"><a name="18">18</a>Och när konung Rehabeam sände åstad Hadoram, som hade uppsikten över de allmänna arbetena, stenade Israels barn denne till döds; och konung Rehabeam själv måste med hast stiga upp i sin vagn och fly till Jerusalem.</span> <span class="verse"><a name="19">19</a>Så avföll Israel från Davids hus och har varit skilt därifrån ända till denna dag.</span> </p></div</div></div></body></html>