<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2chr/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2chr">2 Chronicles</a> &gt <strong>Chapter 14</strong></div><p><span class="verse"><a name="1">1</a>Och Abia gick till vila hos sina fäder, och man begrov honom i Davids stad.  Och hans son Asa blev konung efter honom.  Under hans tid hade landet ro i tio år.</span> <span class="verse"><a name="2">2</a>Och Asa gjorde vad gott och rätt var i HERRENS, sin Guds, ögon.</span> <span class="verse"><a name="3">3</a>Han skaffade bort de främmande altarna och offerhöjderna och slog sönder stoderna och högg ned Aserorna.</span> <span class="verse"><a name="4">4</a>Och han uppmanade Juda att söka HERREN, sina fäders Gud, och hålla lagen och budorden.</span> <span class="verse"><a name="5">5</a>Ur alla Juda städer skaffade han bort offerhöjderna och solstoderna; och riket hade ro under honom.</span> <span class="verse"><a name="6">6</a>Och han byggde fasta städer i Juda, eftersom landet hade ro och han under dessa år icke hade något krig; ty HERREN hade givit honom lugn.</span> <span class="verse"><a name="7">7</a>Han sade nämligen till Juda: »Låt oss bygga dessa städer och förse dem runt omkring med murar och torn, med portar och bommar, medan vi ännu hava landet i vår makt, därför att vi hava sökt HERREN, vår Gud; ty vi hava sökt honom, och han har låtit oss få lugn på alla sidor.»  Så byggde de då, och allt gick väl.</span> <span class="verse"><a name="8">8</a>Och Asa hade en här som var väpnad med stora sköldar och med spjut, och som utgjordes av tre hundra tusen man från Juda, vartill kommo två hundra åttio tusen man från Benjamin, som voro väpnade med små sköldar och spände båge.  Alla dessa voro tappra stridsmän.</span> <span class="verse"><a name="9">9</a>Men Sera från Etiopien drog ut mot dem med en här av tusen gånger tusen man och tre hundra vagnar; och han kom till Maresa.</span> <span class="verse"><a name="10">10</a>Och Asa drog ut mot honom, och de ställde upp sig till strid i Sefatas dal vid Maresa.</span> <span class="verse"><a name="11">11</a>Och Asa ropade till HERREN, sin Gud, och sade: »HERRE, förutom dig finnes ingen som kan hjälpa i striden mellan den starke och den svage.  Så hjälp oss, HERRE, vår Gud, ty på dig stödja vi oss, och i ditt namn hava vi kommit hit mot denna hop.  HERRE, du är vår Gud; mot dig förmår ju ingen människa något.»</span> <span class="verse"><a name="12">12</a>Och HERREN lät etiopierna bliva slagna av Asa och Juda, så att etiopierna flydde.</span> <span class="verse"><a name="13">13</a>Och Asa och hans folk förföljde dem ända till Gerar; och av etiopierna föllo så många, att ingen av dem kom undan med livet, ty de blevo nedgjorda av HERREN och hans här.  Och folket tog byte i stor myckenhet.</span> <span class="verse"><a name="14">14</a>Och de intogo alla städer runt omkring Gerar, ty en förskräckelse ifrån HERREN hade kommit över dessa; och de plundrade alla städerna, ty i dem fanns mycket att plundra.</span> <span class="verse"><a name="15">15</a>Till och med boskapsskjulen bröto de ned och förde bort småboskap i myckenhet och kameler, och vände så tillbaka till Jerusalem.</span> </p></div</div></div></body></html>