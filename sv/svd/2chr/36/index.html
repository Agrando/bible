<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2chr/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2chr">2 Chronicles</a> &gt <strong>Chapter 36</strong></div><p><span class="verse"><a name="1">1</a>Och folket i landet tog Josias son Joahas och gjorde honom till konung i Jerusalem efter hans fader.</span> <span class="verse"><a name="2">2</a>Joahas var tjugutre år gammal, när han blev konung, och han regerade tre månader i Jerusalem.</span> <span class="verse"><a name="3">3</a>Konungen i Egypten avsatte honom i Jerusalem och pålade landet en skatt av ett hundra talenter silver och en talent guld.</span> <span class="verse"><a name="4">4</a>Och konungen i Egypten gjorde hans broder Eljakim till konung över Juda och Jerusalem och förändrade hans namn till Jojakim men hans broder Joahas, honom tog Neko med sig, och han förde honom till Egypten.</span> <span class="verse"><a name="5">5</a>Jojakim var tjugufem år gammal när han blev konung, och han regerade elva år i Jerusalem.  Han gjorde vad ont var i HERRENS, sin Guds, ögon.</span> <span class="verse"><a name="6">6</a>Och Nebukadnessar, konungen i Babel, drog upp mot honom och fängslade honom med kopparfjättrar och förde honom bort till Babel.</span> <span class="verse"><a name="7">7</a>Och en del av kärlen i HERRENS hus förde Nebukadnessar till Babel, och han satte in dem i sitt tempel i Babel.</span> <span class="verse"><a name="8">8</a>Vad nu mer är att säga om Jojakim och om de styggelser som han gjorde, och om vad han eljest har befunnits vara skyldig till, det finnes upptecknat i boken om Israels och Juda konungar.  Och hans son Jojakin blev konung efter honom.</span> <span class="verse"><a name="9">9</a>Jojakin var åtta år gammal, när han blev konung, och han regerade tre månader och tio dagar i Jerusalem.  Han gjorde vad ont var i HERRENS ögon.</span> <span class="verse"><a name="10">10</a>Och vid följande års början sände konung Nebukadnessar och lät hämta honom till Babel, tillika med de dyrbara kärlen i HERRENS hus; och han gjorde hans broder Sidkia till konung över Juda och Jerusalem.</span> <span class="verse"><a name="11">11</a>Sidkia var tjuguett år gammal, när han blev konung, och han regerade elva år i Jerusalem.</span> <span class="verse"><a name="12">12</a>Han gjorde vad ont var i HERRENS, sin Guds, ögon; han ödmjukade sig icke för profeten Jeremia, som talade HERRENS ord.</span> <span class="verse"><a name="13">13</a>Han avföll från konung Nebukadnessar, som hade tagit ed av honom vid Gud.  Och han var hårdnackad och förstockade sitt hjärta, så att han icke omvände sig till HERREN, Israels Gud.</span> <span class="verse"><a name="14">14</a>Alla de översta bland prästerna och folket försyndade sig ock storligen i otrohet mot Gud med hedningarnas alla styggelser och orenade HERRENS hus, som han hade helgat i Jerusalem.</span> <span class="verse"><a name="15">15</a>Och HERREN, deras faders Gud, skickade sina budskap till dem titt och ofta genom sina sändebud, ty han ömkade sig över sitt folk och sin boning.</span> <span class="verse"><a name="16">16</a>Men de begabbade Guds sändebud och föraktade hans ord och bespottade hans profeter, till dess HERRENS vrede över hans folk växte så, att ingen bot mer fanns.</span> <span class="verse"><a name="17">17</a>Då sände han emot dem kaldéernas konung, och denne dräpte deras unga män med svärd i deras helgedomshus och skonade varken ynglingar eller jungfrur, ej heller gamla och gråhårsmän; allt blev givet i hans hand.</span> <span class="verse"><a name="18">18</a>Och alla kärl i Guds hus, både stora och små, och skatterna i HERRENS hus, så ock konungens och hans förnämsta mäns skatter, allt förde han till Babel.</span> <span class="verse"><a name="19">19</a>Och man brände upp Guds hus och bröt ned Jerusalems mur, och alla dess palats brände man upp i eld och förstörde alla de dyrbara föremål som funnos där.</span> <span class="verse"><a name="20">20</a>Och dem som hade undsluppit svärdet förde han bort i fångenskap till Babel, och de blevo tjänare åt honom och åt hans söner, till dess att perserna kommo till väldet --</span> <span class="verse"><a name="21">21</a>för att HERRENS ord genom Jeremias mun skulle uppfyllas -- alltså till dess att landet hade fått gottgörelse för sina sabbater.  Ty medan det låg öde, hade det sabbat -- till dess att sjuttio år hade gått till ända.</span> <span class="verse"><a name="22">22</a>Men i den persiske konungens Kores' första regeringsår uppväckte HERREN -- för att HERRENS ord genom Jeremias mun skulle fullbordas -- den persiske konungen Kores' ande, så att denne lät utropa över hela sitt rike och tillika skriftligen kungöra följande:</span> <span class="verse"><a name="23">23</a>»Så säger Kores, konungen i Persien: Alla riken på jorden har HERREN, himmelens Gud, givit mig; och han har anbefallt mig att bygga honom ett hus i Jerusalem i Juda.  Vemhelst nu bland eder, som tillhör hans folk, med honom vare HERREN, hans Gud, och han drage ditupp.»</span> </p></div</div></div></body></html>