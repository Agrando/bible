<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2chr/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2chr">2 Chronicles</a> &gt <strong>Chapter 8</strong></div><p><span class="verse"><a name="1">1</a>När de tjugu år voro förlidna, under vilka Salomo byggde på HERRENS hus och på sitt eget hus,</span> <span class="verse"><a name="2">2</a>byggde Salomo upp de städer som Huram hade givit honom och lät Israels barn bosätta sig i dem.</span> <span class="verse"><a name="3">3</a>Och Salomo drog till Hamat-Soba och bemäktigade sig det.</span> <span class="verse"><a name="4">4</a>Och han byggde upp Tadmor i öknen och alla de förrådsstäder som i Hamat äro byggda av honom.</span> <span class="verse"><a name="5">5</a>Vidare byggde han upp Övre Bet-Horon och Nedre Bet-Horon och gjorde dem till fasta städer med murar, portar och bommar,</span> <span class="verse"><a name="6">6</a>så ock Baalat och alla Salomos förrådsstäder, ävensom alla vagnsstäderna och häststäderna, och allt annat som Salomo kände åstundan att bygga i Jerusalem, på Libanon och eljest i hela det land som lydde under hans välde.</span> <span class="verse"><a name="7">7</a>Allt det folk som fanns kvar av hetiterna, amoréerna, perisséerna, hivéerna och jebuséerna, korteligen, alla de som icke voro av Israel --</span> <span class="verse"><a name="8">8</a>deras avkomlingar, så många som funnos kvar i landet efter dem, i det att Israels barn icke hade utrotat dem, dessa pålade Salomo att vara arbetspliktiga, såsom de äro ännu i dag.</span> <span class="verse"><a name="9">9</a>Men somliga av Israels barn gjorde Salomo icke till trälar vid de arbeten han utförde, utan de blevo krigare och hövitsmän för hans kämpar, eller uppsyningsmän över hans vagnar och ridhästar.</span> <span class="verse"><a name="10">10</a>Och konung Salomos överfogdar voro två hundra femtio; dessa hade befälet över folket.</span> <span class="verse"><a name="11">11</a>Och Salomo lät Faraos dotter flytta upp från Davids stad till det hus som han hade byggt åt henne; ty han sade: »Jag vill icke att någon kvinna skall bo i Davids, Israels konungs, hus, ty det är en helig plats, eftersom HERRENS ark har kommit dit.»</span> <span class="verse"><a name="12">12</a>Nu offrade Salomo brännoffer åt HERREN på HERRENS, altare, det som han hade byggt framför förhuset;</span> <span class="verse"><a name="13">13</a>han offrade var dag de för den dagen bestämda offren, efter Moses bud, på sabbaterna, vid nymånaderna och vid högtiderna tre gånger om året, nämligen vid det osyrade brödets högtid, vid veckohögtiden och vid lövhyddohögtiden.</span> <span class="verse"><a name="14">14</a>Och efter sin fader Davids anordning fastställde han de avdelningar i vilka prästerna skulle tjänstgöra, ävensom leviternas åligganden, att de skulle utföra lovsången och betjäna prästerna -- var dag de för den dagen bestämda åliggandena -- så ock huru dörrvaktarna, efter sina avdelningar, skulle hålla vakt vid de särskilda portarna; ty så hade gudsmannen David bjudit.</span> <span class="verse"><a name="15">15</a>Och man vek icke av ifrån vad konungen hade bjudit angående prästerna och leviterna, varken i fråga om någon annan angelägenhet eller i fråga om förråden.</span> <span class="verse"><a name="16">16</a>Så utfördes allt Salomos arbete, först intill den dag då grunden lades till HERRENS hus, och sedan intill dess det blev fullbordat.  Och så var då HERRENS hus färdigt.</span> <span class="verse"><a name="17">17</a>Vid denna tid drog Salomo till Esjon-Geber och till Elot, på havsstranden, i Edoms land.</span> <span class="verse"><a name="18">18</a>Och Huram sände till honom skepp genom sitt folk, och därjämte av sitt folk sjökunnigt manskap.  De foro med Salomos folk till Ofir och hämtade därifrån fyra hundra femtio talenter guld, som de förde till konung Salomo.</span> </p></div</div></div></body></html>