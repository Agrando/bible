<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2chr/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2chr">2 Chronicles</a> &gt <strong>Chapter 11</strong></div><p><span class="verse"><a name="1">1</a>Och när Rehabeam kom till Jerusalem, församlade han Juda hus och Benjamin, ett hundra åttio tusen utvalda krigare, för att de skulle strida mot Israel och återvinna konungadömet åt Rehabeam.</span> <span class="verse"><a name="2">2</a>Men HERRENS ord kom till gudsmannen Semaja; han sade:</span> <span class="verse"><a name="3">3</a>»Säg till Rehabeam, Salomos son, Juda konung, och till alla israeliter i Juda och Benjamin:</span> <span class="verse"><a name="4">4</a>Så säger HERREN: I skolen icke draga upp och strida mot edra bröder.  Vänden tillbaka hem, var och en till sitt, ty vad som har skett har kommit från mig.»  Och de lyssnade till HERRENS ord och vände om och drogo icke mot Jerobeam.</span> <span class="verse"><a name="5">5</a>Men Rehabeam bodde i Jerusalem, och han befäste städer i Juda och gjorde dem till fasta platser.</span> <span class="verse"><a name="6">6</a>Han befäste Bet-Lehem, Etam, Tekoa,</span> <span class="verse"><a name="7">7</a>Bet-Sur, Soko, Adullam</span> <span class="verse"><a name="8">8</a>Gat, Maresa, Sif,</span> <span class="verse"><a name="9">9</a>Adoraim, Lakis, Aseka,</span> <span class="verse"><a name="10">10</a>Sorga, Ajalon och Hebron, alla i Juda och Benjamin, och gjorde dem till fasta städer.</span> <span class="verse"><a name="11">11</a>Och han gjorde deras befästningar starka och tillsatte hövdingar i dem och lade in i dem förråd av mat, olja och vin;</span> <span class="verse"><a name="12">12</a>var och en särskild av dessa städer försåg han med sköldar och spjut; han befäste dem mycket starkt.  Och Juda och Benjamin förblevo under hans välde.</span> <span class="verse"><a name="13">13</a>Och prästerna och leviterna i hela Israel gingo över till honom från alla sina områden;</span> <span class="verse"><a name="14">14</a>ty leviterna övergåvo sina utmarker och sina andra besittningar och begåvo sig till Juda och Jerusalem, eftersom Jerobeam med sina söner drev dem bort ifrån deras tjänst såsom HERRENS präster,</span> <span class="verse"><a name="15">15</a>och anställde åt sig andra präster för offerhöjderna och för de onda andarna och för kalvarna som han hade låtit göra.</span> <span class="verse"><a name="16">16</a>Och dem följde ifrån alla Israels stammar de som vände sina hjärtan till att söka HERREN, Israels Gud; dessa kommo till Jerusalem för att offra åt HERREN, sina fäders Gud.</span> <span class="verse"><a name="17">17</a>I tre år befäste de så konungamakten i Juda och gjorde Rehabeams, Salomos sons, välde starkt; ty i tre år vandrade de på Davids och Salomos väg.</span> <span class="verse"><a name="18">18</a>Och Rehabeam tog till hustru åt sig Mahalat, dotter till Jerimot, Davids son, och till Abihail, Eliabs, Isais sons, dotter.</span> <span class="verse"><a name="19">19</a>Hon födde åt honom sönerna Jeus, Semarja och Saham.</span> <span class="verse"><a name="20">20</a>Och efter henne tog han till hustru Maaka, Absaloms dotter.  Hon födde åt honom Abia, Attai, Sisa och Selomit.</span> <span class="verse"><a name="21">21</a>Och Rehabeam hade Maaka, Absaloms dotter, kärare än alla sina andra hustrur och bihustrur -- ty han hade tagit aderton hustrur och sextio bihustrur -- och han födde tjuguåtta söner och sextio döttrar.</span> <span class="verse"><a name="22">22</a>Och Rehabeam satte Abia, Maakas son, till huvud och furste bland sina bröder, ty han hade i sinnet att göra honom till konung.</span> <span class="verse"><a name="23">23</a>Och på lämpligt sätt fördelade han alla Judas och Benjamins landskap och alla fasta städer mellan några av sina söner och gav dem rikligt underhåll; han skaffade dem ock hustrur i mängd.</span> </p></div</div></div></body></html>