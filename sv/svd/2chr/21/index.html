<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2chr/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2chr">2 Chronicles</a> &gt <strong>Chapter 21</strong></div><p><span class="verse"><a name="1">1</a>Och Josafat gick till vila hos sina fäder och blev begraven hos sina fäder i Davids stad.  Och hans son Joram blev konung efter honom.</span> <span class="verse"><a name="2">2</a>Denne hade bröder, söner till Josafat: Asarja, Jehiel, Sakarja, Asarjahu, Mikael och Sefatja; alla dessa voro söner till Josafat, Israels konung.</span> <span class="verse"><a name="3">3</a>Och deras fader gav dem stora skänker i silver och guld och dyrbarheter, därtill ock fasta städer i Juda; men konungadömet hade han givit åt Joram, ty denne var den förstfödde.</span> <span class="verse"><a name="4">4</a>När Joram nu hade övertagit sin faders konungadöme och befäst sig däri, dräpte han alla sina bröder med svärd, så ock några av Israels furstar,</span> <span class="verse"><a name="5">5</a>Joram var trettiotvå år gammal, är han blev konung, och han regerade åtta år i Jerusalem.</span> <span class="verse"><a name="6">6</a>Men han vandrade på Israels konungars väg, såsom Ahabs hus hade gjort, ty en dotter till Ahab var hans hustru; han gjorde vad ont var i HERRENS ögon.</span> <span class="verse"><a name="7">7</a>Dock ville HERREN icke fördärva Davids hus, för det förbunds skull som han hade slutit med David, och enligt sitt löfte, att han skulle låta honom och hans söner hava en lampa för alltid.</span> <span class="verse"><a name="8">8</a>I hans tid avföll Edom från Juda välde och satte en egen konung över sig.</span> <span class="verse"><a name="9">9</a>Då drog Joram dit med sina hövitsmän och med alla sina stridsvagnar.  Och om natten gjorde han ett anfall på edoméerna, som hade omringat honom, och slog dem och hövitsmännen över deras vagnar.</span> <span class="verse"><a name="10">10</a>Så avföll Edom från Juda välde, och det har varit skilt därifrån ända till denna dag.  Vid samma tid avföll ock Libna från hans välde, därför att han hade övergivit HERREN, sina fäders Gud.</span> <span class="verse"><a name="11">11</a>Också han uppförde offerhöjder på bergen i Juda och förledde så Jerusalems invånare till trolös avfällighet och förförde Juda.</span> <span class="verse"><a name="12">12</a>Men en skrivelse kom honom till handa från profeten Elia, så lydande: »Så säger HERREN, din fader Davids Gud: Se, du har icke vandrat på din fader Josafats vägar eller på Asas, Juda konungs, vägar,</span> <span class="verse"><a name="13">13</a>utan du har vandrat på Israels konungars väg och förlett Juda och Jerusalems invånare till trolös avfällighet, på samma sätt som Ahabs hus förledde till avfällighet; du har också dräpt dina bröder, dem som hörde till din faders hus, och som voro bättre än du.</span> <span class="verse"><a name="14">14</a>Därför skall HERREN låta en stor hemsökelse drabba ditt folk, så ock dina barn och dina hustrur och allt vad du äger;</span> <span class="verse"><a name="15">15</a>och själv skall du träffas av svår sjukdom, en sjukdom i dina inälvor, så svår att dina inälvor, efter år och dagar, skola falla ut i följd av sjukdomen.»</span> <span class="verse"><a name="16">16</a>Och HERREN uppväckte mot Joram filistéernas ande och de arabers som bodde närmast etiopierna;</span> <span class="verse"><a name="17">17</a>och de drogo upp mot Juda och bröto in där och förde bort allt gods som fanns i konungens hus, därtill ock hans söner och hustrur, så att han icke hade kvar någon av sina söner förutom Joahas, sin yngste son.</span> <span class="verse"><a name="18">18</a>Och efter allt detta hemsökte HERREN honom med en obotlig sjukdom i inälvorna.</span> <span class="verse"><a name="19">19</a>Och efter år och dagar, när två år voro förlidna, föllo hans inälvor ut i följd av sjukdomen, och han dog i svåra plågor; men hans folk anställde ingen förbränning till hans ära, såsom de hade gjort efter hans fäder.</span> <span class="verse"><a name="20">20</a>Han var trettiotvå år gammal, när han blev konung, och han regerade åtta år i Jerusalem.  Och han gick bort utan att bliva saknad, och man begrov honom i Davids stad, men icke i konungagravarna.</span> </p></div</div></div></body></html>