<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2chr/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2chr">2 Chronicles</a> &gt <strong>Chapter 7</strong></div><p><span class="verse"><a name="1">1</a>När Salomo hade slutat sin bön, kom eld ned från himmelen och förtärde brännoffret och slaktoffren, och HERRENS härlighet uppfyllde huset.</span> <span class="verse"><a name="2">2</a>Och prästerna kunde icke gå in i HERRENS hus, eftersom HERRENS härlighet uppfyllde HERRENS hus.</span> <span class="verse"><a name="3">3</a>Då nu alla Israels barn sågo huru elden kom ned, och sågo HERRENS härlighet över huset, föllo de ned på den stenlagda gården, med ansiktena mot jorden, och tillbådo HERREN och tackade honom, därför att han är god, och därför att hans nåd varar evinnerligen.</span> <span class="verse"><a name="4">4</a>Och konungen och allt folket offrade slaktoffer inför HERRENS ansikte.</span> <span class="verse"><a name="5">5</a>Konung Salomo offrade såsom slaktoffer tjugutvå tusen tjurar och ett hundra tjugu tusen av småboskapen.  Så invigdes Guds hus av konungen och allt folket.</span> <span class="verse"><a name="6">6</a>Och prästerna stodo där i sina tjänstförrättningar, och leviterna stodo med HERRENS musikinstrumenter, som konung David hade låtit göra, för att de med dem skulle tacka HERREN, därför att hans nåd varar evinnerligen; David lät nämligen dem utföra lovsången.  Men prästerna stodo mitt emot dem och blåste i trumpeter, medan hela Israel förblev stående.</span> <span class="verse"><a name="7">7</a>Och Salomo helgade den mellersta delen av förgården framför HERRENS hus; ty där offrade han brännoffren och fettstyckena av tackoffret eftersom kopparaltaret som Salomo hade låtit göra icke kunde rymma brännoffret, spisoffret och fettstyckena.</span> <span class="verse"><a name="8">8</a>Tid detta tillfälle firade Salomo högtiden i sju dagar, och med honom hela Israel, en mycket stor församling ifrån hela landet, allt ifrån det ställe där vägen går till Hamat ända till Egyptens bäck.</span> <span class="verse"><a name="9">9</a>Och på åttonde dagen höllo de högtidsförsamling.  Ty altarets invigning firade de i sju dagar och högtiden i sju dagar.</span> <span class="verse"><a name="10">10</a>Men på tjugutredje dagen i sjunde månaden lät han folket gå hem till sina hyddor; och de voro fulla av glädje och fröjd över det goda som HERREN hade gjort mot David och Salomo och mot sitt folk Israel.</span> <span class="verse"><a name="11">11</a>Så fullbordade Salomo HERRENS hus och konungshuset; och allt vad Salomo hade haft i sinnet att utföra i HERRENS hus och i sitt eget hus hade lyckats honom väl.</span> <span class="verse"><a name="12">12</a>Och HERREN uppenbarade sig för Salomo om natten och sade till honom: »Jag har hört din bön och utvalt denna plats åt mig till offerplats.</span> <span class="verse"><a name="13">13</a>Om jag tillsluter himmelen, så att regn icke faller, om jag bjuder gräshoppor att fördärva landet, eller om jag sänder pest bland mitt folk,</span> <span class="verse"><a name="14">14</a>men mitt folk, det som är uppkallat efter mitt namn, då ödmjukar sig och beder och söker mitt ansikte och omvänder sig från sina onda vägar, så vill jag höra det från himmelen och förlåta deras synd och skaffa bot åt deras land.</span> <span class="verse"><a name="15">15</a>Så skola nu mina ögon vara öppna och mina öron akta på vad som bedes på denna plats.</span> <span class="verse"><a name="16">16</a>Och nu har jag utvalt och helgat detta hus, för att mitt namn skall vara där till evig tid.  Och mina ögon och mitt hjärta skola vara där alltid.</span> <span class="verse"><a name="17">17</a>Om du nu vandrar inför mig, såsom din fader David vandrade, så att du gör allt vad jag har bjudit dig och håller mina stadgar och rätter,</span> <span class="verse"><a name="18">18</a>då skall jag upprätthålla din konungatron, såsom jag lovade din fader David, när jag sade: 'Aldrig skall den tid komma, då en avkomling av dig icke råder över Israel.'</span> <span class="verse"><a name="19">19</a>Men om I vänden om och övergiven de stadgar och bud som jag har förelagt eder, och gån bort och tjänen andra gudar och tillbedjen dem,</span> <span class="verse"><a name="20">20</a>då skall jag rycka upp dem som så göra ur mitt land, det som jag har givit dem; och detta hus som jag har helgat åt mitt namn skall jag förkasta ifrån mitt ansikte; och jag skall göra det till ett ordspråk och en visa bland alla folk.</span> <span class="verse"><a name="21">21</a>Och över detta hus, som har varit så upphöjt, skall då var och en som går därförbi bliva häpen.  Och när någon frågar: 'Varför har HERREN gjort så mot detta land och detta hus?',</span> <span class="verse"><a name="22">22</a>då skall man svara: 'Därför att de övergåvo HERREN, sina fäders Gud, som hade fört dem ut ur Egyptens land, och höllo sig till andra gudar och tillbådo dem och tjänade dem, därför har han låtit allt detta onda komma över dem.'»</span> </p></div</div></div></body></html>