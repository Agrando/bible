<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2chr/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2chr">2 Chronicles</a> &gt <strong>Chapter 22</strong></div><p><span class="verse"><a name="1">1</a>Och Jerusalems invånare gjorde Ahasja, hans yngste son, till konung efter honom; ty alla de äldre hade blivit dräpta av den rövarskara som med araberna hade kommit till lägret.  Så blev då Ahasja, Jorams son, konung i Juda.</span> <span class="verse"><a name="2">2</a>Fyrtiotvå år gammal var Ahasja, är han blev konung, ock han regerade ett år i Jerusalem.  Hans moder hette Atalja, Omris dotter.</span> <span class="verse"><a name="3">3</a>Också han vandrade på Ahabs hus' vägar, ty hans moder var hans rådgiverska i ogudaktighet.</span> <span class="verse"><a name="4">4</a>Han gjorde vad ont var i HERRENS ögon likasom Ahabs hus; ty därifrån tog han, efter sin faders död, sina rådgivare, till sitt eget fördärv.</span> <span class="verse"><a name="5">5</a>Det var ock deras råd han följde, när han drog åstad med Joram, Ahabs son, Israels konung, och stridde mot Hasael, konungen i Aram, vid Ramot i Gilead.  Men Joram blev sårad av araméerna.</span> <span class="verse"><a name="6">6</a>Då vände han tillbaka, för att i Jisreel låta hela sig från de sår som han hade fått vid Rama, i striden mot Hasael, konungen i Aram.  Och Asarja, Jorams son, Juda konung, for ned för att besöka Joram, Ahabs son, i Jisreel, eftersom denne låg sjuk.</span> <span class="verse"><a name="7">7</a>Men till Ahasjas fördärv var det av Gud bestämt att han skulle komma till Joram.  Ty när han hade kommit dit, for han med Joram för att möta Jehu, Nimsis son, som HERREN hade smort till att utrota Ahabs hus.</span> <span class="verse"><a name="8">8</a>Så hände sig att Jehu, när han utförde straffdomen över Ahabs hus, träffade på de Juda furstar och de brorsöner till Ahasja, som voro i Ahasjas tjänst, och dräpte dem.</span> <span class="verse"><a name="9">9</a>Sedan sökte han efter Ahasja; och man grep denne, där han höll sig gömd i Samaria, och förde honom till Jehu och dödade honom.  Men därefter begrovo de honom, ty de sade: »Han var dock son till Josafat, som sökte HERREN av allt sitt hjärta.»  Och av Ahasjas hus fanns sedan ingen dom förmådde övertaga konungadömet.</span> <span class="verse"><a name="10">10</a>När nu Atalja, Ahasjas moder, förnam att hennes son var död, stod hon upp och förgjorde hela konungasläkten i Juda hus.</span> <span class="verse"><a name="11">11</a>Men just när konungabarnen skulle dödas, tog konungadottern Josabeat Joas, Ahasjas son, och skaffade honom hemligen undan, i det att han förde honom jämte hans amma in i sovkammaren; där höll Josabeat, konung Jorams dotter, prästen Jojadas hustru -- som ju ock var Ahasjas syster -- honom dold för Atalja, så att denna icke fick döda honom.</span> <span class="verse"><a name="12">12</a>Sedan var han hos dem i Guds hus, där han förblev gömd i sex år, medan Atalja regerade i landet.</span> </p></div</div></div></body></html>