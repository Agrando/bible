<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2chr/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2chr">2 Chronicles</a> &gt <strong>Chapter 28</strong></div><p><span class="verse"><a name="1">1</a>Ahas var tjugu år gammal när han blev konung, och han regerade sexton år i Jerusalem.  Han gjorde icke vad rätt var i HERRENS ögon, såsom hans fader David,</span> <span class="verse"><a name="2">2</a>utan vandrade på Israels konungars väg; ja, han lät ock göra gjutna beläten åt Baalerna.</span> <span class="verse"><a name="3">3</a>Och själv tände han offereld i Hinnoms sons dal och brände upp sina barn i eld, efter den styggeliga seden hos de folk som HERREN hade fördrivit för Israels barn.</span> <span class="verse"><a name="4">4</a>Och han frambar offer och tände offereld på höjderna och kullarna och under alla gröna träd.</span> <span class="verse"><a name="5">5</a>Därför gav HERREN, hans Gud, honom i den arameiske konungens hand; de slogo honom och togo av hans folk en stor hop fångar och förde dem till Damaskus.  Han blev ock given i Israels konungs hand, så att denne tillfogade honom ett stort nederlag.</span> <span class="verse"><a name="6">6</a>Ty Peka, Remaljas son, dräpte av Juda ett hundra tjugu tusen man på en enda dag, allasammans stridbara män.  Detta skedde därför att de hade övergivit HERREN, sina fäders Gud.</span> <span class="verse"><a name="7">7</a>Och Sikri, en tapper man från Efraim, dräpte Maaseja, konungasonen, och Asrikam, slottshövdingen, och Elkana, konungens närmaste man.</span> <span class="verse"><a name="8">8</a>Och Israels barn bortförde från sina bröder två hundra tusen fångar, nämligen deras hustrur, söner och döttrar, och togo därjämte mycket byte från dem och förde bytet till Samaria.</span> <span class="verse"><a name="9">9</a>Men där var en HERRENS profet som hette Oded; denne gick ut mot hären, när den kom till Samaria, och sade till dem: »Se, i sin vrede över Juda har HERREN, edra fäders Gud, givit dem i eder hand, men I haven dräpt dem med en hätskhet som har nått upp till himmelen.</span> <span class="verse"><a name="10">10</a>Och nu tänken I göra Judas och Jerusalems barn till trälar och trälinnor åt eder.  Därmed dragen I ju allenast skuld över eder själva inför HERREN, eder Gud.</span> <span class="verse"><a name="11">11</a>Så hören mig nu: Sänden tillbaka fångarna som I haven tagit från edra bröder; ty HERRENS vrede är upptänd mot eder.»</span> <span class="verse"><a name="12">12</a>Några av huvudmännen bland Efraims barn, nämligen Asarja, Johanans son, Berekja, Mesillemots son, Hiskia, Sallums son, och Amasa, Hadlais son, stodo då upp och gingo emot dem som kommo från kriget</span> <span class="verse"><a name="13">13</a>och sade till dem: »I skolen icke föra dessa fångar hitin; ty I förehaven något som drager skuld över oss inför HERREN, och varigenom I ytterligare föröken våra synder och vår skuld.  Vår skuld är ju redan stor nog, och vrede är upptänd mot Israel.»</span> <span class="verse"><a name="14">14</a>Då lämnade krigsfolket ifrån sig fångarna och bytet inför de överste och hela församlingen.</span> <span class="verse"><a name="15">15</a>Och de nämnda männen stodo upp och togo sig an fångarna.  Alla som voro nakna bland dem klädde de upp med vad de hade tagit såsom byte; de gåvo dem kläder och skor, mat och dryck, och smorde dem med olja, och alla som icke orkade gå läto de sätta sig upp på åsnor, och förde dem så till Jeriko, Palmstaden, till deras bröder där.  Sedan vände de tillbaka till Samaria.</span> <span class="verse"><a name="16">16</a>Vid samma tid sände konung Ahas bud till konungarna i Assyrien, med begäran att de skulle hjälpa honom.</span> <span class="verse"><a name="17">17</a>Ty förutom allt annat hade edoméerna kommit och slagit Juda och tagit fångar.</span> <span class="verse"><a name="18">18</a>Och filistéerna hade fallit in i städerna i Juda lågland och sydland och hade intagit Bet-Semes, Ajalon och Gederot, så ock Soko med underlydande orter, Timna med underlydande orter och Gimso med underlydande orter, och hade bosatt sig i dem.</span> <span class="verse"><a name="19">19</a>Ty HERREN ville förödmjuka Juda, för Ahas', den israelitiske konungens, skull, därför att denne hade vållat oordning i Juda och varit otrogen mot HERREN.</span> <span class="verse"><a name="20">20</a>Men Tillegat-Pilneeser, konungen i Assyrien, drog emot honom och angrep honom, i stället för att understödja honom.</span> <span class="verse"><a name="21">21</a>Ty fastän Ahas plundrade HERRENS hus och konungshuset och de överstes hus och gav allt åt konungen i Assyrien, så hjälpte det honom dock icke.</span> <span class="verse"><a name="22">22</a>Och i sin nöd försyndade sig samme konung Ahas ännu mer genom otrohet mot HERREN.</span> <span class="verse"><a name="23">23</a>Han offrade nämligen åt gudarna i Damaskus, som hade slagit honom; ty han tänkte: »Eftersom de arameiska konungarnas gudar hava förmått hjälpa dem, vill jag offra åt dessa gudar, för att de ock må hjälpa mig.»  Men i stället var det dessa som kommo honom och hela Israel på fall.</span> <span class="verse"><a name="24">24</a>Ahas samlade ihop de kärl som funnos i Guds hus och bröt sönder kärlen i Guds hus och stängde igen dörrarna till HERRENS hus, och gjorde sig altaren i vart hörn i Jerusalem.</span> <span class="verse"><a name="25">25</a>Och i var och en av Juda städer uppförde han offerhöjder för att där tända offereld åt andra gudar, och han förtörnade så HERREN, sina fäders Gud.</span> <span class="verse"><a name="26">26</a>Vad nu mer är att säga om honom och om alla hans företag, under hans första tid såväl som under hans sista, det finnes upptecknat i boken om Judas och Israels konungar.</span> <span class="verse"><a name="27">27</a>Och Ahas gick till vila hos sina fäder, och man begrov honom i Jerusalem, inne i själva staden; de lade honom nämligen icke i Israels konungars gravar.  Och hans son Hiskia blev konung efter honom.</span> </p></div</div></div></body></html>