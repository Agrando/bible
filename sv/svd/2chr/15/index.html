<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2chr/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2chr">2 Chronicles</a> &gt <strong>Chapter 15</strong></div><p><span class="verse"><a name="1">1</a>Och över Asarja, Odeds son, kom Guds Ande.</span> <span class="verse"><a name="2">2</a>Han gick ut mot Asa och sade till honom: »Hören mig, du, Asa, och I, hela Juda och Benjamin.  HERREN är med eder, när I ären med honom, och om I söken honom, så låter han sig finnas av eder; men om I övergiven honom, så övergiver han ock eder.</span> <span class="verse"><a name="3">3</a>En lång tid var ju Israel utan den sanne Guden, utan präster som undervisade dem, och utan någon lag.</span> <span class="verse"><a name="4">4</a>Men i sin nöd omvände de sig till HERREN, Israels Gud, och när de sökte honom, lät han sig finnas av dem.</span> <span class="verse"><a name="5">5</a>Under de tiderna fanns ingen trygghet, när man gick ut eller in; utan stor förvirring rådde bland alla dem som bodde här i länderna,</span> <span class="verse"><a name="6">6</a>och folk drabbade samman med folk och stad med stad; ty Gud förvirrade dem med allt slags nöd.</span> <span class="verse"><a name="7">7</a>Men varen I frimodiga, låten icke modet falla, ty edert verk skall få sin lön.»</span> <span class="verse"><a name="8">8</a>När Asa hörde dessa ord och denna profetia av profeten Oded, tog han mod till sig och skaffade bort styggelserna ur Judas och Benjamins hela land och ur de städer som han hade tagit i Efraims bergsbygd, och upprättade åter HERRENS altare, det som stod framför HERRENS förhus.</span> <span class="verse"><a name="9">9</a>Och han församlade hela Juda och Benjamin, så ock de främlingar ifrån Efraim, Manasse och Simeon, som bodde ibland dem; ty många från Israel hade gått över till honom, när de sågo att HERREN, hans Gud, var med honom.</span> <span class="verse"><a name="10">10</a>Och de församlade sig till Jerusalem i tredje månaden av Asas femtonde regeringsår,</span> <span class="verse"><a name="11">11</a>och offrade på den dagen åt HERREN sju hundra tjurar och sju tusen djur av småboskapen, uttagna av det byte som de hade fört med sig.</span> <span class="verse"><a name="12">12</a>Och de ingingo det förbundet att de skulle söka HERREN, sina fäders Gud, av allt sitt hjärta och av all sin själ,</span> <span class="verse"><a name="13">13</a>och att var och en som icke sökte HERREN, Israels Gud, han skulle bliva dödad, liten eller stor, man eller kvinna.</span> <span class="verse"><a name="14">14</a>Och de gåvo HERREN sin ed med hög röst och under jubel, och under det att trumpeter och basuner ljödo.</span> <span class="verse"><a name="15">15</a>Och hela Juda gladde sig över eden; ty de hade svurit den av allt sitt hjärta, och de sökte HERREN med hela sin vilja, och han lät sig finnas av dem, och han lät dem få ro på alla sidor.</span> <span class="verse"><a name="16">16</a>Konung Asa avsatte ock sin moder Maaka från hennes drottningsvärdighet, därför att hon hade satt upp en styggelse åt Aseran; Asa högg nu ned styggelsen och krossade de och brände upp den i Kidrons dal.</span> <span class="verse"><a name="17">17</a>Men offerhöjderna blevo icke avskaffade ur Israel; dock var Asas hjärta gudhängivet, så länge han levde.</span> <span class="verse"><a name="18">18</a>Och han förde in i Guds hus både vad hans fader och vad han själv hade helgat åt HERREN: silver, guld och kärl.</span> <span class="verse"><a name="19">19</a>Och intet krig uppstod förrän i Asas trettiofemte regeringsår.</span> </p></div</div></div></body></html>