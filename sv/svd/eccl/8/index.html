<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/eccl/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/eccl">Ecclesiastes</a> &gt <strong>Chapter 8</strong></div><p><span class="verse"><a name="1">1</a>Vem är lik den vise, och vem förstår att så uttyda en sak? Visheten gör människans ansikte ljust, genom den förvandlas det råa i hennes uppsyn.</span> <span class="verse"><a name="2">2</a>Jag säger er: Akta på konungens bud, ja, gör det för den eds skull som du har svurit vid Gud.</span> <span class="verse"><a name="3">3</a>Förhasta dig icke att övergiva honom, inlåt dig ej på något som är ont; han kan ju göra allt vad han vill.</span> <span class="verse"><a name="4">4</a>Ty en konungs ord är mäktigt, och vem kan säga till honom: »Vad gör du?»</span> <span class="verse"><a name="5">5</a>Den som håller budet skall icke veta av något ont; och tid och sätt skall den vises hjärta lära känna.</span> <span class="verse"><a name="6">6</a>Ty vart företag har sin tid och sitt sätt, och en människas ondska kommer tungt över henne.</span> <span class="verse"><a name="7">7</a>Hon vet ju icke vad som kommer att ske; vem kan säga henne huru något kommer att ske?</span> <span class="verse"><a name="8">8</a>Ingen människa har makt över vinden, till att hejda den, ej heller har någon makt över dödens dag, ej heller finnes undflykt i krig; så kan ogudaktigheten icke rädda sin man.</span> <span class="verse"><a name="9">9</a>Allt detta såg jag, när jag gav akt på allt vad som händer under solen, i en tid då den ena människan har makt över den andra, henne till olycka.</span> <span class="verse"><a name="10">10</a>Ock likaledes såg jag att de ogudaktiga fingo komma i sin grav och gå till vila, under det att sådana som hade gjort vad rätt var måste draga bort ifrån den Heliges boning och blevo förgätna i staden.  Också detta är fåfänglighet.</span> <span class="verse"><a name="11">11</a>Därför att dom icke strax går över vad ont som göres, få människors barn dristighet att göra det ont är,</span> <span class="verse"><a name="12">12</a>eftersom syndaren hundra gånger kan göra vad ont är och likväl får länge leva.  Dock vet jag ju att det skall gå de gudfruktiga väl, därför att de frukta Gud,</span> <span class="verse"><a name="13">13</a>men att det icke skall gå den ogudaktige väl, och att hans dagar icke skola förlängas, såsom skuggan förlänges, eftersom han icke fruktar Gud.</span> <span class="verse"><a name="14">14</a>En fåfänglighet som händer här på jorden är det att rättfärdiga finnas, vilka det går såsom hade de gjort de ogudaktigas gärningar, och att ogudaktiga finnas, vilka det går såsom hade de gjort de rättfärdigas gärningar.  Jag sade: Också detta är fåfänglighet.</span> <span class="verse"><a name="15">15</a>Så prisade jag då glädjen och fann att intet är bättre för människan under solen, än att hon äter ock dricker och är glad, så att detta får följa henne vid hennes möda, under de livsdagar som Gud giver henne under solen.</span> <span class="verse"><a name="16">16</a>När jag vände mitt hjärta till att förstå vishet, och till att betrakta det besvär som man gör sig på jorden utan att få sömn i sina ögon, varken dag eller natt,</span> <span class="verse"><a name="17">17</a>då insåg jag att det är så med alla Guds verk, att människan icke förmår fatta vad som händer under solen; ty huru mycket en människa än mödar sig för att utforska det, fattar hon det ändå icke.  Och om någon vis man tänker att han skall kunna förstå det, så kommer han ändå icke att kunna fatta det.</span> </p></div</div></div></body></html>