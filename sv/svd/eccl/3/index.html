<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/eccl/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/eccl">Ecclesiastes</a> &gt <strong>Chapter 3</strong></div><p><span class="verse"><a name="1">1</a>Allting har sin tid, och vart företag under himmelen har sin stund.</span> <span class="verse"><a name="2">2</a>Födas har sin tid, och dö har sin tid.  Plantera har sin tid, och rycka upp det planterade har sin tid.</span> <span class="verse"><a name="3">3</a>Dräpa har sin tid, och läka har sin tid.  Bryta ned har sin tid, och bygga upp har sin tid.</span> <span class="verse"><a name="4">4</a>Gråta har sin tid, och le har sin tid.  Klaga har sin tid, och dansa har sin tid.</span> <span class="verse"><a name="5">5</a>Kasta undan stenar har sin tid, och samla ihop stenar har sin tid.  Taga i famn har sin tid, och avhålla sig från famntag har sin tid.</span> <span class="verse"><a name="6">6</a>Söka upp har sin tid, och tappa bort har sin tid.  Förvara har sin tid, och kasta bort har sin tid.</span> <span class="verse"><a name="7">7</a>Riva sönder har sin tid, och sy ihop har sin tid.  Tiga har sin tid, och tala har sin tid.</span> <span class="verse"><a name="8">8</a>Älska har sin tid, och hata har sin tid.  Krig har sin tid, och fred har sin tid.</span> <span class="verse"><a name="9">9</a>Vad förmån av sin möda har då den som arbetar?</span> <span class="verse"><a name="10">10</a>Jag såg vilket besvär Gud har givit människors barn till att plåga sig med.</span> <span class="verse"><a name="11">11</a>Allt har han gjort skönt för sin tid, ja, han har ock lagt evigheten i människornas hjärtan, dock så, att de icke förmå att till fullo, ifrån begynnelsen intill änden, fatta det verk som Gud har gjort.</span> <span class="verse"><a name="12">12</a>Jag insåg att intet är bättre för dem, än att de äro glada och göra sig goda dagar, så länge de leva.</span> <span class="verse"><a name="13">13</a>Men om någon kan äta och dricka och njuta vad gott är under all sin möda, så är också detta en Guds gåva.</span> <span class="verse"><a name="14">14</a>Jag insåg att allt vad Gud gör skall förbliva evinnerligen; man kan icke lägga något därtill, ej heller taga något därifrån.  Och Gud har så gjort, för att man skall frukta honom.</span> <span class="verse"><a name="15">15</a>Vad som är, det var redan förut, och vad som kommer att ske, det skedde ock redan förut; Gud söker blott fram det förgångna.</span> <span class="verse"><a name="16">16</a>Ytterligare såg jag under solen att på domarsätet rådde orättfärdighet, och på rättfärdighetens säte orättfärdighet.</span> <span class="verse"><a name="17">17</a>Då sade jag i mitt hjärta: Både den rättfärdige och den orättfärdige skall Gud döma; ty vart företag och allt vad man gör har sin tid hos honom.</span> <span class="verse"><a name="18">18</a>Jag sade i mitt hjärta: För människornas skull sker detta, på det att Gud må pröva dem, och på det att de själva må inse att de äro såsom fänad.</span> <span class="verse"><a name="19">19</a>Ty det går människors barn såsom det går fänaden, dem alla går det lika.  Såsom fänaden dör, så dö ock de; enahanda ande hava de ock alla.  Ja, människorna hava intet framför fänaden, ty allt är fåfänglighet.</span> <span class="verse"><a name="20">20</a>Alla går de till samma mål; alla have de kommit av stoft, och alla skola de åter varda stoft.</span> <span class="verse"><a name="21">21</a>Vem kan veta om människornas ande att den stiger uppåt, och om fänadens ande att den far ned under jorden?</span> <span class="verse"><a name="22">22</a>Och jag såg att intet är bättre för människan, än att hon är glad under sitt arbete; ty detta är den del hon får.  Ty vem kan föra henne tillbaka, så att hon får se och hava glädje av vad som skall ske efter henne?</span> </p></div</div></div></body></html>