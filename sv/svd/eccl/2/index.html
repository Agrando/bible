<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/eccl/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/eccl">Ecclesiastes</a> &gt <strong>Chapter 2</strong></div><p><span class="verse"><a name="1">1</a>Jag sade i mitt hjärta: »Välan, jag vill pröva huru glädje kommer dig, gör dig nu goda dagar.»  Men se, också detta var fåfänglighet.</span> <span class="verse"><a name="2">2</a>Jag måste säga om löjet: »Det är dårskap», och om glädjen: »Vad gagnar den till?»</span> <span class="verse"><a name="3">3</a>I mitt hjärta begrundade jag huru jag skulle pläga min kropp med vin -- allt under det att mitt hjärta ägnade sig åt vishet -- och huru jag skulle hålla fast vid dårskap, till dess jag finge se vad som vore bäst för människors barn att göra under himmelen, de dagar de leva.</span> <span class="verse"><a name="4">4</a>Jag företog mig stora arbeten, jag byggde hus åt mig, jag planterade vingårdar åt mig.</span> <span class="verse"><a name="5">5</a>Jag anlade åt mig lustgårdar och parker och planterade i dem alla slags fruktträd.</span> <span class="verse"><a name="6">6</a>Jag anlade vattendammar åt mig för att ur dem vattna den skog av träd, som växte upp.</span> <span class="verse"><a name="7">7</a>Jag köpte trälar och trälinnor, och hemfödda tjänare fostrades åt mig; jag fick ock boskap, fäkreatur och får, i större myckenhet än någon som före mig hade varit i Jerusalem.</span> <span class="verse"><a name="8">8</a>Jag samlade mig jämväl silver och guld och allt vad konungar och länder kunna äga; jag skaffade mig sångare och sångerskor och vad som är människors lust: en hustru, ja, många.</span> <span class="verse"><a name="9">9</a>Så blev jag stor, allt mer och mer, större än någon som före mig hade varit i Jerusalem; och under detta bevarade jag ändå min vishet.</span> <span class="verse"><a name="10">10</a>Intet som mina ögon begärde undanhöll jag dem, och ingen glädje nekade jag mitt hjärta.  Ty mitt hjärta fann glädje i all min möda, och detta var min behållna del av all min möda.</span> <span class="verse"><a name="11">11</a>Men när jag så vände mig till att betrakta alla de verk som mina händer hade gjort, och den möda som jag hade nedlagt på dem, se, då var det allt fåfänglighet och ett jagande efter vind.  Ja, under solen finnes intet som kan räknas för vinning.</span> <span class="verse"><a name="12">12</a>När jag alltså vände mig till att jämföra vishet med oförnuft och dårskap -- ty vad kunna de människor göra, som komma efter konungen, annat än detsamma som man redan förut har gjort?  --</span> <span class="verse"><a name="13">13</a>då insåg jag att visheten väl har samma företräde framför dårskapen, som ljuset har framför mörkret:</span> <span class="verse"><a name="14">14</a>Den vise har ögon i sitt huvud, men dåren vandrar i mörker.  Dock märkte jag att det går den ene som den andre.</span> <span class="verse"><a name="15">15</a>Då sade jag i mitt hjärta: »Såsom det går dåren, så skall det ock gå mig; vad gagn har då därav att jag är förmer i vishet?» Och jag sade i mitt hjärta att också detta var fåfänglighet.</span> <span class="verse"><a name="16">16</a>Ty den vises minne varar icke evinnerligen, lika litet som dårens; i kommande dagar skall ju alltsammans redan vara förgätet.  Och måste icke den vise dö såväl som dåren?</span> <span class="verse"><a name="17">17</a>Och jag blev led vid livet, ty illa behagade mig vad som händer under solen, eftersom allt är fåfänglighet och ett jagande efter vind.</span> <span class="verse"><a name="18">18</a>Ja, jag blev led vid all den möda som jag hade gjort mig under solen, eftersom jag åt någon annan som skall komma efter mig måste lämna vad jag har gjort.</span> <span class="verse"><a name="19">19</a>Och vem vet om denne skall vara en vis man eller en dåre?  Men ändå skall han få råda över allt det varpå jag har nedlagt min möda och min vishet under solen.  Också detta är fåfänglighet.</span> <span class="verse"><a name="20">20</a>Så begynte jag då att åter förtvivla i mitt hjärta över all den möda som jag hade gjort mig under solen.</span> <span class="verse"><a name="21">21</a>Ty om en människa med vishet och insikt och skicklighet har utstått sin möda, så måste hon dock lämna sin del åt en annan som icke har haft någon möda därmed.  Också detta är fåfänglighet och ett stort elände.</span> <span class="verse"><a name="22">22</a>Ja, vad gagn har människan av all möda och hjärteoro som hon gör sig under solen?</span> <span class="verse"><a name="23">23</a>Alla hennes dagar äro ju fulla av plåga, och det besvär hon har är fullt av grämelse; icke ens om natten får hennes hjärta någon ro.  Också detta är fåfänglighet.</span> <span class="verse"><a name="24">24</a>Det är icke en lycka som beror av människan själv, att hon kan äta och dricka och göra sig goda dagar under sin möda.  Jag insåg att också detta kommer från Guds hand, hans som har sagt:</span> <span class="verse"><a name="25">25</a>»Vem kan äta, och vem kan njuta, mig förutan?»</span> <span class="verse"><a name="26">26</a>Ty åt den människa som täckes honom giver han vishet och insikt och glädje; men åt syndaren giver han besväret att samla in och lägga tillhopa, för att det sedan må tillfalla någon som täckes Gud.  Också detta är fåfänglighet och ett jagande efter vind.</span> </p></div</div></div></body></html>