<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/isa/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/isa">Isaiah</a> &gt <strong>Chapter 38</strong></div><p><span class="verse"><a name="1">1</a>Vid den tiden blev Hiskia dödssjuk; och profeten Jesaja, Amos' son, kom till honom och sade till honom: »Så säger HERREN: Beställ om ditt hus; ty du måste dö och skall icke tillfriskna.»</span> <span class="verse"><a name="2">2</a>Då vände Hiskia sitt ansikte mot väggen och bad till HERREN.</span> <span class="verse"><a name="3">3</a>Och han sade: »Ack HERRE, tänk dock på huru jag har vandrat inför dig i trohet och med hängivet hjärta och gjort, vad gott är i dina ögon.»  Och Hiskia grät bitterligen.</span> <span class="verse"><a name="4">4</a>Då kom HERRENS ord till Jesaja: han sade:</span> <span class="verse"><a name="5">5</a>»Gå och säg till Hiskia: Så säger HERREN, din fader Davids Gud: Jag har hört din bön, jag har sett dina tårar.  Se, jag skall föröka din livstid med femton år;</span> <span class="verse"><a name="6">6</a>jag skall ock rädda dig och denna stad ur den assyriske konungens hand.  Ja, jag skall beskärma denna stad.</span> <span class="verse"><a name="7">7</a>Och detta skall för dig vara tecknet från HERREN därpå att HERREN skall göra, vad han nu har lovat:</span> <span class="verse"><a name="8">8</a>se, solvisarskuggan, som nu på Ahas' solvisare har gått nedåt med solen, skall jag låta gå tio steg tillbaka.»  Så gick solen tillbaka på solvisaren de tio steg, som den reda hade lagt till rygga.</span> <span class="verse"><a name="9">9</a>En sång, skriven av Hiskia, Juda konung, när han hade varit sjuk och tillfrisknat från sin sjukdom:</span> <span class="verse"><a name="10">10</a>Jag tänkte: Jag går hädan i mina bästa dagar, in genom dödsrikets portar; jag varder berövad återstoden av mina år.</span> <span class="verse"><a name="11">11</a>Jag tänkte: Jag får icke mer se HERREN, HERREN i de levandes land. Hos dem som bo i förgängelsens rike får jag ej mer skåda människor.</span> <span class="verse"><a name="12">12</a>Min hydda ryckes upp och flyttas bort ifrån mig såsom en herdes tält. Jag har vävt mitt liv till slut såsom en vävare sin väv, och jag skäres nu ned från bommen; innan dagen har gått över till natt, är du färdig med mig.</span> <span class="verse"><a name="13">13</a>Jag måste ryta såsom ett lejon intill morgonen; så krossas alla bin i min kropp. Ja, innan dagen har gått över till natt, är du färdig med mig.</span> <span class="verse"><a name="14">14</a>Jag klagade såsom en svala, såsom en trana, jag suckade såsom en duva; matta blickade mina ögon mot höjden: »HERRE, jag lider nöd; tag dig an min sak.»</span> <span class="verse"><a name="15">15</a>Men vad skall jag väl säga, då han nu har talat till mig och själv utfört sitt verk? I ro får jag nu leva alla mina år till slut efter all min själs bedrövelse.</span> <span class="verse"><a name="16">16</a>Herre, sådant länder till liv, min ande har i allo sitt liv därav. Och så helar du mig -- ja, giv mig liv!</span> <span class="verse"><a name="17">17</a>Se till mitt bästa kom denna bittra bedrövelse över mig. I din kärlek räddade du min själ ifrån förintelsens grop, i det du kastade alla mina synder bakom din rygg.</span> <span class="verse"><a name="18">18</a>Ty dödsriket tackar dig icke, döden prisar dig icke, och de som hava farit ned i graven hoppas ej mer på din trofasthet.</span> <span class="verse"><a name="19">19</a>De som leva, de som leva, de tacka dig, såsom ock jag nu gör; och fäderna göra din trofasthet kunnig för barnen.</span> <span class="verse"><a name="20">20</a>HERREN skall frälsa mig, och mina sånger skola vi då spela i alla våra livsdagar däruppe i HERRENS hus.</span> <span class="verse"><a name="21">21</a>Och Jesaja tillsade, att man skulle taga en fikonkaka och lägga den såsom plåster på bulnaden, så skulle han tillfriskna.</span> <span class="verse"><a name="22">22</a>Men Hiskia sade: »Vad för ett tecken gives mig därpå att jag skall få gå upp i HERRENS hus?»</span> </p></div</div></div></body></html>