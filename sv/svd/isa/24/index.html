<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/isa/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/isa">Isaiah</a> &gt <strong>Chapter 24</strong></div><p><span class="verse"><a name="1">1</a>Se, HERREN ödelägger jorden och föröder den; han omvälver, vad därpå är, och förströr dess inbyggare.</span> <span class="verse"><a name="2">2</a>Och det går prästen såsom folket, husbonden såsom tjänaren, husfrun såsom tjänarinnan, säljaren såsom köparen, låntagaren såsom långivaren, gäldenären såsom borgenären.</span> <span class="verse"><a name="3">3</a>Jorden bliver i grund ödelagd och i grund utplundrad; ty HERREN har talat detta ord.</span> <span class="verse"><a name="4">4</a>Jorden sörjer och tvinar bort, jordkretsen försmäktar och tvinar bort, vad högt är bland jordens folk försmäktar.</span> <span class="verse"><a name="5">5</a>Ty jorden har blivit ohelgad under sina inbyggare; de hava överträtt lagarna, de hava förvandlat rätten, brutit det eviga förbundet.</span> <span class="verse"><a name="6">6</a>Därför uppfräter förbannelse jorden, och de som bo där måste lida, vad de hava förskyllt; därför förtäras jordens inbyggare av hetta, så att ej många människor finnas kvar.</span> <span class="verse"><a name="7">7</a>Vinmusten sörjer, vinträdet försmäktar; de som voro så hjärteglada sucka nu alla.</span> <span class="verse"><a name="8">8</a>Det är förbi med fröjden vid pukornas ljud, de gladas larm ha tystnat; det är förbi med fröjden vid harpans klang.</span> <span class="verse"><a name="9">9</a>Vin dricker man icke mer under sång, rusdrycken kännes bitter för dem som dricka den.</span> <span class="verse"><a name="10">10</a>Nedbruten ligger den öde staden; vart hus är stängt, så att ingen kommer därin.</span> <span class="verse"><a name="11">11</a>Därute höres klagorop över vinet; all glädje är såsom en nedgången sol, all jordens fröjd har flyktat.</span> <span class="verse"><a name="12">12</a>Ödeläggelse allenast är kvar i staden, och porten är slagen i spillror.</span> <span class="verse"><a name="13">13</a>Ty det måste så gå på jorden bland folken, såsom det går, när man slår ned oliver, såsom när man gör en efterskörd, sedan vinbärgningen är slut.</span> <span class="verse"><a name="14">14</a>Dessa häva då upp sin röst och jubla; fröjderop över HERRENS höghet ljuda borta i väster:</span> <span class="verse"><a name="15">15</a>»Ären därför HERREN i österns bygder, även i havsländerna HERRENS, Israels Guds, namn.»</span> <span class="verse"><a name="16">16</a>Från jordens ända höra vi lovsånger: »En härlig lott får den rättfärdige!»  Men jag säger: Jag arme, jag arme, ve mig! Härjare härja, ja härjande fara härjare fram.</span> <span class="verse"><a name="17">17</a>Faror, fallgropar och fällor vänta eder, I jordens inbyggare.</span> <span class="verse"><a name="18">18</a>Och om någon flyr undan farlighetsropen, så störtar han i fallgropen, och om han kommer upp ur fallgropen, så fångas han i fällan.  Ty fönstren i höjden äro öppnade, och jordens grundvalar bäva.</span> <span class="verse"><a name="19">19</a>Jorden brister, ja, den brister; jorden rämnar, ja, den rämnar; jorden vacklar, ja, den vacklar;</span> <span class="verse"><a name="20">20</a>jorden raglar, ja, den raglar såsom en drucken; den gungar såsom vaktskjulet i trädets topp.  Dess överträdelse vilar tung på den, och den faller och kan icke mer stå upp.</span> <span class="verse"><a name="21">21</a>På den tiden skall HERREN hemsöka höjdens här uppe i höjden och jordens konungar nere på jorden.</span> <span class="verse"><a name="22">22</a>Och de skola samlas tillhopa, såsom fångar hopsamlas i fånggropen, och skola inneslutas i fängelse; sent omsider når dem hemsökelsen.</span> <span class="verse"><a name="23">23</a>Då skall månen blygas och solen skämmas; ty HERREN Sebaot skall då vara konung på Sions berg och i Jerusalem, och hans äldste skola skåda härlighet.</span> </p></div</div></div></body></html>