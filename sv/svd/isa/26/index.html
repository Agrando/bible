<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/isa/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/isa">Isaiah</a> &gt <strong>Chapter 26</strong></div><p><span class="verse"><a name="1">1</a>På den tiden skall man sjunga denna sång i Juda land:  »Vår stad giver oss styrka; murar och värn bereda oss frälsning.</span> <span class="verse"><a name="2">2</a>Låten upp portarna, så att ett rättfärdigt folk får draga därin, ett som håller tro.</span> <span class="verse"><a name="3">3</a>Den som är fast i sitt sinne bevarar du i frid, i frid; ty på dig förtröstar han.</span> <span class="verse"><a name="4">4</a>Förtrösten då på HERREN till evig tid; ty HERREN, HERREN är en evig klippa.</span> <span class="verse"><a name="5">5</a>Ty dem som trona i höjden, dem störtar han ned, ja, den höga staden; han ödmjukar den, ödmjukar den till jorden, han slår den ned i stoftet.</span> <span class="verse"><a name="6">6</a>Den trampas under fötterna, under de förtrycktas fötter, under de armas steg.»</span> <span class="verse"><a name="7">7</a>Men den rättfärdiges väg är jämn; åt den rättfärdige bereder du en jämnad stig.</span> <span class="verse"><a name="8">8</a>Ja, på dina domars väg, HERRE, förbida vi dig; till ditt namn och ditt pris står vår själs trängtan.</span> <span class="verse"><a name="9">9</a>Min själ trängtar efter dig om natten, och anden i mig söker dig bittida; ty när dina domar drabbar jorden, lära sig jordkretsens inbyggare rättfärdighet.</span> <span class="verse"><a name="10">10</a>Om nåd bevisas mot den ogudaktige, så lär han sig icke rättfärdighet; i det land, där rätt skulle övas, gör han då vad orätt är och ser icke HERRENS höghet.</span> <span class="verse"><a name="11">11</a>HERRE, din hand är upplyft, men de se det icke; må de nu med blygsel se din nitälskan för folket; ja, må eld förtära dina ovänner.</span> <span class="verse"><a name="12">12</a>HERRE, du skall skaffa frid åt oss, ty allt vad vi hava uträttat har du utfört åt oss.</span> <span class="verse"><a name="13">13</a>HERREN, vår Gud, andra herrar än du hava härskat över oss, men allenast dig prisa vi, allenast ditt namn.</span> <span class="verse"><a name="14">14</a>De döda få icke liv igen, skuggorna stå ej åter upp; därför hemsökte och förgjorde du dem och utrotade all deras åminnelse.</span> <span class="verse"><a name="15">15</a>Du förökade en gång folket, HERRE; du förökade folket och bevisade dig härlig; du utvidgade landets alla gränser.</span> <span class="verse"><a name="16">16</a>HERRE, i nöden hava de nu sökt dig, de hava utgjutit tysta böner, när din tuktan kom över dem.</span> <span class="verse"><a name="17">17</a>Såsom en havande kvinna, då hon är nära att föda, våndas och ropar i sina kval, så var det med oss inför ditt ansikte, o HERRE.</span> <span class="verse"><a name="18">18</a>Vi voro också havande och våndades; men när vi födde, var det vind. Vi kunde icke bereda frälsning åt landet; inga människor födas mer till att bo på jordens krets.</span> <span class="verse"><a name="19">19</a>Men dina döda må få liv igen; mina dödas kroppar må åter stå upp. Vaknen upp och jublen, I som liggen i graven; ty din dagg är en ljusets dagg, och jorden skall giva igen de avsomnade.</span> <span class="verse"><a name="20">20</a>Välan då, mitt folk, gå in i dina kamrar och stäng igen dörrarna om dig; göm dig ett litet ögonblick, till dess att vreden har gått förbi.</span> <span class="verse"><a name="21">21</a>Ty se, HERREN träder ut ur sin boning, för att hemsöka jordens inbyggare för deras missgärning; och jorden skall låta komma i dagen allt blod som där har blivit utgjutet, och skall icke längre betäcka dem som där hava blivit dräpta.</span> </p></div</div></div></body></html>