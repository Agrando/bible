<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/isa/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/isa">Isaiah</a> &gt <strong>Chapter 22</strong></div><p><span class="verse"><a name="1">1</a>Utsaga om Synernas dal.  Vad är då på färde, eftersom allt ditt folk stiger upp på taken?</span> <span class="verse"><a name="2">2</a>Du larmuppfyllda, du bullrande stad, du glada stad! Dina slagna hava icke blivit slagna med svärd, ej dödats i strid.</span> <span class="verse"><a name="3">3</a>Alla dina furstar hava samfällt flytt undan, utan bågskott blevo de fångar. Ja, så många som påträffades hos dig blevo allasammans fångar, huru långt bort de än flydde.</span> <span class="verse"><a name="4">4</a>Därför säger jag: Vänden blicken ifrån mig, jag måste gråta bitterligen; trugen icke på mig tröst för att dottern mitt folk har blivit förstörd.</span> <span class="verse"><a name="5">5</a>Ty en dag med förvirring, nedtrampning och bestörtning kommer från Herren, HERREN Sebaot, i Synernas dal, med nedbrutna murar och med rop upp mot berget.</span> <span class="verse"><a name="6">6</a>Elam hade fattat kogret, vagnskämpar och ryttare följde honom; Kir hade blottat skölden.</span> <span class="verse"><a name="7">7</a>Dina skönaste dalar voro fyllda med vagnar, och ryttarna hade fattat stånd vid porten.</span> <span class="verse"><a name="8">8</a>Juda blev blottat och låg utan skydd.  Då skådade du bort efter vapnen i Skogshuset.</span> <span class="verse"><a name="9">9</a>Och I sågen att Davids stad hade många rämnor, och I samladen upp vattnet i Nedre dammen.</span> <span class="verse"><a name="10">10</a>Husen i Jerusalem räknaden I, och I bröten ned husen för att befästa muren.</span> <span class="verse"><a name="11">11</a>Och mellan de båda murarna gjorden I en behållare för vattnet från Gamla dammen.  Men I skådaden icke upp till honom som hade verkat detta; till honom som för länge sedan hade bestämt det sågen I icke.</span> <span class="verse"><a name="12">12</a>Herren, HERREN Sebaot kallade eder på den dagen till gråt och klagan, till att raka edra huvuden och hölja eder i sorgdräkt.</span> <span class="verse"><a name="13">13</a>Men i stället hängåven I eder åt fröjd och glädje; I dödaden oxar och slaktaden får, I åten kött och drucken vin, I saden: »Låtom oss äta och dricka, ty i morgon måste vi dö.»</span> <span class="verse"><a name="14">14</a>Därför ljuder från HERREN Sebaot denna uppenbarelse i mina öron: Sannerligen, denna eder missgärning skall icke bliva försonad, så länge I leven, säger Herren, HERREN Sebaot.</span> <span class="verse"><a name="15">15</a>Så sade Herren, HERREN Sebaot: Gå bort till honom där, förvaltaren, överhovmästaren Sebna, och säg till honom:</span> <span class="verse"><a name="16">16</a>Vad gör du här, och vem tänker du lägga här, eftersom du här hugger ut en grav åt dig?  Du som hugger ut din grav så högt uppe, du som i klippan urholkar en boning åt dig,</span> <span class="verse"><a name="17">17</a>du må veta att HERREN skall slunga dig långt bort, en sådan man som du är.  Han skall rulla dig tillhopa till en klump,</span> <span class="verse"><a name="18">18</a>han skall hopnysta dig såsom ett nystan, och kasta dig såsom en boll bort till ett land som har utrymme nog för dig; där skall du dö, och dit skola dina härliga vagnar komma, du skamfläck för din herres hus.</span> <span class="verse"><a name="19">19</a>Ja, jag skall stöta dig bort ifrån din plats, och från din tjänst skall du bliva avsatt.</span> <span class="verse"><a name="20">20</a>Och på den dagen skall jag kalla på min tjänare Eljakim, Hilkias son;</span> <span class="verse"><a name="21">21</a>honom skall jag ikläda din livklädnad, och med ditt bälte skall jag omgjorda honom, och skall lägga ditt välde i hans hand, så att han bliver en fader för Jerusalems invånare och för Juda hus.</span> <span class="verse"><a name="22">22</a>Och jag skall giva honom Davids hus' nyckel att bära; när han upplåter, skall ingen tillsluta, och när han tillsluter, skall ingen upplåta.</span> <span class="verse"><a name="23">23</a>Och jag skall slå in honom till en stadig spik i en fast vägg, och han skall bliva ett äresäte för sin faders hus.</span> <span class="verse"><a name="24">24</a>Men om då hans faders hus, så tungt det är, hänger sig på honom, med ättlingar och avkomlingar -- alla slags småkärl av vad slag som helst, skålar eller allahanda krukor --</span> <span class="verse"><a name="25">25</a>då, på den dagen, säger HERREN Sebaot, skall spiken, som var inslagen i den fasta väggen lossna; den skall gå sönder och falla ned, och bördan som hängde därpå, skall krossas.  Ty så har HERREN talat.</span> </p></div</div></div></body></html>