<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 43</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/isa/43"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/isa">Isaiah</a> &gt <strong>Chapter 43</strong></div><p><span class="verse"><a name="1">1</a>Men nu säger HERREN så, han som har skapat dig, Jakob, han som har danat dig, Israel: Frukta icke, ty jag har förlossat dig, jag har kallat dig vid ditt namn, du är min.</span> <span class="verse"><a name="2">2</a>Om du ock måste gå genom vatten, så är jag med dig, eller genom strömmar, så skola de icke fördränka dig; måste du än gå genom eld, så skall du ej bliva svedd, och lågorna skola ej förtära dig.</span> <span class="verse"><a name="3">3</a>Ty jag är HERREN, din Gud, Israels Helige, din frälsare; jag giver Egypten till lösepenning för dig, Etiopien och Seba i ditt ställe.</span> <span class="verse"><a name="4">4</a>Eftersom du är så dyrbar i mina ögon, så högt aktad och så älskad av mig, därför giver jag människor till lösen för dig och folk till lösen för ditt liv.</span> <span class="verse"><a name="5">5</a>Frukta då icke, ty jag är med dig. Jag skall låta dina barn komma från öster, och från väster skall jag samla dig tillhopa.</span> <span class="verse"><a name="6">6</a>Jag skall säga till Norden: »Giv hit» och till södern: »Förhåll mig dem icke; för hit mina söner ifrån fjärran och mina döttrar ifrån jordens ända,</span> <span class="verse"><a name="7">7</a>envar som är uppkallad efter mitt namn och som jag har skapat till min ära, envar som jag har danat och gjort.»</span> <span class="verse"><a name="8">8</a>För hitut det blinda folket, som dock har ögon, och de döva, som dock hava öron.</span> <span class="verse"><a name="9">9</a>Alla folk hava kommit tillsammans, folkslagen samla sig tillhopa. Vem bland dem finnes, som skulle kunna förutsäga sådant? Må de låta oss höra sina forna utsagor. Må de ställa fram sina vittnen och bevisa sin rätt, så att dessa, när de höra det, kunna säga: »Det är sant.»</span> <span class="verse"><a name="10">10</a>Men I ären mina vittnen, säger HERREN, I ären min tjänare, den som jag har utvalt, på det att I mån veta och tro mig och förstå, att det är jag; före mig är ingen Gud danad, och efter mig skall ingen komma.</span> <span class="verse"><a name="11">11</a>Jag, jag är HERREN, och förutom mig finnes ingen frälsare.</span> <span class="verse"><a name="12">12</a>Jag har förkunnat det och skaffat frälsning, jag har kungjort det och ingen främmande gud bland eder. I ären mina vittnen, säger HERREN; och jag är Gud.</span> <span class="verse"><a name="13">13</a>Ja, allt framgent är jag densamme, och ingen kan rädda från min hand. När jag vill göra något, vem kan då avvända det?</span> <span class="verse"><a name="14">14</a>Så säger HERREN, eder förlossare, Israels Helige: För eder skull sänder jag mitt bud mot Babel, och jag skall driva dem allasammans på flykten, jag skall driva kaldéerna ned på skeppen som voro deras fröjd.</span> <span class="verse"><a name="15">15</a>Jag är HERREN, eder Helige, Israels skapare, eder konung.</span> <span class="verse"><a name="16">16</a>Så säger HERREN, han som gör en väg i havet, en stig i väldiga vatten,</span> <span class="verse"><a name="17">17</a>han som för vagnar och hästar ditut, ja, härskara och och stridsmakt, sedan ligga de där tillhopa och kunna icke stå upp, de äro utsläckta, de hava slocknat såsom en veke:</span> <span class="verse"><a name="18">18</a>Tänken icke på vad förr har varit, akten icke på vad fordom har skett.</span> <span class="verse"><a name="19">19</a>Se, jag vill göra något nytt. Redan nu visar det sig; märken I det icke? Ja, jag skall göra en väg i öknen och strömmar i ödemarken,</span> <span class="verse"><a name="20">20</a>så att markens djur skola ära mig, schakaler och strutsar, därför att jag låter vatten flyta i öknen, strömmar i ödemarken, så att mitt folk, min utkorade, kan få dricka.</span> <span class="verse"><a name="21">21</a>Det folk, som jag har danat åt mig, skall förtälja mitt lov.</span> <span class="verse"><a name="22">22</a>Men icke har du, Jakob, kallat mig hit, i det du har gjort dig möda för min skull, du Israel.</span> <span class="verse"><a name="23">23</a>Icke har du framburit åt mig dina brännoffersfår eller ärat mig med dina slaktoffer; icke har jag vållat dig arbete med spisoffer, ej heller möda med rökelse.</span> <span class="verse"><a name="24">24</a>Icke har du köpt kalmus åt mig för dina penningar eller mättat mig med dina slaktoffers fett. Nej, du har vållat mig arbete genom dina synder och möda genom dina missgärningar.</span> <span class="verse"><a name="25">25</a>Jag, jag är den som utplånar dina överträdelser för min egen skull, och dina synder kommer jag icke mer ihåg.</span> <span class="verse"><a name="26">26</a>Låt mig höra, vad du har att säga, och låt oss gå till rätta med varandra; tala du, för att du må finnas rättfärdig.</span> <span class="verse"><a name="27">27</a>Men se, redan din stamfader syndade, och de som förde din talan begingo överträdelser mot mig.</span> <span class="verse"><a name="28">28</a>Därför har jag måst låta helgedomens furstar utstå vanära och har överlämnat Jakob åt tillspillogivning, Israel åt försmädelse.</span> </p></div</div></div></body></html>