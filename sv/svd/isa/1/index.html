<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/isa/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/isa">Isaiah</a> &gt <strong>Chapter 1</strong></div><p><span class="verse"><a name="1">1</a>Detta är Jesajas, Amos' sons, syner, vad han skådade angående Juda och Jerusalem i Ussias, Jotams, Ahas' och Hiskias, Juda konungars, tid.</span> <span class="verse"><a name="2">2</a>Hören, I himlar, och lyssna, du jord; ty HERREN talar. Barn har jag uppfött och fostrat, men de hava avfallit från mig.</span> <span class="verse"><a name="3">3</a>En oxe känner sin ägare och en åsna sin herres krubba, men Israel känner intet, mitt folk förstår intet.</span> <span class="verse"><a name="4">4</a>Ve dig, du syndiga släkte, du skuldbelastade folk, du ogärningsmäns avföda, I vanartiga barn, som haven övergivit HERREN, föraktat Israels Helige och vikit bort ifrån honom!</span> <span class="verse"><a name="5">5</a>Var skall man mer slå eder, då I så fortgån i avfällighet? Hela huvudet är ju krankt, och hela hjärtat är sjukt.</span> <span class="verse"><a name="6">6</a>Ifrån fotbladet ända upp till huvudet finnes intet helt, blott sårmärken och blånader och friska sår, icke utkramade eller förbundna eller lenade med olja.</span> <span class="verse"><a name="7">7</a>Edert land är en ödemark, edra städer äro uppbrända i eld, edra åkrar bliva i eder åsyn förtärda av främlingar; en ödeläggelse är det, såsom där främlingar hava omstörtat allt.</span> <span class="verse"><a name="8">8</a>Allenast dottern Sion står kvar där, såsom en hydda i en vingård, såsom ett vaktskjul på ett gurkfält, såsom en inspärrad stad.</span> <span class="verse"><a name="9">9</a>Om HERREN Sebaot icke hade lämnat en liten återstod kvar åt oss, då vore vi såsom Sodom, vi vore Gomorra lika.</span> <span class="verse"><a name="10">10</a>Hören HERRENS ord, I Sodomsfurstar, lyssna till vår Guds lag, du Gomorra-folk.</span> <span class="verse"><a name="11">11</a>Vad skall jag med edra många slaktoffer? säger HERREN. Jag är mätt på brännoffer av vädurar och på gödkalvars fett, och till blod av tjurar och lamm och bockar har jag intet behag.</span> <span class="verse"><a name="12">12</a>När I kommen för att träda fram inför mitt ansikte, vem begär då av eder det, att mina förgårdar trampas ned?</span> <span class="verse"><a name="13">13</a>Bären ej vidare fram fåfängliga spisoffer; ångan av dem är en styggelse för mig. Nymånader och sabbater och utlysta fester, ondska i förening med högtidsförsamlingar, sådant kan jag icke lida.</span> <span class="verse"><a name="14">14</a>Edra nymånader och högtider hatar min själ; de hava blivit mig en börda, jag orkar ej bära den.</span> <span class="verse"><a name="15">15</a>Ja, huru I än uträcken edra händer, så gömmer jag mina ögon för eder, och om I än mycket bedjen, så hör jag icke därpå. Edra händer äro fulla av blod;</span> <span class="verse"><a name="16">16</a>tvån eder då, och renen eder. Skaffen edert onda väsende bort ifrån mina ögon. Hören upp att göra, vad ont är.</span> <span class="verse"><a name="17">17</a>Lären att göra vad gott är, faren efter det rätt är, visen förtryckaren på bättre vägar, skaffen den faderlöse rätt, utfören änkans sak.</span> <span class="verse"><a name="18">18</a>Kom, låt oss gå till rätta med varandra, säger HERREN. Om edra synder än äro blodröda, så kunna de bliva snövita, och om de äro röda såsom scharlakan, så kunna de bliva såsom vit ull.</span> <span class="verse"><a name="19">19</a>Om I ären villiga att höra, skolen I få äta av landets goda.</span> <span class="verse"><a name="20">20</a>Men ären I ovilliga och gensträviga, skolen I förtäras av svärd; ty så har HERRENS mun talat.</span> <span class="verse"><a name="21">21</a>Huru har hon icke blivit en sköka, den trogna staden! Den var full av rätt, rättfärdighet bodde därinne, men nu bo där mördare.</span> <span class="verse"><a name="22">22</a>Ditt silver har blivit slagg, ditt ädla vin är utspätt med vatten.</span> <span class="verse"><a name="23">23</a>Dina styresmän äro upprorsmän och tjuvars stallbröder. Alla älskar de mutor och fara efter vinning. Den faderlöse skaffa de icke rätt, och änkans sak kommer icke inför dem.</span> <span class="verse"><a name="24">24</a>Därför säger Herren, HERREN Sebaot, den Starke i Israel: Ve!  Jag vill släcka min harm på mina ovänner och hämnas på mina fiender.</span> <span class="verse"><a name="25">25</a>Jag vill vända min hand emot dig och bortrensa ditt slagg såsom med lutsalt och skaffa bort all din oädla malm.</span> <span class="verse"><a name="26">26</a>Jag vill åter giva dig sådana domare som tillförne, och sådana rådsherrar som du förut ägde. Därefter skall du kallas »rättfärdighetens stad», »en trogen stad».</span> <span class="verse"><a name="27">27</a>Sion skall genom rätt bliva förlossad och dess omvända genom rättfärdighet.</span> <span class="verse"><a name="28">28</a>Men fördärv skall drabba alla överträdare och syndare, och de som övergiva HERREN, de skola förgås.</span> <span class="verse"><a name="29">29</a>Ja, de skola komma på skam med de terebinter som voro eder fröjd; och I skolen få blygas över de lustgårdar som I haden så kära.</span> <span class="verse"><a name="30">30</a>Ty I skolen bliva såsom en terebint med vissnade löv och varda lika en lustgård utan något vatten.</span> <span class="verse"><a name="31">31</a>Och de väldige skola varda såsom blår, och deras verk såsom en gnista, och de skola tillsammans brinna, och ingen skall kunna släcka.</span> </p></div</div></div></body></html>