<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/isa/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/isa">Isaiah</a> &gt <strong>Chapter 8</strong></div><p><span class="verse"><a name="1">1</a>Och HERREN sade till mig: »Tag dig en stor tavla och skriv på den med tydlig stil Maher-salal Has-bas.</span> <span class="verse"><a name="2">2</a>Och jag vill taga mig pålitliga vittnen: prästen Uria och Sakarja, Jeberekjas son.»</span> <span class="verse"><a name="3">3</a>Och jag gick in till profetissan, och hon blev havande och födde en son.  Och HERREN sade till mig: »Giv honom namnet Maher-salal Has-bas.</span> <span class="verse"><a name="4">4</a>Ty förrän gossen kan säga 'fader' och 'moder' skall man bära Damaskus' skatter och byte från Samaria fram för konungen i Assyrien.»</span> <span class="verse"><a name="5">5</a>Och HERREN talade vidare till mig och sade:</span> <span class="verse"><a name="6">6</a>»Eftersom detta folk föraktar Siloas vatten, som flyter så stilla, och har sin fröjd med Resin och Remaljas son,</span> <span class="verse"><a name="7">7</a>se, därför skall HERREN låta komma över dem flodens vatten, de väldiga och stora, nämligen konungen i Assyrien med all hans härlighet.  Och den skall stiga över alla sina bräddar och gå över alla sina stränder.</span> <span class="verse"><a name="8">8</a>Den skall tränga fram i Juda, svämma över och utbreda sig och räcka ända upp till halsen; och med sina utbredda vingar, skall den uppfylla ditt land, Immanuel, så vitt det är.»</span> <span class="verse"><a name="9">9</a>Rasen, I folk; I skolen dock krossas. Lyssnen, alla I fjärran länder. Rusten eder; I skolen dock krossas. Ja, rusten eder; I skolen dock krossas.</span> <span class="verse"><a name="10">10</a>Gören upp planer; de varda dock om intet. Avtalen, vad I viljen; det skall dock ej lyckas. Ty Gud är med oss.</span> <span class="verse"><a name="11">11</a>Ty så sade HERREN till mig, när hans hand kom över mig med makt och han varnade mig för att vandra på detta folks väg:</span> <span class="verse"><a name="12">12</a>I skolen icke kalla för sammansvärjning allt vad detta folk kallar sammansvärjning, ej heller skolen I frukta vad det fruktar, I skolen icke förskräckas därför.</span> <span class="verse"><a name="13">13</a>Nej, HERREN Sebaot skolen I hålla helig; honom skolen I frukta, och för honom skolen I förskräckas.</span> <span class="verse"><a name="14">14</a>Så skall han varda för eder något heligt; men för de två Israels hus skall han bliva en stötesten och en klippa till fall och för Jerusalems invånare en snara och ett giller.</span> <span class="verse"><a name="15">15</a>Många av dem skola stupa därpå, de skola falla och krossas, de skola snärjas och varda fångade.</span> <span class="verse"><a name="16">16</a>Lägg vittnesbördet ombundet och lagen förseglad i mina lärjungars hjärtan.</span> <span class="verse"><a name="17">17</a>Så vill jag förbida HERREN, då han nu döljer sitt ansikte för Jakobs hus; jag vill vänta efter honom.</span> <span class="verse"><a name="18">18</a>Se, jag och barnen som HERREN har givit mig, vi äro tecken och förebilder i Israel, från HERREN Sebaot, som bor på Sions berg.</span> <span class="verse"><a name="19">19</a>Och när man säger till eder: »Frågen andebesvärjare och spåmän, dem som viska och mumla», så svaren: »Skall icke ett folk fråga sin Gud?  Skall man fråga de döda för de levande?»</span> <span class="verse"><a name="20">20</a>»Nej, hållen eder till lagen, till vittnesbördet!»  Så skola förvisso en gång de nödgas mana, för vilka nu ingen morgonrodnad finnes.</span> <span class="verse"><a name="21">21</a>De skola draga omkring i landet, nedtryckta och hungrande, och i sin hunger skola de förbittras och skola förbanna sin konung och sin Gud.  Och de skola vända blicken uppåt, de skola ock skåda ned på jorden;</span> <span class="verse"><a name="22">22</a>men se, där är nöd och mörker och natt av ångest.  Ja, tjockt mörker är de fördrivnas liv.</span> </p></div</div></div></body></html>