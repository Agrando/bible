<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/isa/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/isa">Isaiah</a> &gt <strong>Chapter 32</strong></div><p><span class="verse"><a name="1">1</a>En konung skall uppstå, som skall regera med rättfärdighet, och härskare, som skola härska med rättvisa.</span> <span class="verse"><a name="2">2</a>Var och en av dem skall vara såsom en tillflykt i stormen, ett skydd mot störtskuren; de skola vara såsom vattenbäckar i en ödemark, såsom skuggan av en väldig klippa i ett törstigt land.</span> <span class="verse"><a name="3">3</a>Då skola de seendes ögon icke vara förblindade, och de hörandes öron skola lyssna till.</span> <span class="verse"><a name="4">4</a>Då skola de lättsinnigas hjärtan bliva förståndiga och vinna kunskap, och de stammandes tungor skola tala flytande och tydligt.</span> <span class="verse"><a name="5">5</a>Dåren skall då icke mer heta ädling, ej heller bedragaren kallas herre.</span> <span class="verse"><a name="6">6</a>Ty en dåre talar dårskap, och hans hjärta reder till fördärv; så övar han gudlöshet och talar, vad förvänt är, om HERREN, så låter han den hungrige svälta och nekar den törstige en dryck vatten.</span> <span class="verse"><a name="7">7</a>Och bedragaren brukar onda vapen, han tänker ut skändliga anslag till att fördärva de betryckta genom lögnaktiga ord, fördärva en fattig, som har rätt i sin talan.</span> <span class="verse"><a name="8">8</a>Men en ädling tänker ädla tankar och står fast vid det som ädelt är.</span> <span class="verse"><a name="9">9</a>I kvinnor, som ären så säkra, stån upp och hören min röst; I sorglösa jungfrur, lyssnen till mitt tal.</span> <span class="verse"><a name="10">10</a>När år och dagar hava gått, då skolen I darra, I som ären så sorglösa, ty då är det slut med all vinbärgning, och ingen fruktskörd kommer mer.</span> <span class="verse"><a name="11">11</a>Bäven, I som ären så säkra, darren, I som ären så sorglösa, läggen av edra kläder och blotten eder, kläden edra länder med säcktyg.</span> <span class="verse"><a name="12">12</a>Slån eder för bröstet och klagen över de sköna fälten, över de fruktsamma vinträden,</span> <span class="verse"><a name="13">13</a>över mitt folks åkrar som fyllas av törne och tistel, ja, över alla glädjens boningar i den yra staden.</span> <span class="verse"><a name="14">14</a>Ty palatsen äro övergivna, den folkrika staden ligger öde, Ofelhöjden med vakttornet är förvandlad till grotthålor för evig tid, till en plats, där vildåsnor hava sin fröjd och där hjordar beta --</span> <span class="verse"><a name="15">15</a>detta intill dess att ande från höjden bliver utgjuten över oss. Då skall öknen bliva ett bördigt fält och det bördiga fältet räknas såsom vildmark;</span> <span class="verse"><a name="16">16</a>då skall rätten taga sin boning i öknen och rättfärdigheten bo på det bördiga fältet.</span> <span class="verse"><a name="17">17</a>Och rättfärdighetens frukt skall vara frid och rättfärdighetens vinning vara ro med trygghet till evig tid.</span> <span class="verse"><a name="18">18</a>Och mitt folk skall bo i fridshyddor, i trygga boningar och på säkra viloplatser.</span> <span class="verse"><a name="19">19</a>Men under hagelskurar skall skogen fällas, och djupt skall staden bliva ödmjukad.</span> <span class="verse"><a name="20">20</a>Sälla ären då I som fån så vid alla vatten, I som kunnen låta edra oxar och åsnor fritt ströva omkring.</span> </p></div</div></div></body></html>