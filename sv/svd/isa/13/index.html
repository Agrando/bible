<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/isa/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/isa">Isaiah</a> &gt <strong>Chapter 13</strong></div><p><span class="verse"><a name="1">1</a>Detta är en utsaga om Babel, vad som uppenbarades för Jesaja, Amos' son.</span> <span class="verse"><a name="2">2</a>Resen upp ett baner på ett kalt berg, ropen högt till dem; viften med handen att de må draga in genom de mäktiges portar.</span> <span class="verse"><a name="3">3</a>Jag själv har bådat upp mina invigda, ja, kallat mina hjältar till mitt vredesverk, min stolta skara, som jublar.</span> <span class="verse"><a name="4">4</a>Hör, det larmar på bergen såsom av ett stort folk. Hör, det sorlar av riken med hopade hednafolk. HERREN Sebaot mönstrar sin krigarskara.</span> <span class="verse"><a name="5">5</a>Ifrån fjärran land komma de, ifrån himmelens ända, HERREN och hans vredes redskap, för att fördärva hela jorden.</span> <span class="verse"><a name="6">6</a>Jämren eder, ty nära är HERRENS dag; såsom våld från den Allsvåldige kommer den.</span> <span class="verse"><a name="7">7</a>Därför sjunka alla händer ned, och alla människohjärtan förfäras.</span> <span class="verse"><a name="8">8</a>Man förskräckes, man gripes av ångest och kval, ja, våndas såsom en barnaföderska. Häpen stirrar den ene på den andre; röda såsom eldslågor äro deras ansikten.</span> <span class="verse"><a name="9">9</a>Se, HERRENS dag kommer, gruvlig och med förgrymmelse och med vredesglöd, för att göra jorden till en ödemark och utrota syndarna som där bo.</span> <span class="verse"><a name="10">10</a>Ty himmelens stjärnor och stjärnbilder sända ej mer ut sitt ljus, solen går mörk upp, och månens ljus skiner icke.</span> <span class="verse"><a name="11">11</a>Jag skall hemsöka jordens krets för dess ondska och de ogudaktiga för deras missgärning; jag skall göra slut på de fräckas övermod och slå ned våldsverkarnas högmod.</span> <span class="verse"><a name="12">12</a>Jag skall göra en man mer sällsynt än fint guld, en människa mer sällsynt än guld från Ofir.</span> <span class="verse"><a name="13">13</a>Därför skall jag komma himmelen att darra, och jorden skall bäva och vika från sin plats -- genom HERREN Sebaots förgrymmelse, på hans glödande vredes dag.</span> <span class="verse"><a name="14">14</a>Och likasom jagade gaseller och en hjord som ingen samlar vända de då hem, var och en till sitt folk, och fly, var och en till sitt land.</span> <span class="verse"><a name="15">15</a>Men envar som upphinnes bliver genomborrad, och envar som gripes faller för svärd.</span> <span class="verse"><a name="16">16</a>Deras späda barn krossas inför deras ögon, deras hus plundras, och deras kvinnor skändas.</span> <span class="verse"><a name="17">17</a>Ty se, jag vill uppväcka mot dem mederna, som akta silver för intet och icke fråga efter guld.</span> <span class="verse"><a name="18">18</a>Deras bågar skola fälla de unga männen, med frukten i moderlivet hava de intet förbarmande, och barnen skona de icke.</span> <span class="verse"><a name="19">19</a>Och det skall gå med Babel, rikenas krona, kaldéernas ära och stolthet, likasom när Gud omstörtade Sodom och Gomorra.</span> <span class="verse"><a name="20">20</a>Aldrig mer skall det bliva bebyggt, från släkte till släkte skall det ligga obebott; ingen arab skall där slå upp sitt tält, ingen herde lägra sig där med sin hjord.</span> <span class="verse"><a name="21">21</a>Nej, öknens djur skola lägra sig där, och dess hus skola fyllas av uvar; strutsar skola bo där, och gastar skola hoppa där.</span> <span class="verse"><a name="22">22</a>Schakaler skola tjuta i dess palatser och ökenhundar i praktbyggnaderna. Snart kommer dess tid; dess dagar skola ej fördröjas.</span> </p></div</div></div></body></html>