<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/isa/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/isa">Isaiah</a> &gt <strong>Chapter 2</strong></div><p><span class="verse"><a name="1">1</a>Detta är vad Jesaja, Amos' son, skådade angående Juda och Jerusalem.</span> <span class="verse"><a name="2">2</a>Och det skall ske i kommande dagar att det berg där HERRENS hus är skall stå där fast grundat och vara det yppersta ibland bergen och upphöjt över andra höjder; och alla hednafolk skola strömma dit,</span> <span class="verse"><a name="3">3</a>ja, många folk skola gå åstad och skola säga: »Upp, låt oss draga åstad till HERRENS berg, upp till Jakobs Guds hus, för att han må undervisa oss om sina vägar, så att vi kunna vandra på hans stigar.» Ty från Sion skall lag utgå, och HERRENS ord från Jerusalem.</span> <span class="verse"><a name="4">4</a>Och han skall döma mellan hednafolken och skipa rätt åt många folk. Då skola de smida sina svärd till plogbillar och sina spjut till vingårdsknivar. Folken skola ej mer lyfta svärd mot varandra och icke mer lära sig att strida.</span> <span class="verse"><a name="5">5</a>I av Jakobs hus, kommen, låtom oss vandra i HERRENS ljus.</span> <span class="verse"><a name="6">6</a>Ty du har förskjutit ditt folk, Jakobs hus, därför att de äro fulla av Österlandets väsende och öva teckentyderi såsom filistéerna; ja, med främlingar förbinda de sig.</span> <span class="verse"><a name="7">7</a>Deras land är fullt av silver och guld, och på deras skatter är ingen ände; deras land är fullt av hästar, och på deras vagnar är ingen ände;</span> <span class="verse"><a name="8">8</a>deras land är ock fullt av avgudar, och sina egna händers verk tillbedja de, det som deras fingrar hava gjort.</span> <span class="verse"><a name="9">9</a>Därför bliva människorna nedböjda och männen ödmjukade; du kan icke förlåta dem.</span> <span class="verse"><a name="10">10</a>Fly in i klippan, och göm dig i jorden, för HERRENS fruktansvärda makt och för hans höga majestät.</span> <span class="verse"><a name="11">11</a>Ty människornas högmodiga ögon skola bliva ödmjukade, och männens övermod skall bliva nedböjt, och HERREN allena skall vara hög på den dagen.</span> <span class="verse"><a name="12">12</a>Ty en dag har HERREN Sebaot bestämt, som skall komma över allt stolt och övermodigt och över allt som är upphöjt, och det skall bliva ödmjukat,</span> <span class="verse"><a name="13">13</a>ja, över alla Libanons cedrar, de höga och stolta, och över alla Basans ekar;</span> <span class="verse"><a name="14">14</a>över alla höga berg och alla stolta höjder,</span> <span class="verse"><a name="15">15</a>över alla höga torn och alla fasta murar,</span> <span class="verse"><a name="16">16</a>över alla Tarsis-skepp, ja, över allt som är skönt att skåda.</span> <span class="verse"><a name="17">17</a>Och människornas högmod skall bliva nedböjt och männens övermod nedbrutet, och HERREN allena skall vara hög på den dagen.</span> <span class="verse"><a name="18">18</a>Men avgudarna skola alldeles förgås.</span> <span class="verse"><a name="19">19</a>Och man skall fly in i klippgrottor och in i jordhålor, för HERRENS fruktansvärda makt och för hans höga majestät, när han står upp för att förskräcka jorden.</span> <span class="verse"><a name="20">20</a>På den dagen skola människorna kasta bort åt mullvadar och flädermöss de avgudar av silver och de avgudar av guld, som de hava gjort åt sig för att tillbedja.</span> <span class="verse"><a name="21">21</a>Ja, de skola fly in i klipprämnor och in i bergsklyftor, för HERRENS fruktansvärda makt och för hans höga majestät, när han står upp för att förskräcka jorden.</span> <span class="verse"><a name="22">22</a>Så förliten eder nu ej mer på människor, i vilkas näsa är allenast en fläkt; ty huru ringa äro icke de att akta!</span> </p></div</div></div></body></html>