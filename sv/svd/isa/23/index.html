<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/isa/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/isa">Isaiah</a> &gt <strong>Chapter 23</strong></div><p><span class="verse"><a name="1">1</a>Utsaga om Tyrus.  Jämren eder, I Tarsis-skepp!  Ty det är ödelagt, utan hus och utan gäster; från kittéernas land når dem budskapet härom.</span> <span class="verse"><a name="2">2</a>Sitten stumma, I kustlandets invånare!  Köpmän från Sidon, sjöfarande män, uppfyllde dig;</span> <span class="verse"><a name="3">3</a>av Sihors säd och Nilflodens skördar skaffade du dig vinning, i det du for över stora vatten och drev handel därmed bland folken.</span> <span class="verse"><a name="4">4</a>Men stå där nu med skam, du Sidon; ty så säger havet, havets fäste: »Så är jag då utan avkomma och har icke fött några barn, icke uppfött ynglingar, icke fostrat jungfrur.»</span> <span class="verse"><a name="5">5</a>När man får höra detta i Egypten, då bävar man vid ryktet om Tyrus.</span> <span class="verse"><a name="6">6</a>Dragen bort till Tarsis och jämren eder, I kustlandets invånare.</span> <span class="verse"><a name="7">7</a>Är detta eder glada stad, hon den urgamla, som av sina fötter bars till fjärran land, för att gästa där?</span> <span class="verse"><a name="8">8</a>Vem beslöt detta över Tyrus, henne som delade ut kronor, vilkens köpmän voro furstar, vilkens krämare voro stormän på jorden?</span> <span class="verse"><a name="9">9</a>HERREN Sebaot var den som beslöt det, för att slå ned all den stolta härligheten och ödmjuka alla stormän på jorden.</span> <span class="verse"><a name="10">10</a>Bred nu ut dig över ditt land såsom Nilfloden, du dotter Tarsis; du bär ingen boja mer.</span> <span class="verse"><a name="11">11</a>Han räckte ut sin hand över havet, han kom konungariken att darra; HERREN bjöd om Kanaans fästen att de skulle ödeläggas.</span> <span class="verse"><a name="12">12</a>Han sade: »Du skall ej allt framgent få leva i fröjd, du kränkta jungfru, du dotter Sidon. Stå upp och drag bort till kittéernas land; dock, ej heller där får du ro.</span> <span class="verse"><a name="13">13</a>Se, kaldéernas land, folket som förr ej var till, de vilkas land Assyrien gjorde till boning åt öknens djur, de resa där sina belägringstorn och omstörta stadens platser och göra den till en grushög.</span> <span class="verse"><a name="14">14</a>Jämren eder, I Tarsis-skepp, ty edert fäste är förstört.»</span> <span class="verse"><a name="15">15</a>På den tiden skall Tyrus ligga förgätet i sjuttio år, såsom rådde där alltjämt en och samma konung; men efter sjuttio år skall det gå med Tyrus, såsom det heter i visan om skökan:</span> <span class="verse"><a name="16">16</a>»Tag din harpa och gå omkring i staden, du förgätna sköka; spela vackert och sjung flitigt, så att man kommer ihåg dig.»</span> <span class="verse"><a name="17">17</a>Ty efter sjuttio år skall HERREN se till Tyrus, och det skall åter få begynna att taga emot skökolön och bedriva otukt med jordens alla konungariken i den vida världen.</span> <span class="verse"><a name="18">18</a>Men hennes handelsförvärv och vad hon får såsom skökolön skall vara helgat åt HERREN; det skall icke läggas upp och icke gömmas, utan de som bo inför HERRENS ansikte skola av hennes handelsförvärv hava mat till fyllest och präktiga kläder.</span> </p></div</div></div></body></html>