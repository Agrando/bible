<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 64</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/isa/64"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/isa">Isaiah</a> &gt <strong>Chapter 64</strong></div><p><span class="verse"><a name="1">1</a>O att du läte himmelen rämna och fore hitned, så att bergen skälvde inför dig,</span> <span class="verse"><a name="2">2</a>likasom när ris antändes av eld och vatten genom eld bliver sjudande, så att du gjorde ditt namn kunnigt bland dina ovänner och folken darrade för dig!</span> <span class="verse"><a name="3">3</a>O att du fore hitned med underbara gärningar som vi icke kunde vänta, så att bergen skälvde inför dig!</span> <span class="verse"><a name="4">4</a>Aldrig någonsin har man ju hört, aldrig har något öra förnummit, aldrig har något öga sett en annan Gud än dig handla så mot dem som vänta efter honom.</span> <span class="verse"><a name="5">5</a>Du kom dem till mötes, som övade rättfärdighet med fröjd, dem som på dina vägar tänkte på dig.  Men se, du blev förtörnad, och vi stodo där såsom syndare. Så hava vi länge stått; skola vi väl bliva frälsta?</span> <span class="verse"><a name="6">6</a>Vi blevo allasammans lika orena människor, och all vår rättfärdighet var såsom en fläckad klädnad. Vi vissnade allasammans såsom löv, och våra missgärningar förde oss bort såsom vinden.</span> <span class="verse"><a name="7">7</a>Ingen fanns, som åkallade ditt namn, ingen, som vaknade upp för att hålla sig till dig; ty du dolde ditt ansikte för oss och lät oss försmäkta genom vår missgärning.</span> <span class="verse"><a name="8">8</a>Men HERRE, du är ju vår fader; vi äro leret, och du är den som har danat oss, vi äro allasammans verk av din hand.</span> <span class="verse"><a name="9">9</a>Var då ej så högeligen förtörnad, HERRE; och tänk icke evinnerligen på vår missgärning; nej, se därtill att vi allasammans äro ditt folk.</span> <span class="verse"><a name="10">10</a>Dina heliga städer hava blivit en öken, Sion har blivit en öken, Jerusalem en ödemark.</span> <span class="verse"><a name="11">11</a>Vårt heliga och härliga tempel, där våra fäder lovade dig, det har blivit uppbränt i eld; och allt vad dyrbart vi ägde har lämnats åt förödelsen.</span> <span class="verse"><a name="12">12</a>Kan du vid allt detta hålla dig tillbaka, o HERRE? Kan du tiga stilla och plåga oss så svårt?</span> </p></div</div></div></body></html>