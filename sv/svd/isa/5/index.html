<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/isa/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/isa">Isaiah</a> &gt <strong>Chapter 5</strong></div><p><span class="verse"><a name="1">1</a>Jag vill sjunga om min vän, min väns sång om hans vingård.  Min vän hade en vingård på en bördig bergskulle.</span> <span class="verse"><a name="2">2</a>Och han hackade upp den och rensade den från stenar och planterade där ädla vinträd; han byggde ett vakttorn därinne, han högg ock ut ett presskar däri. Så väntade han att den skulle bära äkta druvor, men den bar vilddruvor.</span> <span class="verse"><a name="3">3</a>Och nu, I Jerusalems invånare och I Juda män, fällen nu eder dom mellan mig och min vingård.</span> <span class="verse"><a name="4">4</a>Vad kunde mer göras för min vingård, än vad jag har gjort för den? Varför bar den då vilddruvor, när jag väntade att den skulle bära äkta druvor?</span> <span class="verse"><a name="5">5</a>Så vill jag nu kungöra för eder vad jag skall göra med min vingård: Jag skall taga bort dess hägnad, och den skall givas till skövling; jag skall bryta ned dess mur, och den skall bliva nedtrampad.</span> <span class="verse"><a name="6">6</a>Jag skall i grund fördärva den, ingen skall skära den eller gräva däri. Den skall fyllas med tistel och törne; och molnen skall jag förbjuda att sända ned regn på den.</span> <span class="verse"><a name="7">7</a>Ty HERREN Sebaots vingård, det är Israels hus; och Juda folk är hans älsklingsplantering. Men när han väntade laglydnad, då fann han lagbrott, och när han väntade rättfärdighet, fann han skriande orättfärdighet.  --</span> <span class="verse"><a name="8">8</a>Ve eder som läggen hus till hus och fogen åker till åker, intill dess att rum ej mer finnes och I ären de enda som bo i landet!</span> <span class="verse"><a name="9">9</a>Från HERREN Sebaot ljuder det så i mina öron: Sannerligen, de många husen skola bliva öde; huru stora och sköna de än äro, skola de bliva tomma på invånare.</span> <span class="verse"><a name="10">10</a>Ty en vingård på tio plogland skall giva allenast ett batmått, och en homers utsäde skall giva blott en efa.</span> <span class="verse"><a name="11">11</a>Ve dem som stå bittida upp för att hasta till starka drycker, och som sitta intill sena natten för att upphetta sig med vin!</span> <span class="verse"><a name="12">12</a>Harpor och psaltare, pukor och flöjter och vin hava de vid sina dryckeslag, men på HERRENS gärningar akta de icke, på hans händers verk se de icke.</span> <span class="verse"><a name="13">13</a>Därför skall mitt folk oförtänkt föras bort i fångenskap; dess ädlingar skola lida hunger och dess larmande skaror försmäkta av törst.</span> <span class="verse"><a name="14">14</a>Ja, därför spärrar dödsriket upp sitt gap, det öppnar sina käftar utan allt mått, och stadens yperste måste fara ditned, jämte dess larmande och sorlande skaror, envar som fröjdar sig därinne.</span> <span class="verse"><a name="15">15</a>Så bliva människorna nedböjda och männen ödmjukade, ja, ödmjukade varda de högmodigas ögon.</span> <span class="verse"><a name="16">16</a>Men HERREN Sebaot bliver hög genom sin dom, Gud, den helige, bevisar sig helig genom rättfärdighet.</span> <span class="verse"><a name="17">17</a>Och lamm gå där i bet såsom på sin egen mark, och på de rikas ödetomter söka vandrande herdar sin föda.</span> <span class="verse"><a name="18">18</a>Ve dem som draga fram missgärningsstraff med lögnens tåg och syndastraff såsom med vagnslinor,</span> <span class="verse"><a name="19">19</a>dem som säga: »Må han hasta, må han skynda med sitt verk, så att vi få se det; må det som Israels Helige har beslutit nalkas och komma, så att vi förnimma det!»</span> <span class="verse"><a name="20">20</a>Ve dem som kalla det onda gott, och det goda ont, dem som göra mörker till ljus, och ljus till mörker, dem som göra surt till sött, och sött till surt!</span> <span class="verse"><a name="21">21</a>Ve dem som äro visa i sina egna ögon och hålla sig själva för kloka!</span> <span class="verse"><a name="22">22</a>Ve dem som äro hjältar i att dricka vin och som äro tappra i att blanda starka drycker,</span> <span class="verse"><a name="23">23</a>dem som giva den skyldige rätt för mutors skull, men beröva den oskyldige vad som är hans rätt!</span> <span class="verse"><a name="24">24</a>Därför, såsom eldsflamman förtär strå, och såsom halm sjunker tillsammans i lågan, så skall deras rot förruttna, och deras löv skola flyga bort såsom stoft, eftersom de förkastade HERREN Sebaots lag och föraktade Israels Heliges ord.</span> <span class="verse"><a name="25">25</a>Därför har HERRENS vrede upptänts mot hans folk, och han uträcker sin hand emot det och slår det, så att bergen darra, och så att döda kroppar ligga såsom orenlighet på gatorna. Vid allt detta vänder hans vrede icke åter, hans hand är ännu uträckt.</span> <span class="verse"><a name="26">26</a>Och han reser upp ett baner för hednafolken i fjärran, och lockar på dem att de skola komma från jordens ända; och se, snart och med hast komma de dit.</span> <span class="verse"><a name="27">27</a>Ingen finnes bland dem, som är trött, ingen som är stapplande. Ingen unnar sig slummer och ingen sömn; på ingen lossnar bältet omkring hans länder, och för ingen brister en skorem sönder.</span> <span class="verse"><a name="28">28</a>Deras pilar äro skarpa, och deras bågar äro alla spända; deras hästars hovar äro såsom av flinta, och deras vagnshjul likna stormvinden.</span> <span class="verse"><a name="29">29</a>Deras skriande är såsom en lejoninnas; de skria såsom unga lejon, rytande gripa de sitt rov och bära bort det, och ingen finnes, som räddar.</span> <span class="verse"><a name="30">30</a>Ett rytande över folket höres på den dagen, likt rytandet av ett hav; och skådar man ned på jorden, se, då är där mörker och nöd, och ljuset är förmörkat genom töcken.</span> </p></div</div></div></body></html>