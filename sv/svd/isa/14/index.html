<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/isa/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/isa">Isaiah</a> &gt <strong>Chapter 14</strong></div><p><span class="verse"><a name="1">1</a>Ty HERREN skall förbarma sig över Jakob och ännu en gång utvälja Israel och låta dem komma till ro i deras land; och främlingar skola sluta sig till dem och hålla sig till Jakobs hus.</span> <span class="verse"><a name="2">2</a>Och folk skola taga dem och föra dem hem igen; men Israels hus skall lägga dem under sig såsom sin arvedel i HERRENS land, och skall göra dem till trälar och trälinnor.  Så skola de få sina fångvaktare till fångar och råda över sina plågare.</span> <span class="verse"><a name="3">3</a>Och på den dag då HERREN låter dig få ro från din vedermöda och ångest, och från den hårda träldom som har varit dig pålagd,</span> <span class="verse"><a name="4">4</a>då skall du stämma upp denna visa över konungen i Babel, du skall säga:  »Vilken ände har icke plågaren fått, vilken ände pinoorten!</span> <span class="verse"><a name="5">5</a>HERREN har brutit sönder de ogudaktigas stav, tyrannernas ris,</span> <span class="verse"><a name="6">6</a>det ris som i grymhet slog folken med slag på slag, och i vrede härskade över folkslagen med skoningslös förföljelse.</span> <span class="verse"><a name="7">7</a>Hela jorden har nu fått vila och ro; man brister ut i jubel.</span> <span class="verse"><a name="8">8</a>Själva cypresserna glädja sig över ditt fall, så ock Libanons cedrar: 'Sedan du nu ligger där, drager ingen hitupp för att hugga ned oss.'</span> <span class="verse"><a name="9">9</a>Dödsriket därnere störes i sin ro för din skull, när det måste taga emot dig. Skuggorna där väckas upp för din skull, jordens alla väldige; folkens alla konungar måste stå upp från sina troner.</span> <span class="verse"><a name="10">10</a>De upphäva alla sin röst och säga till dig: 'Så har då också du blivit maktlös såsom vi, ja, blivit vår like.'</span> <span class="verse"><a name="11">11</a>Ned till dödsriket har din härlighet måst fara, och dina harpors buller; förruttnelse är bädden under dig, och maskar äro ditt täcke.</span> <span class="verse"><a name="12">12</a>Huru har du icke fallit ifrån himmelen, du strålande morgonstjärna! Huru har du icke blivit fälld till jorden, du folkens förgörare!</span> <span class="verse"><a name="13">13</a>Det var du som sade i ditt hjärta: 'Jag vill stiga upp till himmelen; högt ovanför Guds stjärnor vill jag ställa min tron; jag vill sätta mig på gudaförsamlingens berg längst uppe i norr.</span> <span class="verse"><a name="14">14</a>Jag vill stiga upp över molnens höjder, göra mig lik den Högste.'</span> <span class="verse"><a name="15">15</a>Nej, ned till dödsriket måste du fara, längst ned i graven.</span> <span class="verse"><a name="16">16</a>De som se dig stirra på dig, de betrakta dig och säga: 'Är detta den man som kom jorden att darra och riken att bäva,</span> <span class="verse"><a name="17">17</a>den som förvandlade jordkretsen till en öken och förstörde dess städer, den som aldrig frigav sina fångar, så att de fingo återvända hem?'</span> <span class="verse"><a name="18">18</a>Folkens alla konungar ligga allasammans med ära var och en i sitt vilorum;</span> <span class="verse"><a name="19">19</a>men du ligger obegraven och bortkastad, lik en föraktad gren; du ligger där överhöljd av dräpta, av svärdsslagna män, av döda som hava farit ned i gravkammaren, lik ett förtrampat as.</span> <span class="verse"><a name="20">20</a>Du skulle icke såsom de få vila i en grav, ty du fördärvade ditt land och dräpte ditt folk.  Om ogärningsmännens avföda skall man aldrig mer tala.</span> <span class="verse"><a name="21">21</a>Anställen ett blodbad på hans söner för deras fäders missgärning. De få ej stå upp och besitta jorden och fylla jordkretsens yta med städer.»</span> <span class="verse"><a name="22">22</a>Nej, jag skall stå upp emot dem, säger HERREN Sebaot; och jag skall utrota ur Babel både namn och kvarleva, både barn och efterkommande, säger HERREN.</span> <span class="verse"><a name="23">23</a>Och jag skall göra det till ett tillhåll för rördrommar och fylla det med sumpsjöar; ja, jag skall bortsopa det med ödeläggelsens kvast, säger HERREN Sebaot.</span> <span class="verse"><a name="24">24</a>HERREN Sebaot har svurit och sagt: Sannerligen, såsom jag har tänkt, så skall det ske, och vad jag har beslutit, det skall fullbordas.</span> <span class="verse"><a name="25">25</a>Jag skall krossa Assur i mitt land, och på mina berg skall jag förtrampa honom. Så skall hans ok bliva borttaget ifrån dem och hans börda tagas av deras skuldra.</span> <span class="verse"><a name="26">26</a>Detta är det beslut som är fattat mot hela jorden; detta är den hand som är uträckt mot alla folk.</span> <span class="verse"><a name="27">27</a>Ty HERREN Sebaot har beslutit det; vem kan då göra det om intet? Hans hand är det som är uträckt; vem kan avvända den?</span> <span class="verse"><a name="28">28</a>I det år då konung Ahas dog förkunnades följande utsaga:</span> <span class="verse"><a name="29">29</a>Gläd dig icke, du filistéernas hela land, över att det ris som slog dig är sönderbrutet; ty från ormens rot skall en basilisk komma fram, och dennes avkomma bliver en flygande drake.</span> <span class="verse"><a name="30">30</a>De utarmade skola sedan få bete och de fattiga få lägra sig i trygghet; men telningarna från din rot skall jag döda genom hunger, och vad som bliver kvar av dig skall dräpas.</span> <span class="verse"><a name="31">31</a>Jämra dig, du port; ropa, du stad; försmält av ångest, du filistéernas hela land. Ty norrifrån kommer en rök; i fiendeskarornas tåg bliver ingen efter.</span> <span class="verse"><a name="32">32</a>Vad skall man då svara det främmande folkets sändebud?  Jo, att det är HERREN som har grundat Sion, och att de betryckta bland hans folk där hava sin tillflykt.</span> </p></div</div></div></body></html>