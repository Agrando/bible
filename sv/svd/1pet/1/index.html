<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/1pet/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/1pet">1 Peter</a> &gt <strong>Chapter 1</strong></div><p><span class="verse"><a name="1">1</a>Simon Petrus, Jesu Kristi tjänare och apostel, hälsar dem som i och genom vår Guds och Frälsarens, Jesu Kristi, rättfärdighet hava fått sig beskärd en lika dyrbar tro som vi.</span> <span class="verse"><a name="2">2</a>Nåd och frid föröke sig hos eder, i kunskap om Gud och vår Herre Jesus Kristus.</span> <span class="verse"><a name="3">3</a>Allt det som leder till liv och gudsfruktan har hans gudomliga makt skänkt oss, genom kunskapen om honom som har kallat oss medelst sin härlighet och underkraft.</span> <span class="verse"><a name="4">4</a>Genom dem har han ock skänkt oss sina dyrbara och mycket stora löften, för att I skolen, i kraft av dem, bliva delaktiga av gudomlig natur och undkomma den förgängelse som i följd av den onda begärelsen råder i världen.</span> <span class="verse"><a name="5">5</a>Vinnläggen eder just därför på allt sätt om att i eder tro bevisa dygd, i dygden kunskap,</span> <span class="verse"><a name="6">6</a>i kunskapen återhållsamhet, i återhållsamheten ståndaktighet, i ståndaktigheten gudsfruktan,</span> <span class="verse"><a name="7">7</a>i gudsfruktan broderlig kärlek, i den broderliga kärleken allmännelig kärlek.</span> <span class="verse"><a name="8">8</a>Ty om detta finnes hos eder och mer och mer förökas, så tillstädjer det eder icke att vara overksamma eller utan frukt i fråga om kunskapen om vår Herre Jesus Kristus.</span> <span class="verse"><a name="9">9</a>Den åter som icke har detta, han är blind och kan icke se; han har förgätit att han har blivit renad från sina förra synder,</span> <span class="verse"><a name="10">10</a>Vinnläggen eder därför, mina bröder, så mycket mer om att göra eder kallelse och utkorelse fast.  Ty om I det gören, skolen I aldrig någonsin komma på fall.</span> <span class="verse"><a name="11">11</a>Så skall inträdet i vår Herres och Frälsares, Jesu Kristi, eviga rike förlänas eder i rikligt mått.</span> <span class="verse"><a name="12">12</a>Därför kommer jag alltid att påminna eder om detta, fastän I visserligen redan kännen det och ären befästa i den sanning som har kommit till eder.</span> <span class="verse"><a name="13">13</a>Och jag håller det för rätt och tillbörligt, att så länge jag ännu är i denna kroppshydda, genom mina påminnelser väcka eder.</span> <span class="verse"><a name="14">14</a>Ty jag vet att jag snart skall lämna min kroppshydda; detta har vår Herre Jesus Kristus givit till känna för mig.</span> <span class="verse"><a name="15">15</a>Men jag vill härmed sörja för, att I också efter min bortgång städse kunnen draga eder detta till minnes.</span> <span class="verse"><a name="16">16</a>Ty det var icke några slugt uttänkta fabler vi följde, när vi kungjorde för eder vår Herres, Jesu Kristi, makt och hans tillkommelse utan vi hade själva skådat hans härlighet.</span> <span class="verse"><a name="17">17</a>Ty han fick ifrån Gud, fadern, ära och pris, när från det högsta Majestätet en röst kom till honom och sade: »Denne är min älskade Son, i vilken jag har funnit behag.»</span> <span class="verse"><a name="18">18</a>Den rösten hörde vi själva komma från himmelen, när vi voro med honom på det heliga berget.</span> <span class="verse"><a name="19">19</a>Så mycket fastare står nu också för oss det profetiska ordet; och I gören väl, om I akten därpå, såsom på ett ljus som lyser i en dyster vildmark, till dess att dagen gryr, och morgonstjärnan går upp i edra hjärtan.</span> <span class="verse"><a name="20">20</a>Men det mån I framför allt veta, att ingen profetia i något skriftens ord kan av någon människas egen kraft utläggas.</span> <span class="verse"><a name="21">21</a>Ty ingen profetia har någonsin framkommit av en människas vilja, utan därigenom att människor, drivna av den helige Ande, talade vad som gavs dem från Gud.</span> </p></div</div></div></body></html>