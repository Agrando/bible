<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/jas/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/jas">James</a> &gt <strong>Chapter 1</strong></div><p><span class="verse"><a name="1">1</a>Petrus, Jesu Kristi apostel, hälsar de utvalda främlingar som bo kringspridda i Pontus, Galatien, Kappadocien, provinsen Asien och Bitynien,</span> <span class="verse"><a name="2">2</a>utvalda enligt Guds, Faderns, försyn, i helgelse i Anden, till lydnad och till bestänkelse med Jesu Kristi blod.  Nåd och frid föröke sig hos eder.</span> <span class="verse"><a name="3">3</a>Lovad vare vår Herres, Jesu Kristi, Gud och Fader, som efter sin stora barmhärtighet har genom Jesu Kristi uppståndelse från de döda fött oss på nytt till ett levande hopp,</span> <span class="verse"><a name="4">4</a>till ett oförgängligt, obesmittat och ovanskligt arv, som i himmelen är förvarat åt eder,</span> <span class="verse"><a name="5">5</a>I som med Guds makt bliven genom tro bevarade till en frälsning som är beredd för att uppenbaras i den yttersta tiden.</span> <span class="verse"><a name="6">6</a>Därför mån I fröjda eder, om I ock nu en liten tid, där så måste ske, liden bedrövelse under allahanda prövningar,</span> <span class="verse"><a name="7">7</a>för att, om eder tro håller provet -- vilket är mycket mer värt än guldet, som förgås, men som dock genom eld bliver beprövat -- detta må befinnas lända eder till pris, härlighet och ära vid Jesu Kristi uppenbarelse.</span> <span class="verse"><a name="8">8</a>Honom älsken I utan att hava sett honom; och fastän I ännu icke sen honom, tron I dock på honom och fröjden eder över honom med outsäglig och härlig glädje,</span> <span class="verse"><a name="9">9</a>då I nu ären på väg att vinna det som är målet för eder tro, nämligen edra själars frälsning.</span> <span class="verse"><a name="10">10</a>Angående denna frälsning hava profeter ivrigt forskat och rannsakat, de som profeterade om den nåd som skulle vederfaras eder.</span> <span class="verse"><a name="11">11</a>De hava rannsakat för att finna vilken och hurudan tid det var som Kristi Ande i dem hänvisade till, när han förebådade de lidanden som skulle vederfaras Kristus, och den härlighet som därefter skulle följa.</span> <span class="verse"><a name="12">12</a>Och det blev uppenbarat för dem att det icke var sig själva, utan eder, som de tjänade härmed.  Om samma ting har nu en förkunnelse kommit till eder genom de män som i helig ande, nedsänd från himmelen, hava för eder predikat evangelium; och i de tingen åstunda jämväl änglar att skåda in.</span> <span class="verse"><a name="13">13</a>Omgjorden därför edert sinnes länder och varen nyktra; och sätten med full tillit edert hopp till den nåd som bjudes eder i och med Jesu Kristi uppenbarelse.</span> <span class="verse"><a name="14">14</a>Då I nu haven kommit till lydnad, så följen icke de begärelser som I förut, under eder okunnighets tid, levden i,</span> <span class="verse"><a name="15">15</a>utan bliven heliga i all eder vandel, såsom han som har kallat eder är helig.</span> <span class="verse"><a name="16">16</a>Det är ju skrivet: »I skolen vara heliga, ty jag är helig.»</span> <span class="verse"><a name="17">17</a>Och om I såsom Fader åkallen honom som utan anseende till personen dömer var och en efter hans gärningar, så vandren ock i fruktan under denna edert främlingsskaps tid.</span> <span class="verse"><a name="18">18</a>I veten ju att det icke är med förgängliga ting, med silver eller guld, som I haven blivit »lösköpta» från den vandel I förden i fåfänglighet, efter fädernas sätt,</span> <span class="verse"><a name="19">19</a>utan med Kristi dyra blod, såsom med blodet av ett felfritt lamm utan fläck.</span> <span class="verse"><a name="20">20</a>Så var förutsett om honom före världens begynnelse; men först nu i de yttersta tiderna har han blivit uppenbarad för eder skull,</span> <span class="verse"><a name="21">21</a>I som genom honom tron på Gud, vilken uppväckte honom från de döda och gav honom härlighet, så att eder tro nu ock kan vara ett hopp till Gud.</span> <span class="verse"><a name="22">22</a>Renen edra själar, i lydnad för sanningen, till oskrymtad broderlig kärlek, och älsken varandra av hjärtat med uthållig kärlek,</span> <span class="verse"><a name="23">23</a>I som ären födda på nytt, icke av någon förgänglig säd, utan av en oförgänglig: genom Guds levande ord, som förbliver.</span> <span class="verse"><a name="24">24</a>Ty »allt kött är såsom gräs och all dess härlighet såsom gräsets blomster; gräset torkar bort, och blomstret faller av,</span> <span class="verse"><a name="25">25</a>men Herrens ord förbliver evinnerligen».  Och det är detta ord som har blivit förkunnat för eder såsom ett glatt budskap.</span> </p></div</div></div></body></html>