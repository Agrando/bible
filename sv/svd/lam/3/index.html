<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/lam/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/lam">Lamentations</a> &gt <strong>Chapter 3</strong></div><p><span class="verse"><a name="1">1</a>Jag är en man som har prövat elände under hans vredes ris.</span> <span class="verse"><a name="2">2</a>Mig har han fört och låtit vandra genom mörker och genom ljus.</span> <span class="verse"><a name="3">3</a>Ja, mot mig vänder han sin hand beständigt, åter och åter.</span> <span class="verse"><a name="4">4</a>Han har uppfrätt mitt kött och min hud, han har krossat benen i mig.</span> <span class="verse"><a name="5">5</a>Han har kringskansat och omvärvt mig med gift och vedermöda.</span> <span class="verse"><a name="6">6</a>I mörker har han lagt mig såsom de längesedan döda.</span> <span class="verse"><a name="7">7</a>Han har kringmurat mig, så att jag ej kommer ut, han har lagt på mig tunga fjättrar.</span> <span class="verse"><a name="8">8</a>Huru jag än klagar och ropar, tillstoppar han öronen för min bön.</span> <span class="verse"><a name="9">9</a>Med huggen sten har han murat för mina vägar, mina stigar har han gjort svåra.</span> <span class="verse"><a name="10">10</a>En lurande björn är han mot mig, ett lejon som ligger i försåt.</span> <span class="verse"><a name="11">11</a>Han förde mig på villoväg och rev mig i stycken, förödelse lät han gå över mig.</span> <span class="verse"><a name="12">12</a>Han spände sin båge och satte mig upp till ett mål för sin pil.</span> <span class="verse"><a name="13">13</a>Ja, pilar från sitt koger sände han in i mina njurar.</span> <span class="verse"><a name="14">14</a>Jag blev ett åtlöje för hela mitt folk en visa för dem hela dagen.</span> <span class="verse"><a name="15">15</a>Han mättade mig med bittra örter, han gav mig malört att dricka.</span> <span class="verse"><a name="16">16</a>Han lät mina tänder bita sönder sig på stenar, han höljde mig med aska.</span> <span class="verse"><a name="17">17</a>Ja, du förkastade min själ och tog bort min frid; jag visste ej mer vad lycka var.</span> <span class="verse"><a name="18">18</a>Jag sade: »Det är ute med min livskraft och med mitt hopp till HERREN.»</span> <span class="verse"><a name="19">19</a>Tänk på mitt elände och min husvillhet, på malörten och giftet!</span> <span class="verse"><a name="20">20</a>Stadigt tänker min själ därpå och är bedrövad i mig.</span> <span class="verse"><a name="21">21</a>Men detta vill jag besinna, och därför skall jag hoppas:</span> <span class="verse"><a name="22">22</a>HERRENS nåd är det att det icke är ute med oss, ty det är icke slut med hans barmhärtighet.</span> <span class="verse"><a name="23">23</a>Den är var morgon ny, ja, stor är din trofasthet.</span> <span class="verse"><a name="24">24</a>HERREN är min del, det säger min själ mig; därför vill jag hoppas på honom.</span> <span class="verse"><a name="25">25</a>HERREN är god mot dem som förbida honom, mot den själ som söker honom.</span> <span class="verse"><a name="26">26</a>Det är gott att hoppas i stillhet på hjälp från HERREN.</span> <span class="verse"><a name="27">27</a>Det är gott för en man att han får bära ett ok i sin ungdom.</span> <span class="verse"><a name="28">28</a>Må han sitta ensam och tyst, när ett sådant pålägges honom.</span> <span class="verse"><a name="29">29</a>Må han sänka sin mun i stoftet; kanhända finnes ännu hopp.</span> <span class="verse"><a name="30">30</a>Må han vända kinden till åt den som slår honom och låta mätta sig med smälek.</span> <span class="verse"><a name="31">31</a>Ty Herren förkastar icke för evig tid;</span> <span class="verse"><a name="32">32</a>utan om han har bedrövat, så förbarmar han sig igen, efter sin stora nåd.</span> <span class="verse"><a name="33">33</a>Ty icke av villigt hjärta plågar han människors barn och vållar dem bedrövelse.</span> <span class="verse"><a name="34">34</a>Att man krossar under sina fötter alla fångar i landet,</span> <span class="verse"><a name="35">35</a>att man vränger en mans rätt inför den Högstes ansikte,</span> <span class="verse"><a name="36">36</a>att man gör orätt mot en människa i någon hennes sak, skulle Herren icke se det?</span> <span class="verse"><a name="37">37</a>Vem sade, och det vart, om det ej var Herren som bjöd?</span> <span class="verse"><a name="38">38</a>Kommer icke från den Högstes mun både ont och gott?</span> <span class="verse"><a name="39">39</a>Varför knorrar då en människa här i livet, varför en man, om han drabbas av sin synd?</span> <span class="verse"><a name="40">40</a>Låtom oss rannsaka våra vägar och pröva dem och omvända oss till HERREN.</span> <span class="verse"><a name="41">41</a>Låtom oss upplyfta våra hjärtan, såväl som våra händer, till Gud i himmelen.</span> <span class="verse"><a name="42">42</a>Vi hava varit avfälliga och gensträviga, och du har icke förlåtit det.</span> <span class="verse"><a name="43">43</a>Du har höljt dig i vrede och förföljt oss, du har dräpt utan förskoning.</span> <span class="verse"><a name="44">44</a>Du har höljt dig i moln, så att ingen bön har nått fram.</span> <span class="verse"><a name="45">45</a>Ja, orena och föraktade låter du oss stå mitt ibland folken.</span> <span class="verse"><a name="46">46</a>Alla våra fiender spärra upp munnen emot oss.</span> <span class="verse"><a name="47">47</a>Faror och fallgropar möta oss fördärv och skada.</span> <span class="verse"><a name="48">48</a>Vattenbäckar rinna ned från mitt öga för dottern mitt folks skada.</span> <span class="verse"><a name="49">49</a>Mitt öga flödar utan uppehåll och förtröttas icke,</span> <span class="verse"><a name="50">50</a>till dess att HERREN blickar ned från himmelen och ser härtill.</span> <span class="verse"><a name="51">51</a>Mitt öga vållar mig plåga för alla min stads döttrars skull.</span> <span class="verse"><a name="52">52</a>Jag bliver ivrigt jagad såsom en fågel av dem som utan sak äro mina fiender.</span> <span class="verse"><a name="53">53</a>De vilja förgöra mitt liv här i djupet, de kasta stenar på mig.</span> <span class="verse"><a name="54">54</a>Vatten strömma över mitt huvud, jag säger: »Det är ute med mig.»</span> <span class="verse"><a name="55">55</a>Jag åkallar ditt namn, o HERRE, har underst i djupet.</span> <span class="verse"><a name="56">56</a>Du hör min röst; tillslut icke ditt öra, bered mig lindring, då jag nu ropar.</span> <span class="verse"><a name="57">57</a>Ja, du nalkas mig, när jag åkallar dig; du säger: »Frukta icke.»</span> <span class="verse"><a name="58">58</a>Du utför, Herre, min själs sak, du förlossar mitt liv.</span> <span class="verse"><a name="59">59</a>Du ser, HERRE, den orätt mig vederfares; skaffa mig rätt.</span> <span class="verse"><a name="60">60</a>Du ser all deras hämndgirighet, alla deras anslag mot mig.</span> <span class="verse"><a name="61">61</a>Du hör deras smädelser, HERRE, alla deras anslag mot mig.</span> <span class="verse"><a name="62">62</a>Vad mina motståndare tala och tänka ut är beständigt riktat mot mig.</span> <span class="verse"><a name="63">63</a>Akta på huru de hava mig till sin visa, evad de sitta eller stå upp.</span> <span class="verse"><a name="64">64</a>Du skall giva dem vedergällning, HERRE, efter deras händers verk.</span> <span class="verse"><a name="65">65</a>Du skall lägga ett täckelse över deras hjärtan; din förbannelse skall komma över dem.</span> <span class="verse"><a name="66">66</a>Du skall förfölja dem i vrede och förgöra dem, så att de ej bestå under HERRENS himmel.</span> </p></div</div></div></body></html>