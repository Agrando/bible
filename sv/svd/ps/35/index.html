<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 35</strong></div><p><span class="verse"><a name="1">1</a>Av David.  Gå till rätta, HERRE, med dem som gå till rätta med mig; strid mot dem som strida mot mig.</span> <span class="verse"><a name="2">2</a>Fatta sköld och skärm, och stå upp till min hjälp;</span> <span class="verse"><a name="3">3</a>drag fram spjutet, och spärra vägen för mina förföljare. Säg till min själ: »Jag är din frälsning.»</span> <span class="verse"><a name="4">4</a>Må de komma på skam och blygas, som stå efter mitt liv; må de vika tillbaka och varda utskämda, som hava ont i sinnet mot mig.</span> <span class="verse"><a name="5">5</a>Må de bliva såsom agnar för vinden, och HERRENS ängel drive dem bort.</span> <span class="verse"><a name="6">6</a>Deras väg blive mörk och slipprig, och HERRENS ängel drive dem bort.</span> <span class="verse"><a name="7">7</a>Ty utan sak hava de försåtligen tillrett sin nätgrop för mig, utan sak hava de grävt en grav för mitt liv.</span> <span class="verse"><a name="8">8</a>Fördärv komme över den mannen oförtänkt, det nät han har utlagt må fånga honom; ja, till sitt fördärv falle han själv däri.</span> <span class="verse"><a name="9">9</a>Men min själ skall fröjda sig i HERREN och vara glad över hans frälsning.</span> <span class="verse"><a name="10">10</a>Alla ben i min kropp skola säga: »HERRE, vem är dig lik, du som räddar den betryckte från den som är honom för stark, den betryckte och fattige ifrån den som plundrar honom?»</span> <span class="verse"><a name="11">11</a>Orättfärdiga vittnen träda fram; de utfråga mig om det jag icke vet.</span> <span class="verse"><a name="12">12</a>De löna mig med ont för gott; övergiven är min själ.</span> <span class="verse"><a name="13">13</a>Jag åter bar sorgdräkt, när de voro sjuka, jag späkte min själ med fasta, jag bad med nedsänkt huvud;</span> <span class="verse"><a name="14">14</a>såsom gällde det min vän, min broder, så skickade jag mig; lik den som sörjer sin moder gick jag sorgklädd och lutande.</span> <span class="verse"><a name="15">15</a>Men de glädja sig över mitt fall och rota sig samman; ja, eländiga människor, som jag icke känner, rota sig samman mot mig, de smäda mig utan uppehåll.</span> <span class="verse"><a name="16">16</a>Dessa gudlösa, som driva gyckel för en kaka bröd, bita ihop tänderna mot mig.</span> <span class="verse"><a name="17">17</a>Herre, huru länge skall du se härpå? Ryck min själ undan det fördärv de bereda, och mitt liv undan lejonen.</span> <span class="verse"><a name="18">18</a>Då skall jag tacka dig i den stora församlingen, och bland mycket folk skall jag lova dig.</span> <span class="verse"><a name="19">19</a>Låt icke dem få glädja sig över mig, som utan skäl äro mina fiender; låt icke dem som utan sak hata mig få blinka med ögonen.</span> <span class="verse"><a name="20">20</a>Ty det är icke frid som de tala; nej, svekets ord tänka de ut mot de stilla i landet.</span> <span class="verse"><a name="21">21</a>De spärra upp munnen mot mig; de säga: »Rätt så, rätt så, nu se vi det med egna ögon!»</span> <span class="verse"><a name="22">22</a>Du, HERRE, ser det; tig icke. Herre, var icke långt ifrån mig.</span> <span class="verse"><a name="23">23</a>Vakna och stå upp för att skaffa mig rätt, för att utföra min sak, du min Gud och Herre.</span> <span class="verse"><a name="24">24</a>Skaffa mig rätt efter din rättfärdighet, HERRE, min Gud, och låt dem icke få glädja sig över mig.</span> <span class="verse"><a name="25">25</a>Låt dem icke säga i sina hjärtan: »Rätt så, det gick såsom vi ville!» Låt dem icke säga: »Vi hava fördärvat honom.»</span> <span class="verse"><a name="26">26</a>Må alla komma på skam och blygas, som glädja sig över min ofärd. Med skam och blygd må de varda klädda, som förhäva sig över mig.</span> <span class="verse"><a name="27">27</a>Men må de jubla och glädja sig, som unna mig min rätt, och må de alltid kunna säga: »Lovad vare HERREN, han som unnar sin tjänare gott!»</span> <span class="verse"><a name="28">28</a>Då skall min tunga förkunna din rättfärdighet och hela dagen ditt lov.</span> </p></div</div></div></body></html>