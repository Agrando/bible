<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 147</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/147"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 147</strong></div><p><span class="verse"><a name="1">1</a>Halleluja! Ja, det är gott att lovsjunga vår Gud, ja, det är ljuvligt; lovsång höves oss.</span> <span class="verse"><a name="2">2</a>HERREN är den som bygger upp Jerusalem, Israels fördrivna samlar han tillhopa.</span> <span class="verse"><a name="3">3</a>Han helar dem som hava förkrossade hjärtan, och deras sår förbinder han.</span> <span class="verse"><a name="4">4</a>Han bestämmer stjärnornas mängd, han nämner dem alla vid namn.</span> <span class="verse"><a name="5">5</a>Vår Herre är stor och väldig i kraft, hans förstånd har ingen gräns.</span> <span class="verse"><a name="6">6</a>HERREN uppehåller de ödmjuka, men de ogudaktiga slår han till jorden.</span> <span class="verse"><a name="7">7</a>Höjen sång till HERREN med tacksägelse, lovsjungen vår Gud till harpa,</span> <span class="verse"><a name="8">8</a>honom som betäcker himmelen med moln, honom som bereder regn åt jorden, honom som låter gräs skjuta upp på bergen,</span> <span class="verse"><a name="9">9</a>honom som giver föda åt djuren, åt korpens ungar som ropa.</span> <span class="verse"><a name="10">10</a>Han har icke sin lust i hästens styrka, hans behag står ej till mannens snabbhet.</span> <span class="verse"><a name="11">11</a>HERRENS behag står till dem som frukta honom, till dem som hoppas på hans nåd.</span> <span class="verse"><a name="12">12</a>Jerusalem, prisa HERREN; Sion, lova din Gud.</span> <span class="verse"><a name="13">13</a>Ty han har gjort bommarna för dina portar fasta; han har välsignat dina barn i dig.</span> <span class="verse"><a name="14">14</a>Han skaffar dina gränser frid, han mättar dig med bästa vete.</span> <span class="verse"><a name="15">15</a>Han låter sitt tal gå ut till jorden, hans ord löper åstad med hast.</span> <span class="verse"><a name="16">16</a>Han låter snö falla såsom ull, rimfrost strör han ut såsom aska.</span> <span class="verse"><a name="17">17</a>Han kastar sitt hagel såsom smulor; vem kan bestå för hans frost?</span> <span class="verse"><a name="18">18</a>Åter sänder han sitt ord, då smälter det frusna; sin vind låter han blåsa, då strömmar vatten.</span> <span class="verse"><a name="19">19</a>Han har förkunnat för Jakob sitt ord, för Israel sina stadgar och rätter.</span> <span class="verse"><a name="20">20</a>Så har han icke gjort för något hednafolk; och hans rätter, dem känna de icke.  Halleluja!</span> </p></div</div></div></body></html>