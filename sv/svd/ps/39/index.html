<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 39</strong></div><p><span class="verse"><a name="1">1</a>För sångmästaren, till Jedutun; en psalm av David.</span> <span class="verse"><a name="2">2</a>Jag sade: »Jag vill akta på vad jag gör, så att jag icke syndar med min tunga; jag vill akta på att tygla min mun, så länge den ogudaktige är för mina ögon.»</span> <span class="verse"><a name="3">3</a>Jag blev stum och tyst, jag teg i min sorg; man jag upprördes av smärta.</span> <span class="verse"><a name="4">4</a>Mitt hjärta blev brinnande i mitt bröst: när jag begrundade, upptändes en eld i mig; jag talade med min tunga.</span> <span class="verse"><a name="5">5</a>HERRE, lär mig betänka att jag måste få en ände, och vad som är mina dagars mått, så att jag förstår huru förgänglig jag är.</span> <span class="verse"><a name="6">6</a>Se, såsom en handsbredd har du gjort mina dagars mått, och min livslängd är såsom intet inför dig; fåfänglighet allenast äro alla människor, huru säkra de än stå.  Sela.</span> <span class="verse"><a name="7">7</a>Såsom en drömbild allenast gå de fram, fåfänglighet allenast är deras ävlan; de samla tillhopa och veta icke vem som skall få det.</span> <span class="verse"><a name="8">8</a>Och nu, vad förbidar jag, Herre? Till dig står mitt hopp.</span> <span class="verse"><a name="9">9</a>Befria mig från alla mina överträdelser, låt mig icke bliva till smälek för dåren.</span> <span class="verse"><a name="10">10</a>Jag tiger och upplåter icke min mun; ty det är du som har gjort det.</span> <span class="verse"><a name="11">11</a>Vänd av ifrån mig din plåga; för din hands aga försmäktar jag.</span> <span class="verse"><a name="12">12</a>Om du tuktar någon med näpst för missgärning, så är det ute med hans härlighet, såsom när mal krossas. Fåfänglighet allenast äro alla människor.  Sela.</span> <span class="verse"><a name="13">13</a>Hör min bön, o HERRE, och lyssna till mitt rop, tig icke vid mina tårar; ty jag är en främling i ditt hägn, en gäst såsom alla mina fäder.</span> <span class="verse"><a name="14">14</a>Vänd ifrån mig din blick, så att jag får vederkvickas, innan jag går hädan och icke mer är till.</span> </p></div</div></div></body></html>