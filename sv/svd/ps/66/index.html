<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 66</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/66"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 66</strong></div><p><span class="verse"><a name="1">1</a>För sångmästaren; en sång, en psalm.  Höjen jubel till Gud, alla länder;</span> <span class="verse"><a name="2">2</a>lovsjungen hans namns ära, given honom ära och pris.</span> <span class="verse"><a name="3">3</a>Sägen till Gud: Huru underbara äro icke dina gärningar! För din stora makts skull visa dina fiender dig underdånighet.</span> <span class="verse"><a name="4">4</a>Alla länder skola tillbedja och lovsjunga dig; de skola lovsjunga ditt namn.  Sela.</span> <span class="verse"><a name="5">5</a>Kommen och sen vad Gud har gjort; underbara äro hans gärningar mot människors barn.</span> <span class="verse"><a name="6">6</a>Han förvandlade havet till torrt land; till fots gingo de genom floden; då gladdes vi över honom.</span> <span class="verse"><a name="7">7</a>Genom sin makt råder han evinnerligen, hans ögon giva akt på hedningarna; de gensträviga må icke förhäva sig.  Sela.</span> <span class="verse"><a name="8">8</a>Prisen, I folk, vår Gud, och låten hans lov ljuda högt;</span> <span class="verse"><a name="9">9</a>ty han har beskärt liv åt vår själ och har icke låtit vår fot vackla.</span> <span class="verse"><a name="10">10</a>Ty väl prövade de oss, o Gud, du luttrade oss, såsom silver luttras;</span> <span class="verse"><a name="11">11</a>du förde oss in i fängelse, du lade en tung börda på vår rygg;</span> <span class="verse"><a name="12">12</a>du lät människor fara fram över vårt huvud, vi måste gå genom eld och vatten. Men du har fört oss ut och vederkvickt oss.</span> <span class="verse"><a name="13">13</a>Så kommer jag då till ditt hus med brännoffer, jag vill infria mina löften till dig,</span> <span class="verse"><a name="14">14</a>dem till vilka mina låppar öppnade sig, och som min mun uttalade i min nöd.</span> <span class="verse"><a name="15">15</a>Brännoffer av feta får vill jag frambära åt dig, med offerånga av vädurar; jag vill offra både tjurar och bockar.  Sela.</span> <span class="verse"><a name="16">16</a>Kommen och hören, så vill jag förtälja för eder, I alla som frukten Gud, vad han har gjort mot min själ.</span> <span class="verse"><a name="17">17</a>Till honom ropade jag med min mun, och lovsång var redan på min tunga.</span> <span class="verse"><a name="18">18</a>Om jag hade förehaft något orätt i mitt hjärta, så skulle Herren icke höra mig.</span> <span class="verse"><a name="19">19</a>Men Gud har hört mig, han har aktat på mitt bönerop.</span> <span class="verse"><a name="20">20</a>Lovad vare Gud, som icke har förkastat min bön eller vänt ifrån mig sin nåd!</span> </p></div</div></div></body></html>