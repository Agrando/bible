<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 106</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/106"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 106</strong></div><p><span class="verse"><a name="1">1</a>Halleluja! Tacken HERREN, ty han är god, ty hans nåd varar evinnerligen.</span> <span class="verse"><a name="2">2</a>Vem kan uttala HERRENS väldiga gärningar och förkunna allt hans lov?</span> <span class="verse"><a name="3">3</a>Saliga äro de som akta på vad rätt är, de som alltid öva rättfärdighet.</span> <span class="verse"><a name="4">4</a>Tänk på mig, HERRE, efter din nåd mot ditt folk, besök mig med din frälsning,</span> <span class="verse"><a name="5">5</a>så att jag med lust får se dina utvaldas lycka, glädja mig med ditt folks glädje, berömma mig med din arvedel.</span> <span class="verse"><a name="6">6</a>Vi hava syndat likasom våra fäder, vi hava gjort illa, vi hava varit ogudaktiga.</span> <span class="verse"><a name="7">7</a>Våra fäder i Egypten aktade icke på dina under; de tänkte icke på dina många nådegärningar, utan voro gensträviga vid havet, invid Röda havet.</span> <span class="verse"><a name="8">8</a>Men han frälste dem för sitt namns skull, för att göra sin makt kunnig.</span> <span class="verse"><a name="9">9</a>Han näpste Röda havet, så att det blev torrt, och förde dem genom djupen såsom genom en öken.</span> <span class="verse"><a name="10">10</a>Han frälste dem från deras motståndares hand och förlossade dem ifrån fiendens hand.</span> <span class="verse"><a name="11">11</a>Vattnet övertäckte deras ovänner; icke en enda av dem blev kvar.</span> <span class="verse"><a name="12">12</a>Då trodde de på hans ord, då sjöngo de hans lov.</span> <span class="verse"><a name="13">13</a>Men snart glömde de hans gärningar, de förbidade icke hans råd.</span> <span class="verse"><a name="14">14</a>De grepos av lystnad i öknen och frestade Gud i ödemarken.</span> <span class="verse"><a name="15">15</a>Då gav han dem vad de begärde, men sände tärande sjukdom över dem.</span> <span class="verse"><a name="16">16</a>Och de upptändes av avund mot Mose i lägret, mot Aron, HERRENS helige.</span> <span class="verse"><a name="17">17</a>Men jorden öppnade sig och uppslukade Datan och övertäckte Abirams hop.</span> <span class="verse"><a name="18">18</a>Och eld begynte brinna i deras hop, en låga brände upp de ogudaktiga.</span> <span class="verse"><a name="19">19</a>De gjorde en kalv vid Horeb och tillbådo ett gjutet beläte;</span> <span class="verse"><a name="20">20</a>sin ära bytte de bort mot bilden av en oxe, som äter gräs.</span> <span class="verse"><a name="21">21</a>De glömde Gud, sin frälsare, som hade gjort så stora ting i Egypten,</span> <span class="verse"><a name="22">22</a>så underbara verk i Hams land, så fruktansvärda gärningar vid Röda havet.</span> <span class="verse"><a name="23">23</a>Då hotade han att förgöra dem; men Mose, den man som han hade utvalt, trädde fram såsom medlare inför honom till att avvända hans vrede, så att den icke skulle fördärva.</span> <span class="verse"><a name="24">24</a>De föraktade det ljuvliga landet och trodde icke på hans ord.</span> <span class="verse"><a name="25">25</a>De knorrade i sina tält och lyssnade icke till HERRENS röst.</span> <span class="verse"><a name="26">26</a>Då lyfte han upp sin hand mot dem och svor att slå ned dem i öknen,</span> <span class="verse"><a name="27">27</a>att slå ned deras barn ibland hedningarna och förströ dem i länderna.</span> <span class="verse"><a name="28">28</a>Och de slöto sig till Baal-Peor och åto det som var offrat åt döda.</span> <span class="verse"><a name="29">29</a>De förtörnade Gud med sina gärningar, och en hemsökelse bröt in över dem.</span> <span class="verse"><a name="30">30</a>Men Pinehas trädde fram och skipade rätt, och så upphörde hemsökelsen;</span> <span class="verse"><a name="31">31</a>det vart honom räknat till rättfärdighet från släkte till släkte, för evig tid.</span> <span class="verse"><a name="32">32</a>De förtörnade honom ock vid Meribas vatten, och det gick Mose illa för deras skull.</span> <span class="verse"><a name="33">33</a>Ty de voro gensträviga mot hans Ande, och han talade obetänksamt med sina läppar.</span> <span class="verse"><a name="34">34</a>De förgjorde icke de folk om vilka HERREN hade givit dem befallning,</span> <span class="verse"><a name="35">35</a>utan beblandade sig med hedningarna och lärde sig deras gärningar.</span> <span class="verse"><a name="36">36</a>De tjänade deras avgudar, och dessa blevo dem till en snara.</span> <span class="verse"><a name="37">37</a>Och de offrade sina söner och döttrar till offer åt onda andar.</span> <span class="verse"><a name="38">38</a>Ja, de utgöto oskyldigt blod, sina söners och döttrars blod och offrade dessa åt Kanaans avgudar; och landet vart ohelgat genom blodskulder.</span> <span class="verse"><a name="39">39</a>Så blevo de orena genom sina gärningar och betedde sig trolöst i sina verk.</span> <span class="verse"><a name="40">40</a>Då upptändes HERRENS vrede mot hans folk, och hans arvedel blev honom en styggelse.</span> <span class="verse"><a name="41">41</a>Och han gav dem i hedningars hand, så att de som hatade dem fingo råda över dem.</span> <span class="verse"><a name="42">42</a>Deras fiender trängde dem, och de blevo kuvade under deras hand.</span> <span class="verse"><a name="43">43</a>Många gånger räddade han dem, men de voro gensträviga i sin egenvilja och förgingos så genom sin missgärning.</span> <span class="verse"><a name="44">44</a>Men han såg till dem i deras nöd, när han hörde deras rop.</span> <span class="verse"><a name="45">45</a>Och han tänkte, dem till fromma, på sitt förbund och ömkade sig efter sin stora nåd.</span> <span class="verse"><a name="46">46</a>Och han lät dem finna barmhärtighet inför alla dem som hade fört dem i fångenskap.</span> <span class="verse"><a name="47">47</a>Fräls oss, HERRE, vår Gud, och församla oss från hedningarna, så att vi få prisa ditt heliga namn och berömma oss av ditt lov. ----</span> <span class="verse"><a name="48">48</a>Lovad vare HERREN, Israels Gud, från evighet till evighet!  Och allt folket säge: »Amen, Halleluja!»</span> </p></div</div></div></body></html>