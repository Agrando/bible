<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 86</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/86"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 86</strong></div><p><span class="verse"><a name="1">1</a>En bön av David.  HERRE, böj till mig ditt öra och svara mig, ty jag är betryckt och fattig.</span> <span class="verse"><a name="2">2</a>Bevara min själ, ty jag är from; du min Gud, fräls din tjänare, som förtröstar på dig.</span> <span class="verse"><a name="3">3</a>Var mig nådig, o Herre, ty hela dagen ropar jag till dig.</span> <span class="verse"><a name="4">4</a>Gläd din tjänares själ, ty till dig, Herre, upplyfter jag min själ.</span> <span class="verse"><a name="5">5</a>Ty du, o Herre, är god och förlåtande och stor i nåd mot alla som åkalla dig.</span> <span class="verse"><a name="6">6</a>Lyssna, HERRE, till mitt bedjande, och akta på mina böners ljud.</span> <span class="verse"><a name="7">7</a>På min nöds dag åkallar jag dig, ty du skall svara mig.</span> <span class="verse"><a name="8">8</a>Ingen är dig lik bland gudarna, Herre, och intet är såsom dina verk.</span> <span class="verse"><a name="9">9</a>Hedningarna, som du har gjort, skola alla komma och tillbedja inför dig, Herre, och skola ära ditt namn.</span> <span class="verse"><a name="10">10</a>Ty du är stor, och du gör stora under; du allena är Gud.</span> <span class="verse"><a name="11">11</a>Visa mig, HERRE, din väg; jag vill vandra i din sanning. Behåll mitt hjärta vid det ena att jag fruktar ditt namn.</span> <span class="verse"><a name="12">12</a>Då vill jag tacka dig, Herre, min Gud, av allt mitt hjärta och ära ditt namn evinnerligen;</span> <span class="verse"><a name="13">13</a>ty din nåd är stor över mig, och du räddar min själ ur dödsrikets djup.</span> <span class="verse"><a name="14">14</a>Gud, fräcka människor hava rest sig upp mot mig, och våldsverkarnas hop står efter mitt liv; de hava icke dig för ögonen.</span> <span class="verse"><a name="15">15</a>Men du, Herre, är en barmhärtig och nådig Gud, långmodig och stor i mildhet och trofasthet.</span> <span class="verse"><a name="16">16</a>Vänd dig till mig och var mig nådig, giv åt din tjänare din makt, och fräls din tjänarinnas son.</span> <span class="verse"><a name="17">17</a>Gör ett tecken med mig, så att det går mig väl; och må de som hata mig se med blygd att du, o HERRE, hjälper mig och tröstar mig.</span> </p></div</div></div></body></html>