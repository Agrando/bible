<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 50</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/50"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 50</strong></div><p><span class="verse"><a name="1">1</a>En psalm av Asaf.  Gud, HERREN Gud, talar och kallar jorden, allt mellan öster och väster.</span> <span class="verse"><a name="2">2</a>Från Sion, skönhetens fullhet, träder Gud fram i glans.</span> <span class="verse"><a name="3">3</a>Vår Gud kommer, och han skall icke tiga. Förtärande eld går framför honom, och omkring honom stormar det med makt.</span> <span class="verse"><a name="4">4</a>Han kallar på himmelen därovan och på jorden, för att döma sitt folk:</span> <span class="verse"><a name="5">5</a>»Församlen till mig mina fromma, som sluta förbund med mig vid offer.»</span> <span class="verse"><a name="6">6</a>Och himlarna förkunna att han är rättfärdig, att Gud är den som skipar rätt.  Sela.</span> <span class="verse"><a name="7">7</a>Hör, mitt folk, jag vill tala; Israel, låt mig varna dig. Gud, din Gud, är jag.</span> <span class="verse"><a name="8">8</a>Icke för dina slaktoffer vill jag gå till rätta med dig; dina brännoffer har jag alltid inför mig.</span> <span class="verse"><a name="9">9</a>Jag vill icke taga tjurar ur ditt hus eller bockar ur dina fållor;</span> <span class="verse"><a name="10">10</a>ty mina äro alla skogens djur, boskapen på de tusende bergen;</span> <span class="verse"><a name="11">11</a>jag känner alla fåglar på bergen, och vad som rör sig på marken är mig bekant.</span> <span class="verse"><a name="12">12</a>Om jag hungrade, skulle jag icke säga dig det; ty min är jordens krets med allt vad därpå är.</span> <span class="verse"><a name="13">13</a>Skulle jag äta tjurars kött, och skulle jag dricka bockars blod?</span> <span class="verse"><a name="14">14</a>Nej, offra lovets offer åt Gud, så skall du få infria dina löften till den Högste.</span> <span class="verse"><a name="15">15</a>Och åkalla mig i nöden, så vill jag hjälpa dig, och du skall prisa mig.»</span> <span class="verse"><a name="16">16</a>Men till den ogudaktige säger Gud: »Huru kan du tala om mina stadgar och föra mitt förbund på tungan,</span> <span class="verse"><a name="17">17</a>du som hatar tuktan och kastar mina ord bakom dig?</span> <span class="verse"><a name="18">18</a>Om du ser en tjuv, så håller du med honom, och med äktenskapsbrytare giver du dig i lag.</span> <span class="verse"><a name="19">19</a>Din mun släpper du lös till vad ont är, och din tunga hopspinner svek.</span> <span class="verse"><a name="20">20</a>Du sitter där och förtalar din broder, din moders son lastar du!</span> <span class="verse"><a name="21">21</a>Så gör du, och jag tiger, och nu tror du att jag är såsom du. Nej, jag vill straffa dig och ställa dig det för ögonen.</span> <span class="verse"><a name="22">22</a>I som förgäten Gud, märken detta, för att jag icke må sönderriva eder utan räddning:</span> <span class="verse"><a name="23">23</a>den som offrar lovets offer, han ärar mig; och den som aktar på sin väg, honom skall jag låta se Guds frälsning.»</span> </p></div</div></div></body></html>