<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 144</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/144"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 144</strong></div><p><span class="verse"><a name="1">1</a>Av David.  Lovad vare HERREN, min klippa, han som lärde mina armar att kriga, mina händer att strida;</span> <span class="verse"><a name="2">2</a>min nåds Gud och min borg, mitt värn och min räddare, min sköld och min tillflykt, han som lägger mitt folk under mig.</span> <span class="verse"><a name="3">3</a>HERRE, vad är en människa, att du vill veta av henne, en människoson, att du tänker på honom?</span> <span class="verse"><a name="4">4</a>En människa är lik en fläkt, hennes dagar såsom en försvinnande skugga.</span> <span class="verse"><a name="5">5</a>HERRE, sänk din himmel och far ned, rör vid bergen, så att de ryka.</span> <span class="verse"><a name="6">6</a>Låt ljungeldar ljunga och skingra dem, skjut dina pilar och förvirra dem.</span> <span class="verse"><a name="7">7</a>Räck ut dina händer från höjden, fräls mig och rädda mig ur de stora vattnen, ur främlingarnas hand,</span> <span class="verse"><a name="8">8</a>vilkas mun talar lögn och vilkas högra hand är en falskhetens hand.</span> <span class="verse"><a name="9">9</a>Gud, en ny sång vill jag sjunga till din ära, till tiosträngad psaltare vill jag lovsjunga dig,</span> <span class="verse"><a name="10">10</a>dig som giver seger åt konungarna, dig som frälste din tjänare David från det onda svärdet.</span> <span class="verse"><a name="11">11</a>Fräls mig och rädda mig ur främlingarnas hand, vilkas mun talar lögn, och vilkas högra hand är en falskhetens hand.</span> <span class="verse"><a name="12">12</a>När våra söner stå i sin ungdom såsom högväxta plantor, våra döttrar lika hörnstoder, huggna såsom för palatser;</span> <span class="verse"><a name="13">13</a>när våra visthus äro fulla och skänka förråd på förråd; när våra får öka sig tusenfalt, ja, tiotusenfalt på våra utmarker;</span> <span class="verse"><a name="14">14</a>när våra oxar gå rikt lastade; när ingen rämna har brutits i muren och ingen nödgas draga ut såsom fånge, när intet klagorop höres på våra gator --</span> <span class="verse"><a name="15">15</a>saligt är det folk som det så går; ja, saligt är det folk vars Gud HERREN är.</span> </p></div</div></div></body></html>