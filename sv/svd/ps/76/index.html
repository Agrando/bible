<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 76</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/76"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 76</strong></div><p><span class="verse"><a name="1">1</a>För sångmästaren, med strängaspel; en psalm, en sång av Asaf.</span> <span class="verse"><a name="2">2</a>Gud är känd i Juda, i Israel är hans namn stort;</span> <span class="verse"><a name="3">3</a>i Salem vart hans hydda rest och hans boning på Sion.</span> <span class="verse"><a name="4">4</a>Där bröt han sönder bågens ljungeldar, sköld och svärd och vad till kriget hör.  Sela.</span> <span class="verse"><a name="5">5</a>Full av ljus och härlighet går du fram ifrån segerbytenas berg.</span> <span class="verse"><a name="6">6</a>De stormodiga äro avväpnade, de hava slumrat in och sova; alla stridsmännen hava måst låta händerna falla.</span> <span class="verse"><a name="7">7</a>För din näpst, du Jakobs Gud, ligga domnade både man och häst.</span> <span class="verse"><a name="8">8</a>Du, du är fruktansvärd; vem kan bestå inför dig, när du vredgas?</span> <span class="verse"><a name="9">9</a>Från himmelen lät du höra din dom; då förskräcktes jorden och vart stilla,</span> <span class="verse"><a name="10">10</a>då när Gud stod upp till dom, till att frälsa alla ödmjuka på jorden.  Sela.</span> <span class="verse"><a name="11">11</a>Ty människors vrede varder dig till pris; du har vrede till övers att omgjorda dit med.</span> <span class="verse"><a name="12">12</a>Gören löften och infrien dem åt HERREN, eder Gud; alla de som äro omkring honom bäre fram skänker åt den Fruktansvärde.</span> <span class="verse"><a name="13">13</a>Ty han stäcker furstarnas övermod; fruktansvärd är han för konungarna på jorden.</span> </p></div</div></div></body></html>