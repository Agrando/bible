<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 42</strong></div><p><span class="verse"><a name="1">1</a>För sångmästaren; en sång av Koras söner.</span> <span class="verse"><a name="2">2</a>Såsom hjorten trängtar till vattenbäckar, så trängtar min själ efter dig, o Gud.</span> <span class="verse"><a name="3">3</a>Min själ törstar efter Gud, efter den levande Guden. När skall jag få träda fram inför Guds ansikte?</span> <span class="verse"><a name="4">4</a>Mina tårar äro min spis både dag och natt, ty ständigt säger man till mig: »Var är nu din Gud?»</span> <span class="verse"><a name="5">5</a>Men jag vill utgjuta inom mig min själ och hava i minne huru jag gick med hopen upp till Guds hus, under fröjderop och tacksägelse, i högtidsskaran.</span> <span class="verse"><a name="6">6</a>Varför är du så bedrövad, min själ, och så orolig i mig? Hoppas på Gud; ty jag skall åter få tacka honom för frälsning genom honom.</span> <span class="verse"><a name="7">7</a>Min Gud, bedrövad är min själ i mig; därför tänker jag på dig i Jordans land och på Hermons höjder, på Misars berg.</span> <span class="verse"><a name="8">8</a>Djup ropar till djup, vid dånet av dina vattenfall; alla dina svallande böljor gå fram över mig.</span> <span class="verse"><a name="9">9</a>Om dagen må HERREN beskära sin nåd, och om natten vill jag sjunga till hans ära och bedja till mitt livs Gud.</span> <span class="verse"><a name="10">10</a>Jag vill säga till Gud, min klippa: »Varför har du förgätit mig, varför måste jag gå sörjande, trängd av fiender?»</span> <span class="verse"><a name="11">11</a>Det är såsom krossade man benen i min kropp, när mina ovänner smäda mig, när de beständigt säga till mig: »Var är nu din Gud?»</span> <span class="verse"><a name="12">12</a>Varför är du så bedrövad, min själ, och varför så orolig i mig? Hoppas på Gud; ty jag skall åter få tacka honom, min frälsning och min Gud.</span> </p></div</div></div></body></html>