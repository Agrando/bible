<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 38</strong></div><p><span class="verse"><a name="1">1</a>En psalm av David; till åminnelse.</span> <span class="verse"><a name="2">2</a>HERRE, straffa mig icke i din förtörnelse, och tukta mig icke i din vrede.</span> <span class="verse"><a name="3">3</a>Ty dina pilar hava träffat mig, och din hand drabbar mig.</span> <span class="verse"><a name="4">4</a>Det finnes intet helt på min kropp för din vredes skull, intet helbrägda i mina ben för min synds skull.</span> <span class="verse"><a name="5">5</a>Ty mina missgärningar gå mig över huvudet; såsom en svår börda äro de mig för tunga.</span> <span class="verse"><a name="6">6</a>Mina sår stinka och flyta för min dårskaps skull.</span> <span class="verse"><a name="7">7</a>Jag går krokig och mycket lutande; hela dagen går jag sörjande.</span> <span class="verse"><a name="8">8</a>Ty mina länder äro fulla av brand, och intet helt finnes på min kropp.</span> <span class="verse"><a name="9">9</a>Jag är vanmäktig och illa sönderslagen; jag klagar för mitt hjärtas jämmers skull.</span> <span class="verse"><a name="10">10</a>Herre, du känner all min trängtan, och min suckan är dig icke fördold.</span> <span class="verse"><a name="11">11</a>Mitt hjärta slår häftigt, min kraft har övergivit mig; mina ögons ljus, också det är borta.</span> <span class="verse"><a name="12">12</a>Mina vänner och fränder hålla sig fjärran ifrån min plåga, och mina närmaste hava ställt sig långt ifrån.</span> <span class="verse"><a name="13">13</a>Snaror lägga de ut, som stå efter mitt liv, och de som söka min ofärd tala vad fördärvligt är; på svek tänka de hela dagen.</span> <span class="verse"><a name="14">14</a>Men jag är lik en döv, som intet hör, och lik en stum, som icke upplåter sin mun;</span> <span class="verse"><a name="15">15</a>ja, jag är lik en man som intet hör, och som icke har något gensvar i sin mun.</span> <span class="verse"><a name="16">16</a>Se, på dig, HERRE, hoppas jag; du skall svara, Herre, min Gud.</span> <span class="verse"><a name="17">17</a>Ty jag fruktar att de annars få glädja sig över mig, att de skola förhäva sig över mig, när min fot vacklar.</span> <span class="verse"><a name="18">18</a>Ty jag är nära att falla, och min plåga är alltid inför mig;</span> <span class="verse"><a name="19">19</a>ja, jag måste bekänna min missgärning, och jag sörjer över min synd.</span> <span class="verse"><a name="20">20</a>Men mina fiender få leva och äro mäktiga, och många äro de som hata mig utan sak,</span> <span class="verse"><a name="21">21</a>de som löna gott med ont, och som stå mig emot, därför att jag far efter det goda.</span> <span class="verse"><a name="22">22</a>Övergiv mig icke, HERRE; min Gud, var icke långt ifrån mig.</span> <span class="verse"><a name="23">23</a>Skynda till min hjälp, Herre, du min frälsning.</span> </p></div</div></div></body></html>