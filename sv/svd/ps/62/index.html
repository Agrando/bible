<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 62</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/62"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 62</strong></div><p><span class="verse"><a name="1">1</a>För sångmästaren, till Jedutun; en psalm av David.</span> <span class="verse"><a name="2">2</a>Allenast hos Gud söker min själ sin ro; från honom kommer min frälsning.</span> <span class="verse"><a name="3">3</a>Allenast han är min klippa och min frälsning, min borg, jag skall ej mycket vackla.</span> <span class="verse"><a name="4">4</a>Huru länge viljen I rasa mot denne man, samfällt slå honom ned, såsom vore han en lutande vägg, en sönderbräckt mur?</span> <span class="verse"><a name="5">5</a>De rådslå allenast om att stöta honom ned från hans höjd, de hava behag till lögn; med munnen välsigna de, men i sitt innersta förbanna de.  Sela.</span> <span class="verse"><a name="6">6</a>Allenast i Gud må du hava din ro, min själ; ty från honom kommer mitt hopp.</span> <span class="verse"><a name="7">7</a>Allenast han är min klippa och min frälsning, min borg, jag skall icke vackla.</span> <span class="verse"><a name="8">8</a>Hos Gud är min frälsning och min ära; min starka klippa, min tillflykt har jag i Gud.</span> <span class="verse"><a name="9">9</a>Förtrösta på honom alltid, du folk; utgjuten för honom edra hjärtan. Gud är vår tillflykt.  Sela.</span> <span class="verse"><a name="10">10</a>Allenast ett intet äro människors barn, myndiga herrar fåfänglighet; i vågskålen äro de för lätta, mindre än intet äro de allasammans.</span> <span class="verse"><a name="11">11</a>Förliten eder icke på orätt vinning, sätten icke ett fåfängligt hopp till rov: om ock eder rikedom växer, så akten icke därpå.</span> <span class="verse"><a name="12">12</a>En gång har Gud sagt det, ja, två gånger har jag hört det, att hos Gud är makten;</span> <span class="verse"><a name="13">13</a>och hos dig, Herre, är nåd. Ty du vedergäller var och en efter hans gärningar.</span> </p></div</div></div></body></html>