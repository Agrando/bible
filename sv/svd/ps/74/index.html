<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 74</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/74"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 74</strong></div><p><span class="verse"><a name="1">1</a>En sång av Asaf.  Varför, o Gud, har du så alldeles förkastat oss, varför ryker din vredes eld mot fåren i din hjord?</span> <span class="verse"><a name="2">2</a>Tänk på din menighet, som du i fordom tid förvärvade, som du förlossade, till att bliva din arvedels stam; tänk på Sions berg, där du har din boning.</span> <span class="verse"><a name="3">3</a>Vänd dina steg till den plats där evig förödelse råder; allt har ju fienden fördärvat i helgedomen.</span> <span class="verse"><a name="4">4</a>Dina ovänner hava skränat inne i ditt församlingshus, de hava satt upp sina tecken såsom rätta tecken.</span> <span class="verse"><a name="5">5</a>Det var en syn, såsom när man höjer yxor mot en tjock skog.</span> <span class="verse"><a name="6">6</a>Och alla dess snidverk hava de nu krossat med yxa och bila.</span> <span class="verse"><a name="7">7</a>De hava satt eld på din helgedom och oskärat ända till grunden ditt namns boning.</span> <span class="verse"><a name="8">8</a>De hava sagt i sina hjärtan: »Vi vilja alldeles kuva dem.» Alla Guds församlingshus hava de bränt upp här i landet.</span> <span class="verse"><a name="9">9</a>Våra tecken se vi icke; ingen profet finnes mer, och hos oss är ingen som vet för huru länge.</span> <span class="verse"><a name="10">10</a>Huru länge, och Gud, skall ovännen få smäda och fienden oavlåtligen få förakta ditt namn?</span> <span class="verse"><a name="11">11</a>Varför håller du tillbaka din hand, din högra hand? Drag den fram ur din barm och förgör dem.</span> <span class="verse"><a name="12">12</a>Gud, du är ju min konung av ålder, du är den som skaffar frälsning på jorden.</span> <span class="verse"><a name="13">13</a>Det var du som delade havet genom din makt; du krossade drakarnas huvuden mot vattnet.</span> <span class="verse"><a name="14">14</a>Det var du som bräckte Leviatans huvuden och gav honom till mat åt öknens skaror.</span> <span class="verse"><a name="15">15</a>Det var du som lät källa och bäck bryta fram; du lät ock starka strömmar uttorka.</span> <span class="verse"><a name="16">16</a>Din är dagen, din är ock natten, du har berett ljuset och solen.</span> <span class="verse"><a name="17">17</a>Det är du som har fastställt alla jordens gränser; sommar och vinter äro skapade av dig.</span> <span class="verse"><a name="18">18</a>Så tänk nu på huru fienden smädar HERREN, och huru ett dåraktigt folk föraktar ditt namn.</span> <span class="verse"><a name="19">19</a>Lämna ej ut åt vilddjuren din turturduvas själ; förgät icke för alltid dina betrycktas liv.</span> <span class="verse"><a name="20">20</a>Tänk på förbundet; ty i landets smygvrår finnes fullt upp av våldsnästen.</span> <span class="verse"><a name="21">21</a>Låt icke den förtryckte vika tillbaka med blygd, låt den betryckte och den fattige lova ditt namn.</span> <span class="verse"><a name="22">22</a>Stå upp, o Gud; utför din sak. Betänk huru du varder smädad hela dagen av dåren.</span> <span class="verse"><a name="23">23</a>Glöm icke bort dina ovänners rop, dina motståndares larm, som alltjämt höjes.</span> </p></div</div></div></body></html>