<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 45</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/45"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 45</strong></div><p><span class="verse"><a name="1">1</a>För sångmästaren, efter »Liljor»; av Koras söner; en sång, ett kväde om kärlek.</span> <span class="verse"><a name="2">2</a>Mitt hjärta flödar över av sköna ord; jag säger: min dikt gäller en konung; en snabb skrivares penna är min tunga.</span> <span class="verse"><a name="3">3</a>Du är den skönaste bland människors barn, ljuvlighet är utgjuten över dina läppar; så se vi att Gud har välsignat dig evinnerligen.</span> <span class="verse"><a name="4">4</a>Omgjorda din länd med ditt svärd, du hjälte, i ditt majestät och din härlighet.</span> <span class="verse"><a name="5">5</a>Och drag så åstad, lyckosam i din härlighet, till försvar för sanning, för ödmjukhet och rättfärdighet, så skall din högra hand lära dig underbara gärningar.</span> <span class="verse"><a name="6">6</a>Skarpa äro dina pilar; folk skola falla för dig; konungens fiender skola träffas i hjärtat.</span> <span class="verse"><a name="7">7</a>Gud, din tron förbliver alltid och evinnerligen; ditt rikes spira är rättvisans spira.</span> <span class="verse"><a name="8">8</a>Du älskar rättfärdighet och hatar orättfärdighet; därför har Gud, din Gud, smort dig med glädjens olja mer än dina medbröder.</span> <span class="verse"><a name="9">9</a>Av myrra, aloe och kassia dofta alla dina kläder; från elfenbenspalatser gläder dig strängaspel.</span> <span class="verse"><a name="10">10</a>Konungadöttrar har du såsom tärnor i ditt hov, en drottning står vid din högra sida, i guld från Ofir.</span> <span class="verse"><a name="11">11</a>Hör, dotter, och giv akt, och böj ditt öra härtill: Förgät nu ditt folk och din faders hus,</span> <span class="verse"><a name="12">12</a>och må konungen få hava sin lust i din skönhet; ty han är din herre, och för honom skall du falla ned.</span> <span class="verse"><a name="13">13</a>Se, dottern Tyrus, ja, de rikaste folk söka nu att vinna din ynnest med skänker.</span> <span class="verse"><a name="14">14</a>Idel härlighet är hon, konungadottern i gemaket: av guldvirkat tyg består hennes dräkt,</span> <span class="verse"><a name="15">15</a>i brokigt vävda kläder föres hon till konungen; jungfrur, hennes väninnor, följa henne åt; de ledas in till dig.</span> <span class="verse"><a name="16">16</a>Under glädje och fröjd föras de fram, de tåga in i konungens palats.</span> <span class="verse"><a name="17">17</a>I dina fäders ställe skola dina söner träda; dem skall du sätta till furstar överallt i landet.</span> <span class="verse"><a name="18">18</a>Ditt namn vill jag göra prisat bland alla kommande släkten; så skola ock folken lova dig, alltid och evinnerligen.</span> </p></div</div></div></body></html>