<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 139</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/139"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 139</strong></div><p><span class="verse"><a name="1">1</a>För sångmästaren; av David; en psalm.  HERRE, du utrannsakar mig och känner mig.</span> <span class="verse"><a name="2">2</a>Evad jag sitter eller uppstår, vet du det; du förstår mina tankar fjärran ifrån.</span> <span class="verse"><a name="3">3</a>Evad jag går eller ligger, utforskar du det, och med alla mina vägar är du förtrogen.</span> <span class="verse"><a name="4">4</a>Ty förrän ett ord är på min tunga, se, så känner du, HERRE, det till fullo.</span> <span class="verse"><a name="5">5</a>Du omsluter mig på alla sidor och håller mig i din hand.</span> <span class="verse"><a name="6">6</a>En sådan kunskap är mig alltför underbar; den är mig för hög, jag kan icke begripa den.</span> <span class="verse"><a name="7">7</a>Vart skall jag gå för din Ande, och vart skall jag fly för ditt ansikte?</span> <span class="verse"><a name="8">8</a>Fore jag upp till himmelen, så är du där, och bäddade jag åt mig i dödsriket, se, så är du ock där.</span> <span class="verse"><a name="9">9</a>Toge jag morgonrodnadens vingar, gjorde jag mig en boning ytterst i havet,</span> <span class="verse"><a name="10">10</a>så skulle också där din hand leda mig och din högra hand fatta mig.</span> <span class="verse"><a name="11">11</a>Och om jag sade: »Mörker må betäcka mig och ljuset bliva natt omkring mig»,</span> <span class="verse"><a name="12">12</a>så skulle själva mörkret icke vara mörkt för dig, natten skulle lysa såsom dagen: ja, mörkret skulle vara såsom ljuset.</span> <span class="verse"><a name="13">13</a>Ty du har skapat mina njurar, du sammanvävde mig i min moders liv.</span> <span class="verse"><a name="14">14</a>Jag tackar dig för att jag är danad så övermåttan underbart; ja, underbara äro dina verk, min själ vet det väl.</span> <span class="verse"><a name="15">15</a>Benen i min kropp voro icke förborgade för dig, när jag bereddes i det fördolda, när jag bildades i jordens djup.</span> <span class="verse"><a name="16">16</a>Dina ögon sågo mig, när jag ännu knappast var formad; alla mina dagar blevo uppskrivna i din bok, de voro bestämda, förrän någon av dem hade kommit.</span> <span class="verse"><a name="17">17</a>Huru outgrundliga äro icke för mig dina tankar, o Gud, huru stor är icke deras mångfald!</span> <span class="verse"><a name="18">18</a>Skulle jag räkna dem, så vore de flera än sanden; när jag uppvaknade, vore jag ännu hos dig.</span> <span class="verse"><a name="19">19</a>Gud, o att du ville dräpa de ogudaktiga! Ja, måtte de blodgiriga vika bort ifrån mig,</span> <span class="verse"><a name="20">20</a>de som tala om dig med ränker i sinnet, de som hava bragt dina städer i fördärv!</span> <span class="verse"><a name="21">21</a>Skulle jag icke hata dem som hata dig, HERRE? Skulle jag icke känna leda vid dem som stå dig emot?</span> <span class="verse"><a name="22">22</a>Jag hatar dem med starkaste hat; ja, mina fiender hava de blivit.</span> <span class="verse"><a name="23">23</a>Utrannsaka mig, Gud, och känn mitt hjärta; pröva mig och känn mina tankar,</span> <span class="verse"><a name="24">24</a>och se till, om jag är stadd på en olycksväg, och led mig på den eviga vägen.</span> </p></div</div></div></body></html>