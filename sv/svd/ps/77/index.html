<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 77</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/77"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 77</strong></div><p><span class="verse"><a name="1">1</a>För sångmästaren, till Jedutun; av Asaf; en psalm.</span> <span class="verse"><a name="2">2</a>Jag vill höja min röst till Gud och ropa; jag vill höja min röst till Gud, för att han må lyssna till mig.</span> <span class="verse"><a name="3">3</a>På min nöds dag söker jag Herren; min hand är utsträckt om natten och förtröttas icke; min själ vill icke låta trösta sig.</span> <span class="verse"><a name="4">4</a>Jag vill tänka på Gud och klaga; jag vill utgjuta mitt bekymmer, ty min ande försmäktar.  Sela.</span> <span class="verse"><a name="5">5</a>Mina ögonlock håller du öppna; jag är full av oro och kan icke tala.</span> <span class="verse"><a name="6">6</a>Jag tänker på forntidens dagar, på år som längesedan hava gått.</span> <span class="verse"><a name="7">7</a>Jag vill om natten komma ihåg mitt strängaspel; i mitt hjärta vill jag utgjuta mitt bekymmer, och min ande skall eftersinna.</span> <span class="verse"><a name="8">8</a>Skall då Herren förkasta evinnerligen och ingen nåd mer bevisa?</span> <span class="verse"><a name="9">9</a>Är det då ute med hans godhet för beständigt, har hans ord blivit till intet för alla tider?</span> <span class="verse"><a name="10">10</a>Har Gud förgätit att vara nådig eller i vrede tillslutit sin barmhärtighet?  Sela.</span> <span class="verse"><a name="11">11</a>Jag svarar: Nej, detta är min plågas tid, den Högstes högra hand är ej såsom förr.</span> <span class="verse"><a name="12">12</a>Jag vill prisa HERRENS gärningar, ja, jag vill tänka på dina fordomtima under;</span> <span class="verse"><a name="13">13</a>jag vill begrunda alla dina gärningar och eftersinna dina verk.</span> <span class="verse"><a name="14">14</a>Gud, i helighet går din väg; vem är en gud så stor som Gud?</span> <span class="verse"><a name="15">15</a>Du är Gud, en Gud som gör under; du har uppenbarat din makt bland folken.</span> <span class="verse"><a name="16">16</a>Med väldig arm förlossade du ditt folk, Jakobs och Josefs barn.  Sela.</span> <span class="verse"><a name="17">17</a>Vattnen sågo dig, och Gud, vattnen sågo dig och våndades, själva djupen darrade.</span> <span class="verse"><a name="18">18</a>Molnen göto ut strömmar av vatten, skyarna läto höra sin röst, och dina pilar foro omkring.</span> <span class="verse"><a name="19">19</a>Ditt dunder ljöd i stormvirveln, ljungeldar lyste upp jordens krets, jorden darrade och bävade.</span> <span class="verse"><a name="20">20</a>Genom havet gick din väg, din stig genom stora vatten, och dina fotspår fann man icke.</span> <span class="verse"><a name="21">21</a>Så förde du ditt folk såsom en hjord genom Moses och Arons hand.</span> </p></div</div></div></body></html>