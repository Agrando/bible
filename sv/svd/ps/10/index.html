<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 10</strong></div><p><span class="verse"><a name="1">1</a>Varför, HERRE, står du så långt ifrån och fördöljer dig i nödens tider?</span> <span class="verse"><a name="2">2</a>Genom de ogudaktigas övermod måste den arme lida. Må de fångas i de ränker som de hava uttänkt!</span> <span class="verse"><a name="3">3</a>Ty den ogudaktige berömmer sig av sin själs lystnad, och den rovgirige talar förgripligt och föraktar HERREN.</span> <span class="verse"><a name="4">4</a>Den ogudaktige säger i sitt högmod: »Han frågar icke därefter.» »Det finnes ingen Gud», så äro alla hans tankar.</span> <span class="verse"><a name="5">5</a>Trygga äro alltid hans vägar, dina domar gå högt över hans blickar; alla sina ovänner räknar han för intet.</span> <span class="verse"><a name="6">6</a>Han säger i sitt hjärta: »Jag skall icke vackla, över mig skall i evighet ingen olycka komma.»</span> <span class="verse"><a name="7">7</a>Hans mun är full av förbannelse, av svek och förtryck; hans tunga gömmer olycka och fördärv.</span> <span class="verse"><a name="8">8</a>Han lägger sig i försåt vid gårdarna, i lönndom vill han dräpa den oskyldige; hans ögon lura på den olycklige.</span> <span class="verse"><a name="9">9</a>Han ligger i försåt på lönnligt ställe, såsom ett lejon i sitt snår, han ligger i försåt för att gripa den arme; han griper den arme, i det han drager honom in i sitt nät.</span> <span class="verse"><a name="10">10</a>Han trycker sig ned, han ligger på lur, och de olyckliga falla i hans klor.</span> <span class="verse"><a name="11">11</a>Han säger i sitt hjärta: »Gud förgäter det, han har dolt sitt ansikte, han ser det aldrig.»</span> <span class="verse"><a name="12">12</a>Stå upp, HERRE; Gud, upplyft din hand, förgät icke de arma.</span> <span class="verse"><a name="13">13</a>Varför skall den ogudaktige få förakta Gud och säga i sitt hjärta att du icke frågar därefter?</span> <span class="verse"><a name="14">14</a>Du har ju sett det, ty du giver akt på olycka och jämmer, för att taga det i din hand. Åt dig överlämnar den olycklige sin sak; du blev den faderlöses hjälpare.</span> <span class="verse"><a name="15">15</a>Bryt sönder den ogudaktiges arm, och hemsök de ondas ogudaktighet, så att du icke mer finner den.</span> <span class="verse"><a name="16">16</a>Ja, HERREN är konung alltid och evinnerligen; hedningarna utrotas ur hans land.</span> <span class="verse"><a name="17">17</a>De ödmjukas trängtan hör du, HERRE; du gör deras hjärtan ståndaktiga; du låter ditt öra giva akt</span> <span class="verse"><a name="18">18</a>för att skaffa den faderlöse och förtryckte rätt, så att människor, komna av jord, ej längre vålla skräck.</span> </p></div</div></div></body></html>