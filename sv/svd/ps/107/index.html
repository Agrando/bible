<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 107</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/107"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 107</strong></div><p><span class="verse"><a name="1">1</a>Tacken HERREN, ty han är god, ty hans nåd varar evinnerligen.</span> <span class="verse"><a name="2">2</a>Så säge HERRENS förlossade, de som han har förlossat ur nöden,</span> <span class="verse"><a name="3">3</a>de som han har församlat ifrån länderna, från öster och från väster, från norr och från havssidan.</span> <span class="verse"><a name="4">4</a>De irrade omkring i öknen på öde stigar, de funno ingen stad där de kunde bo;</span> <span class="verse"><a name="5">5</a>de hungrade och törstade, deras själ försmäktade i dem.</span> <span class="verse"><a name="6">6</a>Men de ropade till HERREN i sin nöd, och han räddade dem ur deras trångmål.</span> <span class="verse"><a name="7">7</a>Och han ledde dem på en rätt väg, så att de kommo till en stad där de kunde bo.</span> <span class="verse"><a name="8">8</a>De må tacka HERREN för hans nåd och för hans under med människors barn,</span> <span class="verse"><a name="9">9</a>att han mättade den försmäktande själen och uppfyllde den hungrande själen med sitt goda.</span> <span class="verse"><a name="10">10</a>De sutto i mörker och dödsskugga, fångna i elände och järnbojor,</span> <span class="verse"><a name="11">11</a>därför att de hade varit gensträviga mot Guds ord och hade föraktat den Högstes råd.</span> <span class="verse"><a name="12">12</a>Han kuvade deras hjärtan med olycka; de kommo på fall och hade ingen hjälpare.</span> <span class="verse"><a name="13">13</a>Men de ropade till HERREN i sin nöd, och han frälste dem ur deras trångmål;</span> <span class="verse"><a name="14">14</a>han förde dem ut ur mörkret och dödsskuggan, och deras bojor slet han sönder.</span> <span class="verse"><a name="15">15</a>De må tacka HERREN för hans nåd och för hans under med människors barn,</span> <span class="verse"><a name="16">16</a>att han krossade kopparportarna och bröt sönder järnbommarna.</span> <span class="verse"><a name="17">17</a>De voro oförnuftiga, ty de vandrade i överträdelse, och blevo nu plågade för sina missgärningars skull;</span> <span class="verse"><a name="18">18</a>deras själ vämjdes vid all mat, och de voro nära dödens portar.</span> <span class="verse"><a name="19">19</a>Men de ropade till HERREN i sin nöd, och han frälste dem ur deras trångmål.</span> <span class="verse"><a name="20">20</a>Han sände sitt ord och botade dem och räddade dem från graven.</span> <span class="verse"><a name="21">21</a>De må tacka HERREN för hans nåd och för hans under med människors barn;</span> <span class="verse"><a name="22">22</a>de må offra lovets offer och förtälja hans verk med jubel.</span> <span class="verse"><a name="23">23</a>De foro på havet med skepp och drevo sin handel på stora vatten;</span> <span class="verse"><a name="24">24</a>där fingo de se HERRENS gärningar och hans under på havsdjupet.</span> <span class="verse"><a name="25">25</a>Med sitt ord uppväckte han stormvinden, så att den hävde upp dess böljor.</span> <span class="verse"><a name="26">26</a>De foro upp mot himmelen, ned i djupen; deras själ upplöstes av ångest.</span> <span class="verse"><a name="27">27</a>De raglade och stapplade såsom druckna, och all deras vishet blev till intet.</span> <span class="verse"><a name="28">28</a>Men de ropade till HERREN i sin nöd, och han förde dem ut ur deras trångmål.</span> <span class="verse"><a name="29">29</a>Han förbytte stormen i lugn, så att böljorna omkring dem tystnade.</span> <span class="verse"><a name="30">30</a>Och de blevo glada att det vart stilla, och han förde dem till den hamn dit de ville.</span> <span class="verse"><a name="31">31</a>De må tacka HERREN för hans nåd och för hans under med människors barn;</span> <span class="verse"><a name="32">32</a>de må upphöja honom i folkets församling och lova honom där de äldste sitta.</span> <span class="verse"><a name="33">33</a>Han gjorde strömmar till öken, källsprång till torr mark,</span> <span class="verse"><a name="34">34</a>bördigt land till salthed, för dess inbyggares ondskas skull.</span> <span class="verse"><a name="35">35</a>Han gjorde öknen till en vattenrik sjö och torrt land till källsprång.</span> <span class="verse"><a name="36">36</a>Och han lät de hungrande bo där, och de byggde en stad där de kunde bo.</span> <span class="verse"><a name="37">37</a>De besådde åkrar och planterade vingårdar, som gåvo dem sin frukt i avkastning.</span> <span class="verse"><a name="38">38</a>Han välsignade dem, och de förökades storligen, och deras boskapshjordar lät han icke förminskas.</span> <span class="verse"><a name="39">39</a>Väl blevo de sedan ringa och nedböjda, i det olycka och bedrövelse tryckte dem,</span> <span class="verse"><a name="40">40</a>men han som utgjuter förakt över furstar och låter dem irra omkring i väglösa ödemarker,</span> <span class="verse"><a name="41">41</a>han upphöjde då den fattige ur eländet och lät släkterna växa till såsom fårhjordar.</span> <span class="verse"><a name="42">42</a>De redliga se det och glädja sig, och all orättfärdighet måste tillsluta sin mun.</span> <span class="verse"><a name="43">43</a>Den som är vis, han akte härpå och besinne HERRENS nådegärningar.</span> </p></div</div></div></body></html>