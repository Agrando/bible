<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 7</strong></div><p><span class="verse"><a name="1">1</a>En sång av David, som han sjöng till HERREN för benjaminiten Kus' ords skull.</span> <span class="verse"><a name="2">2</a>HERRE, min Gud, till dig tager jag min tillflykt; fräls mig från alla mina förföljare och rädda mig,</span> <span class="verse"><a name="3">3</a>så att de icke, såsom lejon, sönderslita min själ och rycka bort henne utan räddning.</span> <span class="verse"><a name="4">4</a>HERRE, min Gud, har jag gjort sådant, och är orätt i mina händer,</span> <span class="verse"><a name="5">5</a>har jag med ont vedergällt ned som höll frid med mig eller plundrat den som var min ovän utan sak,</span> <span class="verse"><a name="6">6</a>så förfölje fienden min själ och tage henne fatt och trampe mitt liv till jorden och lägge min ära i stoftet.  Sela.</span> <span class="verse"><a name="7">7</a>Stå upp, HERRE, i din vrede, res dig mot mina ovänners raseri och vakna upp till min hjälp, du som har påbjudit dom.</span> <span class="verse"><a name="8">8</a>Må folkens församling omgiva dig, och må du över den vända åter till höjden.</span> <span class="verse"><a name="9">9</a>HERREN håller dom över folken; skaffa mig rätt, HERRE, efter min rättfärdighet och ostrafflighet.</span> <span class="verse"><a name="10">10</a>Låt de ogudaktigas ondska få en ände, men håll den rättfärdige vid makt; ty du, som prövar hjärtan och njurar, är en rättfärdig Gud.</span> <span class="verse"><a name="11">11</a>Min sköld är i Guds hand; han frälsar de rättsinniga.</span> <span class="verse"><a name="12">12</a>Gud är en rättfärdig domare och en Gud som dagligen vredgas.</span> <span class="verse"><a name="13">13</a>Om någon icke vill omvända sig, så vässer han sitt svärd, sin båge spänner han och gör den redo;</span> <span class="verse"><a name="14">14</a>och han riktar mot honom dödande skott, sina pilar gör han brinnande.</span> <span class="verse"><a name="15">15</a>Se, denne är i födsloarbete med fördärv, han går havande med olycka, men han föder ett intet.</span> <span class="verse"><a name="16">16</a>Han gräver en grop och gör den djup, men han faller själv i den grav som han gräver.</span> <span class="verse"><a name="17">17</a>Den olycka han tänkte vålla vänder tillbaka på hans huvud, och över hans hjässa kommer hans ondska.</span> <span class="verse"><a name="18">18</a>Jag vill tacka HERREN efter hans rättfärdighet och lovsjunga HERRENS, den Högstes, namn.</span> </p></div</div></div></body></html>