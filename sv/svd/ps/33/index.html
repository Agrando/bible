<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 33</strong></div><p><span class="verse"><a name="1">1</a>Jublen i HERREN, I rättfärdige; lovsång höves de redliga.</span> <span class="verse"><a name="2">2</a>Tacken HERREN på harpa, lovsjungen honom till tiosträngad psaltare.</span> <span class="verse"><a name="3">3</a>Sjungen honom en ny sång, spelen skönt med jubelklang.</span> <span class="verse"><a name="4">4</a>Ty HERRENS ord är rätt, och allt vad han gör är gjort i trofasthet.</span> <span class="verse"><a name="5">5</a>Han älskar rättfärdighet och rätt; jorden är full av HERRENS nåd.</span> <span class="verse"><a name="6">6</a>Himmelen är gjord genom HERRENS ord och all dess här genom hans muns anda.</span> <span class="verse"><a name="7">7</a>Han samlar havets vatten såsom i en hög; han lägger djupen i deras förvaringsrum.</span> <span class="verse"><a name="8">8</a>Hela jorden frukte HERREN; för honom bäve alla som bo på jordens krets.</span> <span class="verse"><a name="9">9</a>Ty han sade, och det vart; han bjöd, och det stod där.</span> <span class="verse"><a name="10">10</a>HERREN gjorde hedningarnas råd om intet, han lät folkens tankar komma på skam.</span> <span class="verse"><a name="11">11</a>Men HERRENS råd består evinnerligen, hans hjärtas tankar från släkte till släkte.</span> <span class="verse"><a name="12">12</a>Saligt är det folk vars Gud HERREN är, det folk som han har utvalt till arvedel åt sig.</span> <span class="verse"><a name="13">13</a>Ja, från himmelen skådade HERREN ned, han såg alla människors barn.</span> <span class="verse"><a name="14">14</a>Från sin boning blickade han ned till alla dem som bo på jorden,</span> <span class="verse"><a name="15">15</a>han som har danat allas deras hjärtan, han som aktar på alla deras verk.</span> <span class="verse"><a name="16">16</a>En konung segrar icke genom sin stora styrka, en hjälte räddas icke genom sin stora kraft.</span> <span class="verse"><a name="17">17</a>Förgäves väntar man sig seger genom hästar, med all sin styrka rädda de icke.</span> <span class="verse"><a name="18">18</a>Se, HERRENS öga är vänt till dem som frukta honom, till dem som hoppas på hans nåd;</span> <span class="verse"><a name="19">19</a>han vill rädda deras själ från döden och behålla dem vid liv i hungerns tid.</span> <span class="verse"><a name="20">20</a>Vår själ väntar efter HERREN; han är vår hjälp och sköld.</span> <span class="verse"><a name="21">21</a>Ty i honom gläder sig vårt hjärta, vi förtrösta på hans heliga namn.</span> <span class="verse"><a name="22">22</a>Din nåd, HERRE, vare över oss, såsom vi hoppas på dig.</span> </p></div</div></div></body></html>