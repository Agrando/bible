<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 51</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/51"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 51</strong></div><p><span class="verse"><a name="1">1</a>För sångmästaren; en psalm av David,</span> <span class="verse"><a name="2">2</a>när profeten Natan kom till honom, då han hade gått in till Bat-Seba.</span> <span class="verse"><a name="3">3</a>Gud, var mig nådig efter din godhet, utplåna mina överträdelser efter din stora barmhärtighet.</span> <span class="verse"><a name="4">4</a>Två mig väl från min missgärning, och rena mig från synd.</span> <span class="verse"><a name="5">5</a>Ty jag känner mina överträdelser, och min synd är alltid inför mig.</span> <span class="verse"><a name="6">6</a>Mot dig allena har jag syndat och gjort vad ont är i dina ögon; på det att du må finnas rättfärdig i dina ord och rättvis i dina domar.</span> <span class="verse"><a name="7">7</a>Se, i synd är jag född, och i synd har min moder avlat mig.</span> <span class="verse"><a name="8">8</a>Du har ju behag till sanning i hjärtegrunden; så lär mig då vishet i mitt innersta.</span> <span class="verse"><a name="9">9</a>Skära mig med isop, så att jag varder ren; två mig, så att jag bliver vitare än snö.</span> <span class="verse"><a name="10">10</a>Låt mig förnimma fröjd och glädje, låt de ben som du har krossat få fröjda sig.</span> <span class="verse"><a name="11">11</a>Vänd bort ditt ansikte från mina synder, och utplåna alla mina missgärningar.</span> <span class="verse"><a name="12">12</a>Skapa i mig, Gud, ett rent hjärta, och giv mig på nytt en frimodig ande.</span> <span class="verse"><a name="13">13</a>Förkasta mig icke från ditt ansikte, och tag icke din helige Ande ifrån mig.</span> <span class="verse"><a name="14">14</a>Låt mig åter få fröjdas över din frälsning, och uppehåll mig med villighetens ande.</span> <span class="verse"><a name="15">15</a>Då skall jag lära överträdarna dina vägar, och syndarna skola omvända sig till dig.</span> <span class="verse"><a name="16">16</a>Rädda mig undan blodstider, Gud, du min frälsnings Gud, så skall min tunga jubla över din rättfärdighet.</span> <span class="verse"><a name="17">17</a>Herre, upplåt mina läppar, så att min mun kan förkunna ditt lov.</span> <span class="verse"><a name="18">18</a>Ty du har icke behag till offer, eljest skulle jag giva dig sådana; till brännoffer har du icke lust.</span> <span class="verse"><a name="19">19</a>Det offer som behagar Gud är en förkrossad ande; ett förkrossat och bedrövat hjärta skall du, Gud, icke förakta.</span> <span class="verse"><a name="20">20</a>Gör väl mot Sion i din nåd, bygg upp Jerusalems murar.</span> <span class="verse"><a name="21">21</a>Då skall du undfå rätta offer, som behaga dig, brännoffer och heloffer; då skall man offra tjurar på ditt altare.</span> </p></div</div></div></body></html>