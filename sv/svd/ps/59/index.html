<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 59</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/59"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 59</strong></div><p><span class="verse"><a name="1">1</a>För sångmästaren; »Fördärva icke»; en sång av David, när Saul sände och lät bevaka hans hus för att döda honom.</span> <span class="verse"><a name="2">2</a>Rädda mig, min Gud, från mina fiender, beskydda mig för mina motståndare.</span> <span class="verse"><a name="3">3</a>Rädda mig från ogärningsmännen, och fräls mig från de blodgiriga.</span> <span class="verse"><a name="4">4</a>Ty se, de ligga i försåt för mig; grymma människor rota sig samman mot mig, utan någon min överträdelse eller synd, o HERRE.</span> <span class="verse"><a name="5">5</a>Utan någon min missgärning löpa de fram och göra sig redo; vakna upp, kom mig till mötes, och se härtill.</span> <span class="verse"><a name="6">6</a>Ja, du HERRE Gud Sebaot, Israels Gud, vakna och hemsök alla hedningar, hemsök utan nåd alla trolösa ogärningsmän.  Sela.</span> <span class="verse"><a name="7">7</a>Var afton komma de tillbaka, de tjuta såsom hundar och stryka omkring i staden.</span> <span class="verse"><a name="8">8</a>Se, deras mun flödar över, svärd äro på deras läppar, ty »vem skulle höra det?»</span> <span class="verse"><a name="9">9</a>Men du, HERRE, ler åt dem; du bespottar alla hedningar.</span> <span class="verse"><a name="10">10</a>Mot deras makt vill jag hålla mig till dig, ty Gud är min borg.</span> <span class="verse"><a name="11">11</a>Min Gud kommer mig till mötes med sin nåd, Gud låter mig se med lust på mina förföljare.</span> <span class="verse"><a name="12">12</a>Dräp dem icke, på det att mitt folk ej må förgäta det; låt dem genom din kraft driva ostadiga omkring, och slå dem ned, du vår sköld, o Herre.</span> <span class="verse"><a name="13">13</a>Vart ord på deras läppar är en synd i deras mun. Må de fångas i sitt högmod, genom den förbannelse och lögn som de tala.</span> <span class="verse"><a name="14">14</a>Förgör dem i vrede, förgör dem, så att de ej mer äro till; och må de förnimma att det är Gud som råder i Jakob, allt intill jordens ändar.  Sela.</span> <span class="verse"><a name="15">15</a>Ja, var afton komma de tillbaka, de tjuta såsom hundar och stryka omkring i staden.</span> <span class="verse"><a name="16">16</a>De driva omkring efter rov; om de icke bliva mätta, så stanna de kvar över natten.</span> <span class="verse"><a name="17">17</a>Men jag vill sjunga om din makt och jubla var morgon över din nåd; ty du var för mig en borg och en tillflykt, när jag var i nöd.</span> <span class="verse"><a name="18">18</a>Min starkhet, dig vill jag lovsjunga, ty Gud är min borg, min nåderike Gud.</span> </p></div</div></div></body></html>