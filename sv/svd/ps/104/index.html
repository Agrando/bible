<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 104</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/104"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 104</strong></div><p><span class="verse"><a name="1">1</a>Lova HERREN, min själ. HERRE, min Gud, du är hög och stor, i majestät och härlighet är du klädd.</span> <span class="verse"><a name="2">2</a>Du höljer dig i ljus såsom i en mantel, du spänner ut himmelen såsom ett tält;</span> <span class="verse"><a name="3">3</a>du timrar på vattnen dina salar, molnen gör du till din vagn, och du far fram på vindens vingar.</span> <span class="verse"><a name="4">4</a>Du gör vindar till dina sändebud, eldslågor till dina tjänare.</span> <span class="verse"><a name="5">5</a>Du grundade jorden på hennes fästen, så att hon icke vacklar till evig tid.</span> <span class="verse"><a name="6">6</a>Med djupet betäckte du henne såsom med en klädnad; uppöver bergen stodo vattnen.</span> <span class="verse"><a name="7">7</a>Men för din näpst flydde de; för ljudet av ditt dunder hastade de undan.</span> <span class="verse"><a name="8">8</a>Berg höjde sig, och dalar sänkte sig, på den plats som du hade bestämt för dem.</span> <span class="verse"><a name="9">9</a>En gräns satte du, som vattnen ej fingo överskrida, så att de icke åter skulle betäcka jorden.</span> <span class="verse"><a name="10">10</a>Du lät källor flyta fram i dalarna, mellan bergen togo de sin väg.</span> <span class="verse"><a name="11">11</a>De vattna alla markens djur, vildåsnorna släcka i dem sin törst.</span> <span class="verse"><a name="12">12</a>Vid dem bo himmelens fåglar, från trädens grenar höja de sin röst.</span> <span class="verse"><a name="13">13</a>Du vattnar bergen från dina salar, jorden mättas av den frukt du skapar.</span> <span class="verse"><a name="14">14</a>Du låter gräs skjuta upp för djuren och örter till människans tjänst. Så framalstrar du bröd ur jorden</span> <span class="verse"><a name="15">15</a>och vin, som gläder människans hjärta; så gör du hennes ansikte glänsande av olja, och brödet styrker människans hjärta.</span> <span class="verse"><a name="16">16</a>HERRENS träd varda ock mättade, Libanons cedrar, som han har planterat;</span> <span class="verse"><a name="17">17</a>fåglarna bygga där sina nästen, hägern gör sitt bo i cypresserna.</span> <span class="verse"><a name="18">18</a>Stenbockarna hava fått de höga bergen, klyftorna är klippdassarnas tillflykt.</span> <span class="verse"><a name="19">19</a>Du gjorde månen till att bestämma tiderna; solen vet stunden då den skall gå ned.</span> <span class="verse"><a name="20">20</a>Du sänder mörker, och det bliver natt; då komma alla skogens djur i rörelse,</span> <span class="verse"><a name="21">21</a>de unga lejonen ryta efter rov och begära sin föda av Gud.</span> <span class="verse"><a name="22">22</a>Solen går upp; då draga de sig tillbaka och lägga sig ned i sina kulor.</span> <span class="verse"><a name="23">23</a>Människan går då ut till sin gärning och till sitt arbete intill aftonen.</span> <span class="verse"><a name="24">24</a>Huru mångfaldiga äro icke dina verk, o HERRE! Med vishet har du gjort dem alla. Jorden är full av vad du har skapat.</span> <span class="verse"><a name="25">25</a>Se ock havet, det stora ock vida: ett tallöst vimmel rör sig däri, djur både stora och små.</span> <span class="verse"><a name="26">26</a>Där gå skeppen sin väg fram, Leviatan, som du har skapat att leka däri.</span> <span class="verse"><a name="27">27</a>Alla vänta de efter dig, att du skall giva dem deras mat i rätt tid.</span> <span class="verse"><a name="28">28</a>Du giver dem, då samla de in; du upplåter din hand, då varda de mättade med goda håvor.</span> <span class="verse"><a name="29">29</a>Du fördöljer ditt ansikte, då förskräckas de; du tager bort deras ande, då förgås de och vända åter till sitt stoft igen.</span> <span class="verse"><a name="30">30</a>Du sänder ut din ande, då varda de skapade, och du förnyar jordens anlete.</span> <span class="verse"><a name="31">31</a>HERRENS ära förblive evinnerligen; må HERREN glädja sig över sina verk,</span> <span class="verse"><a name="32">32</a>han som skådar på jorden, och hon bävar, han som rör vid bergen, och de ryka.</span> <span class="verse"><a name="33">33</a>Jag vill sjunga till HERRENS ära, så länge jag lever; jag vill lovsjunga min Gud, så länge jag är till.</span> <span class="verse"><a name="34">34</a>Mitt tal behage honom väl; må jag själv få glädja mig i HERREN.</span> <span class="verse"><a name="35">35</a>Men må syndare försvinna ifrån jorden och inga ogudaktiga mer vara till. Lova HERREN, min själ  Halleluja!</span> </p></div</div></div></body></html>