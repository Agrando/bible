<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 30</strong></div><p><span class="verse"><a name="1">1</a>En psalm, en sång av David, vid templets invigning.</span> <span class="verse"><a name="2">2</a>Jag vill upphöja dig, HERRE, ty du har dragit mig ur djupet, du har icke låtit mina fiender glädja sig över mig.</span> <span class="verse"><a name="3">3</a>HERRE, min Gud, jag ropade till dig, och du helade mig.</span> <span class="verse"><a name="4">4</a>HERRE, du förde min själ upp ur dödsriket, du tog mig levande ut från dem som foro ned i graven.</span> <span class="verse"><a name="5">5</a>Lovsjungen HERREN, I hans fromme, och prisen hans heliga namn.</span> <span class="verse"><a name="6">6</a>Ty ett ögonblick varar hans vrede, men hela livet hans nåd; om aftonen gästar gråt, men om morgonen kommer jubel.</span> <span class="verse"><a name="7">7</a>Jag sade, när det gick mig väl: »Jag skall aldrig vackla.»</span> <span class="verse"><a name="8">8</a>HERRE, i din nåd hade du gjort mitt berg starkt; men du fördolde ditt ansikte, då förskräcktes jag.</span> <span class="verse"><a name="9">9</a>Till dig, HERRE, ropade jag, och till Herren bad jag:</span> <span class="verse"><a name="10">10</a>»Vad vinning har du av mitt blod, eller därav att jag far ned i graven? Kan stoftet tacka dig, kan det förkunna din trofasthet?</span> <span class="verse"><a name="11">11</a>Hör, o HERRE, och var mig nådig; HERRE, var min hjälpare.»</span> <span class="verse"><a name="12">12</a>Då förvandlade du min klagan i fröjdesprång; du klädde av mig sorgens dräkt och omgjordade mig med glädje.</span> <span class="verse"><a name="13">13</a>Därför skall min ära lovsjunga dig, utan att tystna; HERRE, min Gud, jag vill tacka dig evinnerligen.</span> </p></div</div></div></body></html>