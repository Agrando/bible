<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 145</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/145"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 145</strong></div><p><span class="verse"><a name="1">1</a>En lovsång av David.  Jag vill upphöja dig, min Gud, du konung, och lova ditt namn alltid och evinnerligen.</span> <span class="verse"><a name="2">2</a>Jag vill dagligen lova dig och prisa ditt namn alltid och evinnerligen.</span> <span class="verse"><a name="3">3</a>Stor är HERREN och högtlovad, ja, hans storhet är outrannsaklig.</span> <span class="verse"><a name="4">4</a>Det ena släktet prisar för det andra dina verk, de förkunna dina väldiga gärningar.</span> <span class="verse"><a name="5">5</a>Ditt majestäts härlighet och ära vill jag begrunda och dina underfulla verk.</span> <span class="verse"><a name="6">6</a>Man skall tala om dina fruktansvärda gärningars makt; dina storverk skall jag förtälja.</span> <span class="verse"><a name="7">7</a>Man skall utbreda ryktet om din stora godhet och jubla över din rättfärdighet.</span> <span class="verse"><a name="8">8</a>Nådig och barmhärtig är HERREN, långmodig och stor i mildhet.</span> <span class="verse"><a name="9">9</a>HERREN är god mot alla och förbarmar sig över alla sina verk.</span> <span class="verse"><a name="10">10</a>Alla dina verk, HERRE, skola tacka dig, och dina fromma skola lova dig.</span> <span class="verse"><a name="11">11</a>De skola tala om ditt rikes ära, och din makt skola de förkunna.</span> <span class="verse"><a name="12">12</a>Så skola de kungöra för människors barn dina väldiga gärningar och ditt rikes ära och härlighet.</span> <span class="verse"><a name="13">13</a>Ditt rike är ett rike för alla evigheter, och ditt herradöme varar från släkte till släkte.</span> <span class="verse"><a name="14">14</a>HERREN uppehåller alla dem som äro på väg att falla, och han upprättar alla nedböjda.</span> <span class="verse"><a name="15">15</a>Allas ögon vänta efter dig, och du giver dem deras mat i rätt tid.</span> <span class="verse"><a name="16">16</a>Du upplåter din hand och mättar allt levande med nåd.</span> <span class="verse"><a name="17">17</a>HERREN är rättfärdig i alla sina vägar och nådig i alla sina verk.</span> <span class="verse"><a name="18">18</a>HERREN är nära alla dem som åkalla honom, alla dem som åkalla honom uppriktigt.</span> <span class="verse"><a name="19">19</a>Han gör vad de gudfruktiga begära och hör deras rop och frälsar dem.</span> <span class="verse"><a name="20">20</a>HERREN bevarar alla dem som älska honom, men alla ogudaktiga skall han förgöra.</span> <span class="verse"><a name="21">21</a>Min mun skall uttala HERREN lov, och allt kött skall prisa hans heliga namn alltid och evinnerligen.</span> </p></div</div></div></body></html>