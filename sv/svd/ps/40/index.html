<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 40</strong></div><p><span class="verse"><a name="1">1</a>För sångmästaren; av David; en psalm.</span> <span class="verse"><a name="2">2</a>Stadigt förbidade jag HERREN, och han böjde sig till mig och hörde mitt rop.</span> <span class="verse"><a name="3">3</a>Han drog mig upp ur fördärvets grop, ur den djupa dyn; han ställde mina fötter på en klippa, han gjorde mina steg fasta;</span> <span class="verse"><a name="4">4</a>han lade i min mun en ny sång, en lovsång till vår Gud. Det skola många se och varda häpna, och skola förtrösta på HERREN.</span> <span class="verse"><a name="5">5</a>Säll är den man som sätter sin förtröstan till HERREN; och icke vänder sig till dem som äro stolta och vika av i lögn.</span> <span class="verse"><a name="6">6</a>Stora äro de under du har gjort, HERRE, min Gud, och de tankar du har tänkt för oss; dig är intet likt. Jag ville förkunna dem och tala om dem, men de stå icke till att räkna.</span> <span class="verse"><a name="7">7</a>Till slaktoffer och spisoffer har du icke behag -- öppna öron har du givit mig -- brännoffer och syndoffer begär du icke.</span> <span class="verse"><a name="8">8</a>Därför säger jag: »Se, jag kommer; i bokrullen är skrivet vad jag skall göra.</span> <span class="verse"><a name="9">9</a>Att göra din vilja, min Gud, är min lust, och din lag är i mitt hjärta.»</span> <span class="verse"><a name="10">10</a>Jag bådar glädje, jag förkunnar din rättfärdighet i den stora församlingen; se, jag tillsluter icke mina läppar; du, HERRE, vet det.</span> <span class="verse"><a name="11">11</a>Din rättfärdighet fördöljer jag icke i mitt hjärta, om din trohet och din frälsning talar jag; jag förtiger icke din nåd och din trofasthet för den stora församlingen.</span> <span class="verse"><a name="12">12</a>Du, HERRE, skall icke tillsluta din barmhärtighet för mig; din nåd och din trofasthet må alltid bevara mig.</span> <span class="verse"><a name="13">13</a>Ty lidanden omvärva mig, flera än jag kan räkna; mina missgärningar hava tagit mig fatt, så att jag icke kan se; de äro flera än håren på mitt huvud, och mitt mod har övergivit mig.</span> <span class="verse"><a name="14">14</a>Värdes, o HERRE, rädda mig; HERRE, skynda till min hjälp.</span> <span class="verse"><a name="15">15</a>Må alla de komma på skam och varda utskämda, som stå efter mitt liv för att förgöra det; må de vika tillbaka och blygas, som önska min ofärd.</span> <span class="verse"><a name="16">16</a>Må de häpna i sin skam, som säga till mig: »Rätt så, rätt så!»</span> <span class="verse"><a name="17">17</a>Men alla de som söka dig må fröjdas och vara glada i dig; de som åstunda din frälsning säge alltid: »Lovad vare HERREN!»</span> <span class="verse"><a name="18">18</a>Är jag ock betryckt och fattig, Herren sörjer dock för mig. Min hjälp och min befriare är du; min Gud, dröj icke.</span> </p></div</div></div></body></html>