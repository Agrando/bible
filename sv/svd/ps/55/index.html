<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 55</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/55"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 55</strong></div><p><span class="verse"><a name="1">1</a>För sångmästaren, med strängaspel; en sång av David.</span> <span class="verse"><a name="2">2</a>Lyssna, Gud, till min bön, och fördölj dig icke för min åkallan.</span> <span class="verse"><a name="3">3</a>Akta på mig och svara mig. I mitt bekymmer är jag utan ro och måste klaga,</span> <span class="verse"><a name="4">4</a>vid fiendens rop, vid den ogudaktiges skri.  Ty de vilja draga fördärv över mig, och i vrede ansätta de mig.</span> <span class="verse"><a name="5">5</a>Mitt hjärta ängslas i mitt bröst, och dödens fasor hava fallit över mig.</span> <span class="verse"><a name="6">6</a>Fruktan och bävan kommer över mig, och förfäran övertäcker mig.</span> <span class="verse"><a name="7">7</a>Därför säger jag: Ack att jag hade vingar såsom duvan! Då skulle jag flyga bort och söka mig ett bo.</span> <span class="verse"><a name="8">8</a>Ja, långt bort skulle jag fly, jag skulle taga härbärge i öknen.  Sela.</span> <span class="verse"><a name="9">9</a>Jag skulle skynda att söka mig en tillflykt undan stormvind och oväder.</span> <span class="verse"><a name="10">10</a>Fördärva dem, Herre; gör deras tungor oense. Ty våld och genstridighet ser jag i staden.</span> <span class="verse"><a name="11">11</a>Dag och natt gå de omkring den, ovanpå dess murar, ondska och olycka råda därinne;</span> <span class="verse"><a name="12">12</a>ja, fördärv råder därinne, och från dess torg vika icke förtryck och svek.</span> <span class="verse"><a name="13">13</a>Se, det är icke en fiende som smädar mig, det kunde jag fördraga; det är icke min ovän som förhäver sig mot mig, för honom kunde jag gömma mig undan.</span> <span class="verse"><a name="14">14</a>Nej, du gör det, du som var min jämlike, min vän och förtrogne,</span> <span class="verse"><a name="15">15</a>du som levde med mig i ljuvlig förtrolighet, du som i Guds hus gick med mig i högtidsskaran.</span> <span class="verse"><a name="16">16</a>Döden komme över dem oförtänkt, levande fare de ned i dödsriket; ty ondska råder i deras boning, i deras hjärtan.</span> <span class="verse"><a name="17">17</a>Men jag ropar till Gud; HERREN skall frälsa mig.</span> <span class="verse"><a name="18">18</a>Afton och morgon och middag vill jag utgjuta mitt bekymmer och klaga, och han skall höra min röst.</span> <span class="verse"><a name="19">19</a>Han förlossar min själ och skaffar henne ro, så att de icke komma vid mig; ty de äro många, som stå mig emot.</span> <span class="verse"><a name="20">20</a>Gud skall höra det och giva dem svar, han som sitter på sin tron av ålder.  Sela. Ty de vilja icke ändra sig, och de frukta ej Gud.</span> <span class="verse"><a name="21">21</a>Den mannen bär händer på sin vän; han bryter sitt förbund.</span> <span class="verse"><a name="22">22</a>Orden i hans mun äro hala såsom smör, men stridslust fyller hans hjärta; hans ord äro lenare än olja, dock äro de dragna svärd.</span> <span class="verse"><a name="23">23</a>Kasta din börda på HERREN, han skall uppehålla dig; han skall i evighet icke tillstädja att den rättfärdige vacklar.</span> <span class="verse"><a name="24">24</a>Gud, du skall störta dem ned i gravens djup; de blodgiriga och falska skola ej nå sin halva ålder. Men jag förtröstar på dig.</span> </p></div</div></div></body></html>