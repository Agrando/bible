<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 132</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ps/132"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ps">Psalms</a> &gt <strong>Chapter 132</strong></div><p><span class="verse"><a name="1">1</a>En vallfartssång.  Tänk, HERRE, David till godo, på allt vad han fick lida,</span> <span class="verse"><a name="2">2</a>han som svor HERREN en ed och gjorde ett löfte åt den Starke i Jakob;</span> <span class="verse"><a name="3">3</a>»Jag skall icke gå in i den hydda där jag bor, ej heller bestiga mitt viloläger,</span> <span class="verse"><a name="4">4</a>jag skall icke unna mina ögon sömn eller mina ögonlock slummer,</span> <span class="verse"><a name="5">5</a>förrän jag har funnit en plats åt HERREN, en boning åt den Starke i Jakob.»</span> <span class="verse"><a name="6">6</a>Ja, vi hörde därom i Efrata, vi förnummo det i skogsbygden.</span> <span class="verse"><a name="7">7</a>Låtom oss gå in i hans boning, tillbedja vid hans fotapall.</span> <span class="verse"><a name="8">8</a>Stå upp, HERRE, och kom till din vilostad, du och din makts ark.</span> <span class="verse"><a name="9">9</a>Dina präster vare klädda i rättfärdighet, och dina fromma juble.</span> <span class="verse"><a name="10">10</a>För din tjänare Davids skull må du icke visa tillbaka din smorde.</span> <span class="verse"><a name="11">11</a>HERREN har svurit David en osviklig ed, som han icke skall rygga: »Av ditt livs frukt skall jag sätta konungar på din tron.</span> <span class="verse"><a name="12">12</a>Om dina barn hålla mitt förbund och hålla mitt vittnesbörd, som jag skall lära dem, så skola ock deras barn till evig tid få sitta på din tron.</span> <span class="verse"><a name="13">13</a>Ty HERREN har utvalt Sion, där vill han hava sin boning.</span> <span class="verse"><a name="14">14</a>Detta är min vilostad till evig tid; här skall jag bo, ty till detta ställe har jag lust.</span> <span class="verse"><a name="15">15</a>Dess förråd skall jag rikligen välsigna, åt dess fattiga skall jag giva bröd till fyllest.</span> <span class="verse"><a name="16">16</a>Dess präster skall jag kläda i frälsning, och dess fromma skola jubla högt.</span> <span class="verse"><a name="17">17</a>Där skall jag låta ett horn skjuta upp åt David; där har jag rett till en lampa åt min smorde.</span> <span class="verse"><a name="18">18</a>Hans fiender skall jag kläda i skam, men på honom skall hans krona glänsa.»</span> </p></div</div></div></body></html>