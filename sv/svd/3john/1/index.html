<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/3john/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/3john">3 John</a> &gt <strong>Chapter 1</strong></div><p><span class="verse"><a name="1">1</a>Jakob, Guds och Herrens, Jesu Kristi, tjänare, hälsar de tolv stammar som bo kringspridda bland folken.</span> <span class="verse"><a name="2">2</a>Mina bröder, hållen det för idel glädje, när I kommen i allahanda frestelser,</span> <span class="verse"><a name="3">3</a>och veten, att om eder tro håller provet, så verkar detta ståndaktighet.</span> <span class="verse"><a name="4">4</a>Och låten ståndaktigheten hava med sig fullkomlighet i gärning, så att I ären fullkomliga, utan fel och utan brist i något stycke.</span> <span class="verse"><a name="5">5</a>Men om någon av eder brister i vishet, så må han utbedja sig sådan från Gud, som giver åt alla villigt och utan hårda ord, och den skall bliva honom given.</span> <span class="verse"><a name="6">6</a>Men han bedje i tro, utan att tvivla; ty den som tvivlar är lik havets våg, som drives omkring av vinden och kastas hit och dit.</span> <span class="verse"><a name="7">7</a>En sådan människa må icke tänka att hon skall få något från Herren --</span> <span class="verse"><a name="8">8</a>en människa med delad håg, en som går ostadigt fram på alla sina vägar.</span> <span class="verse"><a name="9">9</a>Den broder som lever i ringhet berömme sig av sin höghet.</span> <span class="verse"><a name="10">10</a>Den åter som är rik berömme sig av sin ringhet, ty såsom gräsets blomster skall han förgås.</span> <span class="verse"><a name="11">11</a>Solen går upp med sin brännande hetta och förtorkar gräset, och dess blomster faller av, och dess fägring förgår; så skall ock den rike förvissna mitt i sin ävlan.</span> <span class="verse"><a name="12">12</a>Salig är den man som är ståndaktig i frestelsen; ty när han har bestått sitt prov, skall han få livets krona, vilken Gud har lovat åt dem som älska honom.</span> <span class="verse"><a name="13">13</a>Ingen säge, när han bliver frestad, att det är från Gud som hans frestelse kommer; ty såsom Gud icke kan frestas av något ont, så frestar han icke heller någon.</span> <span class="verse"><a name="14">14</a>Nej, närhelst någon frestas, så är det av sin egen begärelse som han drages och lockas.</span> <span class="verse"><a name="15">15</a>Sedan, när begärelsen har blivit havande, föder hon synd, och när synden har blivit fullmogen, framföder hon död.</span> <span class="verse"><a name="16">16</a>Faren icke vilse, mina älskade bröder.</span> <span class="verse"><a name="17">17</a>Idel goda gåvor och idel fullkomliga skänker komma ned ovanifrån, från himlaljusens Fader, hos vilken ingen förändring äger rum och ingen växling av ljus och mörker.</span> <span class="verse"><a name="18">18</a>Efter sitt eget beslut födde han oss till liv genom sanningens ord, för att vi skulle vara en förstling av de varelser han har skapat.</span> <span class="verse"><a name="19">19</a>Det veten I, mina älskade bröder.  Men var människa vare snar till att höra och sen till att tala och sen till vrede.</span> <span class="verse"><a name="20">20</a>Ty en mans vrede kommer icke åstad vad rätt är inför Gud.</span> <span class="verse"><a name="21">21</a>Skaffen därför bort all orenhet och all ondska som finnes kvar, och mottagen med saktmod det ord som är plantat i eder, och som kan frälsa edra själar.</span> <span class="verse"><a name="22">22</a>Men varen ordets görare, och icke allenast dess hörare, eljest bedragen I eder själva.</span> <span class="verse"><a name="23">23</a>Ty om någon är ordets hörare, men icke dess görare, så är han lik en man som betraktar sitt ansikte i en spegel:</span> <span class="verse"><a name="24">24</a>när han har betraktat sig däri, går han sin väg och förgäter strax hurudan han var.</span> <span class="verse"><a name="25">25</a>Men den som skådar in i den fullkomliga lagen, frihetens lag, och förbliver därvid och icke är en glömsk hörare, utan en verklig görare, han varder salig i sin gärning.</span> <span class="verse"><a name="26">26</a>Om någon menar sig tjäna Gud och icke tyglar sin tunga, utan bedrager sitt hjärta, så är hans gudstjänst intet värd.</span> <span class="verse"><a name="27">27</a>En gudstjänst, som är ren och obesmittad inför Gud och Fadern, är det att vårda sig om fader- och moderlösa barn och änkor i deras bedrövelse, och att hålla sig obefläckad av världen.</span> </p></div</div></div></body></html>