<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/mark/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/mark">Mark</a> &gt <strong>Chapter 9</strong></div><p><span class="verse"><a name="1">1</a>Ytterligare sade han till dem: »Sannerligen säger jag eder: Bland dem som här stå finnas några som icke skola smaka döden, förrän de få se Guds rike vara kommet i sin kraft.»  Evangelium enligt Markus, 9 Kapitlet  Jesus förklaras, botar en månadsrasande gosse, förutsäger på nytt sitt lidande, bestraffar lärjungarnas storhetstankar och falska nit, talar om faran av förförelser.</span> <span class="verse"><a name="2">2</a>Sex dagar därefter tog Jesus med sig Petrus och Jakob och Johannes och förde dem ensamma upp på ett högt berg, där de voro allena.  Och hans utseende förvandlades inför dem;</span> <span class="verse"><a name="3">3</a>och hans kläder blevo glänsande och mycket vita, så att ingen valkare på jorden kan göra kläder så vita.</span> <span class="verse"><a name="4">4</a>Och för dem visade sig Elias jämte Moses, och dessa samtalade med Jesus.</span> <span class="verse"><a name="5">5</a>Då tog Petrus till orda och sade till Jesus: »Rabbi, här är oss gott att vara; låt oss göra tre hyddor, åt dig en och åt Moses en och åt Elias en.»</span> <span class="verse"><a name="6">6</a>Han visste nämligen icke vad han skulle säga; så stor var deras förskräckelse.</span> <span class="verse"><a name="7">7</a>Då kom en sky som överskyggde dem, och ur skyn kom en röst: »Denne är min älskade Son; hören honom.»</span> <span class="verse"><a name="8">8</a>Och plötsligt märkte de, när de sågo sig omkring, att där icke mer fanns någon hos dem utom Jesus allena.</span> <span class="verse"><a name="9">9</a>Då de sedan gingo ned från berget, bjöd han dem att de icke, förrän Människosonen hade uppstått från de döda, skulle för någon omtala vad de hade sett.</span> <span class="verse"><a name="10">10</a>Och de lade märke till det ordet och begynte tala med varandra om vad som kunde menas med att han skulle uppstå från de döda.</span> <span class="verse"><a name="11">11</a>Och de frågade honom och sade: »De skriftlärde säga ju att Elias först måste komma?»</span> <span class="verse"><a name="12">12</a>Han svarade dem: »Elias måste visserligen först komma och upprätta allt igen.  Men huru kan det då vara skrivet om Människosonen att han skall lida mycket och bliva föraktad?</span> <span class="verse"><a name="13">13</a>Dock, jag säger eder att Elias redan har kommit; och de förforo mot honom alldeles såsom de ville, och såsom det var skrivet att det skulle gå honom.»</span> <span class="verse"><a name="14">14</a>När de därefter kommo till lärjungarna, sågo de att mycket folk var samlat omkring dem, och att några skriftlärde disputerade med dem.</span> <span class="verse"><a name="15">15</a>Och strax då allt folket fick se honom, blevo de mycket häpna och skyndade fram och hälsade honom.</span> <span class="verse"><a name="16">16</a>Då frågade han dem: »Varom disputeren I med dem?»</span> <span class="verse"><a name="17">17</a>Och en man i folkhopen svarade honom: »Mästare, jag har fört till dig min son, som är besatt av en stum ande.</span> <span class="verse"><a name="18">18</a>Och varhelst denne får fatt i honom kastar han omkull honom, och fradgan står gossen om munnen, och han gnisslar med tänderna och bliver såsom livlös.  Nu bad jag dina lärjungar att de skulle driva ut honom, men de förmådde det icke.»</span> <span class="verse"><a name="19">19</a>Då svarade han dem och sade: »O du otrogna släkte, huru länge måste jag vara hos eder?  Huru länge måste jag härda ut med eder?  Fören honom till mig.»</span> <span class="verse"><a name="20">20</a>Och de förde honom till Jesus.  Och strax då han fick se Jesus, slet och ryckte anden honom, och han föll ned på jorden och vältrade sig, under det att fradgan stod honom om munnen.</span> <span class="verse"><a name="21">21</a>Jesus frågade då hans fader: »Huru länge har det varit så med honom?»  Han svarade: »Alltsedan han var ett litet barn;</span> <span class="verse"><a name="22">22</a>och det har ofta hänt att han har kastat honom än i elden, än i vattnet, för att förgöra honom.  Men om du förmår något, så förbarma dig över oss och hjälp oss.»</span> <span class="verse"><a name="23">23</a>Då sade Jesus till honom: »Om jag förmår, säger du.  Allt förmår den som tror.»</span> <span class="verse"><a name="24">24</a>Strax ropade gossens fader och sade: »Jag tror!  Hjälp min otro.»</span> <span class="verse"><a name="25">25</a>Men när Jesus såg att folk strömmade tillsammans dit, tilltalade han den orene anden strängt och sade till honom: »Du stumme och döve ande, jag befaller dig: Far ut ur honom, och kom icke mer in i honom.»</span> <span class="verse"><a name="26">26</a>Då skriade han och slet och ryckte gossen svårt och for ut; och gossen blev såsom död, så att folket menade att han verkligen var död.</span> <span class="verse"><a name="27">27</a>Men Jesus tog honom vid handen och reste upp honom; och han stod då upp.</span> <span class="verse"><a name="28">28</a>När Jesus därefter hade kommit inomhus, frågade hans lärjungar honom, då de nu voro allena: »Varför kunde icke vi driva ut honom?»</span> <span class="verse"><a name="29">29</a>Han svarade dem: »Detta slag kan icke drivas ut genom något annat än bön och fasta.»</span> <span class="verse"><a name="30">30</a>Och de gingo därifrån och vandrade genom Galileen; men han ville icke att någon skulle få veta det.</span> <span class="verse"><a name="31">31</a>Han undervisade nämligen sina lärjungar och sade till dem: »Människosonen skall bliva överlämnad i människors händer, och man skall döda honom; men tre dagar efter det att han har blivit dödad skall han uppstå igen.»</span> <span class="verse"><a name="32">32</a>Och de förstodo icke vad han sade, men de fruktade att fråga honom.</span> <span class="verse"><a name="33">33</a>Och de kommo till Kapernaum.  Och när han hade kommit dit där han bodde, frågade han dem: »Vad var det I samtaladen om på vägen?»</span> <span class="verse"><a name="34">34</a>Men de tego, ty de hade på vägen talat med varandra om vilken som vore störst.</span> <span class="verse"><a name="35">35</a>Då satte han sig ned och kallade till sig de tolv och sade till dem: »Om någon vill vara den förste, så vare han den siste av alla och allas tjänare.»</span> <span class="verse"><a name="36">36</a>Och han tog ett barn och ställde det mitt ibland dem; sedan tog han det upp i famnen och sade till dem:</span> <span class="verse"><a name="37">37</a>»Den som tager emot ett sådant barn i mitt namn, han tager emot mig, och den som tager emot mig, han tager icke emot mig, utan honom som har sänt mig.»</span> <span class="verse"><a name="38">38</a>Johannes sade till honom: »Mästare, vi sågo huru en man som icke följer oss drev ut onda andar genom ditt namn; och vi ville hindra honom, eftersom han icke följde oss.»</span> <span class="verse"><a name="39">39</a>Men Jesus sade: »Hindren honom icke; ty ingen som genom mitt namn har gjort en kraftgärning kan strax därefter tala illa om mig.</span> <span class="verse"><a name="40">40</a>Ty den som icke är emot oss, han är för oss.</span> <span class="verse"><a name="41">41</a>Ja, den som giver eder en bägare vatten att dricka, därför att I hören Kristus till -- sannerligen säger jag eder: Han skall ingalunda gå miste om sin lön.</span> <span class="verse"><a name="42">42</a>Och den som förför en av dessa små som tro, för honom vore det bättre, om en kvarnsten hängdes om hans hals och han kastades i havet.</span> <span class="verse"><a name="43">43</a>Om nu din hand är dig till förförelse, så hugg av den.  Det är bättre för dig att ingå i livet lytt, än att hava båda händerna i behåll och komma till Gehenna, till den eld som icke utsläckes.</span> <span class="verse empty"><a name="44">44</a></span> <span class="verse"><a name="45">45</a>Och om din fot är dig till förförelse, så hugg av den.  Det är bättre för dig att ingå i livet halt, än att hava båda fötterna i behåll och kastas i Gehenna.</span> <span class="verse empty"><a name="46">46</a></span> <span class="verse"><a name="47">47</a>Och om ditt öga är dig till förförelse, så riv ut det.  Det är bättre för dig att ingå i Guds rike enögd, än att hava båda ögonen i behåll och kastas i Gehenna,</span> <span class="verse"><a name="48">48</a>där 'deras mask icke dör och elden icke utsläckes'.</span> <span class="verse"><a name="49">49</a>Ty var människa måste saltas med eld.</span> <span class="verse"><a name="50">50</a>Saltet är en god sak; men om saltet mister sin sälta, varmed skolen I då återställa dess kraft?  -- Haven salt i eder och hållen frid inbördes.»  gott att vi äro här tillstädes» osv.</span> </p></div</div></div></body></html>