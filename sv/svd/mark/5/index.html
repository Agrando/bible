<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/mark/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/mark">Mark</a> &gt <strong>Chapter 5</strong></div><p><span class="verse"><a name="1">1</a>Så kommo de över till gerasenernas land, på andra sidan sjön.</span> <span class="verse"><a name="2">2</a>Och strax då han hade stigit ur båten, kom en man, som var besatt av en oren ande, emot honom från gravarna där;</span> <span class="verse"><a name="3">3</a>han hade nämligen sitt tillhåll bland gravarna.  Och icke ens med kedjor kunde man numera fängsla honom;</span> <span class="verse"><a name="4">4</a>ty väl hade han många gånger blivit fängslad med fotbojor och kedjor, men han hade slitit itu kedjorna och brutit sönder fotbojorna, och ingen kunde få makt med honom.</span> <span class="verse"><a name="5">5</a>Och han vistades alltid, dag och natt, bland gravarna och på bergen och skriade och sargade sig själv med stenar.</span> <span class="verse"><a name="6">6</a>När denne nu fick se Jesus på avstånd, skyndade han fram och föll ned för honom</span> <span class="verse"><a name="7">7</a>och ropade med hög röst och sade: »Vad har du med mig att göra, Jesus, du Guds, den Högstes, Son?  Jag besvär dig vid Gud, plåga mig icke.»</span> <span class="verse"><a name="8">8</a>Jesus skulle nämligen just säga till honom: »Far ut ur mannen, du orena ande.»</span> <span class="verse"><a name="9">9</a>Då frågade han honom: »Vad är ditt namn?»  Han svarade honom: »Legion är mitt namn, ty vi äro många.»</span> <span class="verse"><a name="10">10</a>Och han bad honom enträget att icke driva dem bort ifrån den trakten.</span> <span class="verse"><a name="11">11</a>Nu gick där vid berget en stor svinhjord i bet.</span> <span class="verse"><a name="12">12</a>Och de bådo honom och sade: »Sänd oss åstad in i svinen; låt oss få fara in i dem.»</span> <span class="verse"><a name="13">13</a>Och han tillstadde dem det.  Då gåvo sig de orena andarna åstad och foro in i svinen.  Och hjorden, vid pass två tusen svin, störtade sig utför branten ned i sjön och drunknade i sjön.</span> <span class="verse"><a name="14">14</a>Men de som vaktade dem flydde och berättade härom i staden och på landsbygden; och folket gick åstad för att se vad det var som hade skett.</span> <span class="verse"><a name="15">15</a>När de då kommo till Jesus, fingo de se den som hade varit besatt, mannen som hade haft legionen i sig, sitta där klädd och vid sina sinnen; och de betogos av häpnad.</span> <span class="verse"><a name="16">16</a>Och de som hade åsett händelsen förtäljde för dem vad som hade vederfarits den besatte, och vad som hade skett med svinen.</span> <span class="verse"><a name="17">17</a>Då begynte folket bedja honom att han skulle gå bort ifrån deras område.</span> <span class="verse"><a name="18">18</a>När han sedan steg i båten, bad honom mannen som hade varit besatt, att han skulle få följa honom.</span> <span class="verse"><a name="19">19</a>Men han tillstadde honom det icke, utan sade till honom: »Gå hem till de dina, och berätta för dem huru stora ting Herren har gjort med dig, och huru han har förbarmat sig över dig.»</span> <span class="verse"><a name="20">20</a>Då gick han åstad och begynte förkunna i Dekapolis huru stora ting Jesus hade gjort med honom; och alla förundrade sig.</span> <span class="verse"><a name="21">21</a>Och när Jesus hade farit över i båten, tillbaka till andra stranden, församlade sig mycket folk omkring honom, där han stod vid sjön.</span> <span class="verse"><a name="22">22</a>Då kom en synagogföreståndare, vid namn Jairus, dit; och när denne fick se honom, föll han ned för hans fötter</span> <span class="verse"><a name="23">23</a>och bad honom enträget och sade: »Min dotter ligger på sitt yttersta.  Kom och lägg händerna på henne, så att hon bliver hulpen och får leva.»</span> <span class="verse"><a name="24">24</a>Då gick han med mannen; och honom följde mycket folk, som trängde sig inpå honom.</span> <span class="verse"><a name="25">25</a>Nu var där en kvinna som hade haft blodgång i tolv år,</span> <span class="verse"><a name="26">26</a>och som hade lidit mycket hos många läkare och kostat på sig allt vad hon ägde, utan att det hade varit henne till något gagn; snarare hade det blivit värre med henne.</span> <span class="verse"><a name="27">27</a>Hon hade fått höra om Jesus och kom nu i folkhopen, bakom honom, och rörde vid hans mantel.</span> <span class="verse"><a name="28">28</a>Ty hon tänkte: »Om jag åtminstone får röra vid hans kläder, så bliver jag hulpen.»</span> <span class="verse"><a name="29">29</a>Och strax uttorkade hennes blods källa, och hon kände i sin kropp att hon var botad från sin plåga.</span> <span class="verse"><a name="30">30</a>Men strax då Jesus inom sig förnam vilken kraft som hade gått ut ifrån honom, vände han sig om i folkhopen och frågade: »Vem rörde vid mina kläder?»</span> <span class="verse"><a name="31">31</a>Hans lärjungar sade till honom: »Du ser huru folket tränger på, och ändå frågar du: 'Vem rörde vid mig?'»</span> <span class="verse"><a name="32">32</a>Då såg han sig omkring för att få se den som hade gjort detta.</span> <span class="verse"><a name="33">33</a>Men kvinnan fruktade och bävade, ty hon visste vad som hade skett med henne; och hon kom fram och föll ned för honom och sade honom hela sanningen.</span> <span class="verse"><a name="34">34</a>Då sade han till henne: »Min dotter, din tro har hjälpt dig.  Gå i frid, och var botad från din plåga.»</span> <span class="verse"><a name="35">35</a>Medan han ännu talade, kommo några från synagogföreståndarens hus och sade: »Din dotter är död; du må icke vidare göra mästaren omak.»</span> <span class="verse"><a name="36">36</a>Men när Jesus märkte vad som talades, sade han till synagogföreståndaren: »Frukta icke, tro allenast.»</span> <span class="verse"><a name="37">37</a>Och han tillstadde ingen att följa med, utom Petrus och Jakob och Johannes, Jakobs broder.</span> <span class="verse"><a name="38">38</a>Så kommo de till synagogföreståndarens hus, och han fick där se en hop människor som höjde klagolåt och gräto och jämrade sig högt.</span> <span class="verse"><a name="39">39</a>Och han gick in och sade till dem: »Varför klagen I och gråten? Flickan är icke död, hon sover.»</span> <span class="verse"><a name="40">40</a>Då hånlogo de åt honom.  Men han visade ut dem allasammans; och han tog med sig allenast flickans fader och moder och dem som hade fått följa med honom, och gick in dit där flickan låg.</span> <span class="verse"><a name="41">41</a>Och han tog flickan vid handen och sade till henne: »Talita, kum» (det betyder: »Flicka, jag säger dig, stå upp»).</span> <span class="verse"><a name="42">42</a>Och strax stod flickan upp och begynte gå omkring (hon var nämligen tolv år gammal); och de blevo strax uppfyllda av stor häpnad.</span> <span class="verse"><a name="43">43</a>Men han förbjöd dem strängeligen att låta någon få veta vad som hade skett.  Därefter tillsade han att man skulle giva henne något att äta.</span> </p></div</div></div></body></html>