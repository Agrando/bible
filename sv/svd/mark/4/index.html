<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/mark/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/mark">Mark</a> &gt <strong>Chapter 4</strong></div><p><span class="verse"><a name="1">1</a>Och han begynte åter undervisa vid sjön.  Och där församlade sig en stor hop folk omkring honom.  Därför steg han i en båt; och han satt i den ute på sjön, under det att allt folket stod på land utmed sjön.</span> <span class="verse"><a name="2">2</a>Och han undervisade dem mycket i liknelser och sade till dem i sin undervisning:</span> <span class="verse"><a name="3">3</a>»Hören!  En såningsman gick ut för att så.</span> <span class="verse"><a name="4">4</a>Då hände sig, när han sådde, att somt föll vid vägen, och fåglarna kommo och åto upp det.</span> <span class="verse"><a name="5">5</a>Och somt föll på stengrund, där det icke hade mycket jord, och det kom strax upp, eftersom det icke hade djup jord;</span> <span class="verse"><a name="6">6</a>men när solen hade gått upp, förbrändes det, och eftersom det icke hade någon rot, torkade det bort.</span> <span class="verse"><a name="7">7</a>Och somt föll bland törnen, och törnena sköto upp och förkvävde det, så att det icke gav någon frukt.</span> <span class="verse"><a name="8">8</a>Men somt föll i god jord, och det sköt upp och växte och gav frukt och bar trettiofalt och sextiofalt och hundrafalt.»</span> <span class="verse"><a name="9">9</a>Och han tillade: »Den som har öron till att höra, han höre.»</span> <span class="verse"><a name="10">10</a>När han sedan hade dragit sig undan ifrån folket, frågade honom de tolv, och med dem de andra som följde honom, om liknelserna.</span> <span class="verse"><a name="11">11</a>Då sade han till dem: »Åt eder är Guds rikes hemlighet given, men åt dem som stå utanför meddelas alltsammans i liknelser,</span> <span class="verse"><a name="12">12</a>för att de 'med seende ögon skola se, och dock intet förnimma, och med hörande öron höra, och dock intet förstå, så att de icke omvända sig och undfå förlåtelse'.»</span> <span class="verse"><a name="13">13</a>Sedan sade han till dem: »Förstån I icke denna liknelse, huru skolen I då kunna fatta alla de andra liknelserna?  --</span> <span class="verse"><a name="14">14</a>Vad såningsmannen sår är ordet.</span> <span class="verse"><a name="15">15</a>Och att säden såddes vid vägen, det är sagt om dem i vilka ordet väl bliver sått, men när de hava hört det, kommer strax Satan ock tager bort ordet som såddes i dem.</span> <span class="verse"><a name="16">16</a>Sammalunda förhåller det sig med det som sås på stengrunden: det är sagt om dem, som när de få höra ordet, väl strax taga emot det med glädje,</span> <span class="verse"><a name="17">17</a>men icke hava någon rot i sig, utan bliva beståndande allenast till en tid; när sedan bedrövelse eller förföljelse påkommer för ordets skull, då komma de strax på fall.</span> <span class="verse"><a name="18">18</a>Annorlunda förhåller det sig med det som sås bland törnena: det är sagt om dem som väl höra ordet,</span> <span class="verse"><a name="19">19</a>men låta tidens omsorger och rikedomens bedrägliga lockelse, och begärelser efter andra ting, komma därin och förkväva ordet, så att det bliver utan frukt.</span> <span class="verse"><a name="20">20</a>Men att det såddes i den goda jorden, det är sagt om dem som både höra ordet och taga emot det, och som bära frukt, trettiofalt och sextiofalt och hundrafalt.»</span> <span class="verse"><a name="21">21</a>Och han sade till dem: »Icke tager man väl fram ett ljus, för att det skall sättas under skäppan eller under bänken; man gör det ju, för att det skall sättas på ljusstaken.</span> <span class="verse"><a name="22">22</a>Ty intet är fördolt, utom för att det skall bliva uppenbarat; ej heller har något blivit undangömt, utom för att det skall komma i dagen.</span> <span class="verse"><a name="23">23</a>Om någon har öron till att höra, så höre han.»</span> <span class="verse"><a name="24">24</a>Och han sade till dem: »Akten på vad I hören.  Med det mått som I mäten med skall ock mätas åt eder, och ännu mer skall bliva eder tilldelat.</span> <span class="verse"><a name="25">25</a>Ty den som har, åt honom skall varda givet; men den som icke har, från honom skall tagas också det han har.»</span> <span class="verse"><a name="26">26</a>Och han sade: »Så är det med Guds rike, som när en man sår säd i jorden;</span> <span class="verse"><a name="27">27</a>och han sover, och han vaknar, och nätter och dagar gå, och säden skjuter upp och växer i höjden, han vet själv icke huru.</span> <span class="verse"><a name="28">28</a>Av sig själv bär jorden frukt, först strå och sedan ax, och omsider finnes fullbildat vete i axet.</span> <span class="verse"><a name="29">29</a>När så frukten är mogen, låter han strax lien gå, ty skördetiden är då inne.»</span> <span class="verse"><a name="30">30</a>Och han sade: »Vad skola vi likna Guds rike vid, eller med vilken liknelse skola vi framställa det?</span> <span class="verse"><a name="31">31</a>Det är såsom ett senapskorn, som när det lägges ned i jorden, är minst av alla frön på jorden;</span> <span class="verse"><a name="32">32</a>men sedan det är nedlagt, skjuter det upp och bliver störst bland alla kryddväxter och får så stora grenar, att himmelens fåglar kunna bygga sina nästen i dess skugga.»</span> <span class="verse"><a name="33">33</a>I många sådana liknelser förkunnade han ordet för dem, efter deras förmåga att fatta det;</span> <span class="verse"><a name="34">34</a>och utan liknelse talade han icke till dem.  Men för sina lärjungar uttydde han allt, när de voro allena.</span> <span class="verse"><a name="35">35</a>Samma dag, om aftonen, sade han till dem: »Låt oss fara över till andra stranden.»</span> <span class="verse"><a name="36">36</a>Så läto de folket gå och togo honom med i båten, där han redan förut var; och jämväl andra båtar följde med honom.</span> <span class="verse"><a name="37">37</a>Då kom en häftig stormvind, och vågorna slogo in i båten, så att båten redan begynte fyllas.</span> <span class="verse"><a name="38">38</a>Men han själv låg i bakstammen och sov, lutad mot huvudgärden. Då väckte de honom och sade till honom: »Mästare, frågar du icke efter att vi förgås?»</span> <span class="verse"><a name="39">39</a>När han så hade vaknat, näpste han vinden och sade till sjön: »Tig, var stilla.»  Och vinden lade sig, och det blev alldeles lugnt.</span> <span class="verse"><a name="40">40</a>Därefter sade han till dem: »Varför rädens I?  Haven I ännu ingen tro?»</span> <span class="verse"><a name="41">41</a>Och de hade blivit mycket häpna och sade till varandra: »Vem är då denne, eftersom både vinden och sjön äro honom lydiga?»</span> </p></div</div></div></body></html>