<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/mark/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/mark">Mark</a> &gt <strong>Chapter 16</strong></div><p><span class="verse"><a name="1">1</a>Och när sabbaten var förliden, köpte Maria från Magdala och den Maria som var Jakobs moder och Salome välluktande kryddor, för att sedan gå åstad och smörja honom.</span> <span class="verse"><a name="2">2</a>Och bittida om morgonen på första veckodagen kommo de till graven, redan vid soluppgången.</span> <span class="verse"><a name="3">3</a>Och de sade till varandra: »Vem skall åt oss vältra bort stenen från ingången till graven?»</span> <span class="verse"><a name="4">4</a>Men när de sågo upp, fingo de se att stenen redan var bortvältrad.  Den var nämligen mycket stor.</span> <span class="verse"><a name="5">5</a>Och när de hade kommit in i graven, fingo de se en ung man sitta där på högra sidan, klädd i en vit fotsid klädnad; och de blevo förskräckta.</span> <span class="verse"><a name="6">6</a>Men han sade till dem: »Varen icke förskräckta.  I söken Jesus från Nasaret, den korsfäste.  Han är uppstånden, han är icke här.  Se där är platsen där de lade honom.</span> <span class="verse"><a name="7">7</a>Men gån bort och sägen till hans lärjungar, och särskilt till Petrus: 'Han skall före eder gå till Galileen; där skolen I få se honom, såsom han bar sagt eder.'»</span> <span class="verse"><a name="8">8</a>Då gingo de ut och flydde bort ifrån graven, ty bävan och bestörtning hade kommit över dem.  Och i sin fruktan sade de intet till någon.</span> <span class="verse"><a name="9">9</a>[Men efter sin uppståndelse visade han sig på första veckodagens morgon först för Maria från Magdala, ur vilken han hade drivit ut sju onda andar.</span> <span class="verse"><a name="10">10</a>Hon gick då och omtalade det för dem som hade följt med honom, och som nu sörjde och gräto.</span> <span class="verse"><a name="11">11</a>Men när dessa hörde sägas att han levde och hade blivit sedd av henne, trodde de det icke.</span> <span class="verse"><a name="12">12</a>Därefter uppenbarade han sig i en annan skepnad för två av dem, medan de voro stadda på vandring utåt landsbygden.</span> <span class="verse"><a name="13">13</a>Också dessa gingo bort och omtalade det för de andra; men icke heller dem trodde man.</span> <span class="verse"><a name="14">14</a>Sedan uppenbarade han sig också för de elva, när de lågo till bords; och han förebrådde dem då deras otro och deras hjärtans hårdhet, i det att de icke hade trott dem som hade sett honom vara uppstånden.</span> <span class="verse"><a name="15">15</a>Och han sade till dem: »Gån ut i hela världen och prediken evangelium för allt skapat.</span> <span class="verse"><a name="16">16</a>Den som tror och bliver döpt, han skall bliva frälst; men den som icke tror, han skall bliva fördömd.</span> <span class="verse"><a name="17">17</a>Och dessa tecken skola åtfölja dem som tro: genom mitt namn skola de driva ut onda andar, de skola tala nya tungomål,</span> <span class="verse"><a name="18">18</a>ormar skola de taga i händerna, och om de dricka något dödande gift, så skall det alls icke skada dem; på sjuka skola de lägga händerna, och de skola då bliva friska.»</span> <span class="verse"><a name="19">19</a>Därefter, sedan Herren Jesus hade talat med dem, blev han upptagen i himmelen och satte sig på Guds högra sida.</span> <span class="verse"><a name="20">20</a>Men de gingo ut och predikade allestädes.  Och Herren verkade med dem och stadfäste ordet genom de tecken som åtföljde det.]</span> </p></div</div></div></body></html>