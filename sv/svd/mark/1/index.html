<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/mark/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/mark">Mark</a> &gt <strong>Chapter 1</strong></div><p><span class="verse"><a name="1">1</a>Detta är begynnelsen av evangelium om Jesus Kristus, Guds Son.</span> <span class="verse"><a name="2">2</a>Så är skrivet hos profeten Esaias: »Se, jag sänder ut min ängel framför dig, och han skall bereda vägen för dig.</span> <span class="verse"><a name="3">3</a>Hör rösten av en som ropar i öknen: 'Bereden vägen för Herren, gören stigarna jämna för honom.'»</span> <span class="verse"><a name="4">4</a>I enlighet härmed uppträdde Johannes döparen i öknen och predikade bättringens döpelse till syndernas förlåtelse.</span> <span class="verse"><a name="5">5</a>Och hela judiska landet och alla Jerusalems invånare gingo ut till honom och läto döpa sig av honom i floden Jordan, och bekände därvid sina synder.</span> <span class="verse"><a name="6">6</a>Och Johannes hade kläder av kamelhår och bar en lädergördel om sina länder och levde av gräshoppor och vildhonung.</span> <span class="verse"><a name="7">7</a>Och han predikade och sade: »Efter mig kommer den som är starkare än jag; jag är icke ens värdig att böja mig ned för att upplösa hans skorem.</span> <span class="verse"><a name="8">8</a>Jag döper eder med vatten, men han skall döpa eder med helig ande.»</span> <span class="verse"><a name="9">9</a>Och det hände sig vid den tiden att Jesus kom från Nasaret i Galileen.  Och han lät döpa sig i Jordan av Johannes.</span> <span class="verse"><a name="10">10</a>Och strax då han steg upp ur vattnet, såg han himmelen dela sig och Anden såsom en duva sänka sig ned över honom.</span> <span class="verse"><a name="11">11</a>Och en röst kom från himmelen: »Du är min älskade Son; i dig har jag funnit behag.»</span> <span class="verse"><a name="12">12</a>Strax därefter förde Anden honom ut i öknen.</span> <span class="verse"><a name="13">13</a>Och han var i öknen i fyrtio dagar och frestades av Satan och levde bland vilddjuren; och änglarna betjänade honom.</span> <span class="verse"><a name="14">14</a>Men sedan Johannes hade blivit satt i fängelse, kom Jesus till Galileen och predikade Guds evangelium</span> <span class="verse"><a name="15">15</a>och sade: »Tiden är fullbordad, och Guds rike är nära; gören bättring, och tron evangelium.»</span> <span class="verse"><a name="16">16</a>När han nu gick fram utmed Galileiska sjön, fick han se Simon och Simons broder Andreas kasta ut nät i sjön, ty de voro fiskare.</span> <span class="verse"><a name="17">17</a>Och Jesus sade till dem: »Följen mig, så skall jag göra eder till människofiskare.»</span> <span class="verse"><a name="18">18</a>Strax lämnade de näten och följde honom.</span> <span class="verse"><a name="19">19</a>När han hade gått litet längre fram, fick han se Jakob, Sebedeus' son, och Johannes, hans broder, där de sutto i båten, också de, och ordnade sina nät.</span> <span class="verse"><a name="20">20</a>Och strax kallade han dem till sig; och de lämnade sin fader Sebedeus med legodrängarna kvar i båten och följde honom.</span> <span class="verse"><a name="21">21</a>Sedan begåvo de sig in i Kapernaum; och strax, på sabbaten, gick han in i synagogan och undervisade.</span> <span class="verse"><a name="22">22</a>Och folket häpnade över hans förkunnelse; ty han förkunnade sin lära för dem med makt och myndighet, och icke såsom de skriftlärde.</span> <span class="verse"><a name="23">23</a>Strax härefter befann sig i deras synagoga en man som var besatt av en oren ande.  Denne ropade</span> <span class="verse"><a name="24">24</a>och sade: »Vad har du med oss att göra, Jesus från Nasaret?  Har du kommit för att förgöra oss?  Jag vet vem du är, du Guds Helige.»</span> <span class="verse"><a name="25">25</a>Men Jesus tilltalade honom strängt och sade: »Tig, och far ut ur honom.»</span> <span class="verse"><a name="26">26</a>Då slet och ryckte den orene anden honom och ropade med hög röst och for ut ur honom.</span> <span class="verse"><a name="27">27</a>Och alla häpnade, så att de begynte fråga varandra och säga: »Vad är detta?  Det är ju en ny lära, med makt och myndighet. Till och med de orena andarna befaller han, och de lyda honom.»</span> <span class="verse"><a name="28">28</a>Och ryktet om honom gick strax ut överallt i hela den kringliggande trakten av Galileen.</span> <span class="verse"><a name="29">29</a>Och strax då de hade kommit ut ur synagogan, begåvo de sig med Jakob och Johannes till Simons och Andreas' hus.</span> <span class="verse"><a name="30">30</a>Men Simons svärmoder låg sjuk i feber, och de talade strax med honom om henne.</span> <span class="verse"><a name="31">31</a>Då gick han fram och tog henne vid handen och reste upp henne; och febern lämnade henne, och hon betjänade dem.</span> <span class="verse"><a name="32">32</a>Men när solen hade gått ned och det hade blivit afton, förde man till honom alla som voro sjuka eller besatta;</span> <span class="verse"><a name="33">33</a>och hela staden var församlad utanför dörren.</span> <span class="verse"><a name="34">34</a>Och han botade många som ledo av olika slags sjukdomar; och han drev ut många onda andar, men tillstadde icke de onda andarna att tala, eftersom de kände honom.</span> <span class="verse"><a name="35">35</a>Och bittida om morgonen, medan det ännu var mörkt, stod han upp och gick åstad bort till en öde trakt, och bad där.</span> <span class="verse"><a name="36">36</a>Men Simon och de som voro med honom skyndade efter honom.</span> <span class="verse"><a name="37">37</a>Och när de funno honom, sade de till honom: »Alla fråga efter dig.»</span> <span class="verse"><a name="38">38</a>Då sade han till dem: »Låt oss draga bort åt annat håll, till de närmaste småstäderna, för att jag också där må predika; ty därför har jag begivit mig ut.»</span> <span class="verse"><a name="39">39</a>Och han gick åstad och predikade i hela Galileen, i deras synagogor, och drev ut de onda andarna.</span> <span class="verse"><a name="40">40</a>Och en spetälsk man kom fram till honom och föll på knä och bad honom och sade till honom: »Vill du, så kan du göra mig ren.»</span> <span class="verse"><a name="41">41</a>Då förbarmade han sig och räckte ut handen och rörde vid honom och sade till honom: »Jag vill; bliv ren.»</span> <span class="verse"><a name="42">42</a>Och strax vek spetälskan ifrån honom, och han blev ren.</span> <span class="verse"><a name="43">43</a>Sedan vände Jesus strax bort honom med stränga ord</span> <span class="verse"><a name="44">44</a>och sade till honom: »Se till, att du icke säger något härom för någon; men gå bort och visa dig för prästen, och frambär för din rening det offer som Moses har påbjudit, till ett vittnesbörd för dem.»</span> <span class="verse"><a name="45">45</a>Men när han kom ut, begynte han ivrigt förkunna och utsprida vad som hade skett, så att Jesus icke mer kunde öppet gå in i någon stad, utan måste hålla sig ute i öde trakter; och dit kom man till honom från alla håll.</span> </p></div</div></div></body></html>