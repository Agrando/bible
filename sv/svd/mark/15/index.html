<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/mark/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/mark">Mark</a> &gt <strong>Chapter 15</strong></div><p><span class="verse"><a name="1">1</a>Sedan nu översteprästerna, tillsammans med de äldste och de skriftlärde, hela Stora rådet, på morgonen hade fattat sitt beslut, läto de strax binda Jesus och förde honom bort och överlämnade honom åt Pilatus.</span> <span class="verse"><a name="2">2</a>Då frågade Pilatus honom: »Är du judarnas konung?»  Han svarade honom och sade: »Du säger det själv.»</span> <span class="verse"><a name="3">3</a>Och översteprästerna framställde många anklagelser mot honom.</span> <span class="verse"><a name="4">4</a>Pilatus frågade honom då åter och sade: »Svarar du intet?  Du hör ju huru mycket det är som de anklaga dig för.»</span> <span class="verse"><a name="5">5</a>Men Jesus svarade intet mer, så att Pilatus förundrade sig.</span> <span class="verse"><a name="6">6</a>Nu plägade han vid högtiden giva dem en fånge lös, den som de begärde.</span> <span class="verse"><a name="7">7</a>Och där fanns då en man, han som kallades Barabbas, vilken satt fängslad jämte de andra som hade gjort upplopp och under upploppet begått dråp.</span> <span class="verse"><a name="8">8</a>Folket kom ditupp och begynte begära att han skulle göra åt dem såsom han plägade göra.</span> <span class="verse"><a name="9">9</a>Pilatus svarade dem och sade: »Viljen I att jag skall giva eder 'judarnas konung' lös?»</span> <span class="verse"><a name="10">10</a>Han förstod nämligen att det var av avund som översteprästerna hade dragit Jesus inför rätta.</span> <span class="verse"><a name="11">11</a>Men översteprästerna uppeggade folket till att begära att han hellre skulle giva dem Barabbas lös.</span> <span class="verse"><a name="12">12</a>När alltså Pilatus åter tog till orda och frågade dem: »Vad skall jag då göra med den som I kallen 'judarnas konung'?»,</span> <span class="verse"><a name="13">13</a>så skriade de åter: »Korsfäst honom!»</span> <span class="verse"><a name="14">14</a>Men Pilatus frågade dem: »Vad ont har han då gjort?»  Då skriade de ännu ivrigare: »Korsfäst honom!»</span> <span class="verse"><a name="15">15</a>Och eftersom Pilatus ville göra folket till viljes, gav han dem Barabbas lös; men Jesus lät han gissla och utlämnade honom sedan till att korsfästas.</span> <span class="verse"><a name="16">16</a>Och krigsmännen förde honom in i palatset, eller pretoriet, och kallade tillhopa hela den romerska vakten.</span> <span class="verse"><a name="17">17</a>Och de klädde på honom en purpurfärgad mantel och vredo samman en krona av törnen och satte den på honom.</span> <span class="verse"><a name="18">18</a>Sedan begynte de hälsa honom: »Hell dig, judarnas konung!»</span> <span class="verse"><a name="19">19</a>Och de slogo honom i huvudet med ett rör och spottade på honom; därvid böjde de knä och gåvo honom sin hyllning.</span> <span class="verse"><a name="20">20</a>Och när de hade begabbat honom, klädde de av honom den purpurfärgade manteln och satte på honom hans egna kläder och förde honom ut för att korsfästa honom.</span> <span class="verse"><a name="21">21</a>Och en man som kom utifrån marken gick där fram, Simon från Cyrene, Alexanders och Rufus' fader; honom tvingade de att gå med och bära hans kors.</span> <span class="verse"><a name="22">22</a>Och de förde honom till Golgataplatsen (det betyder huvudskalleplatsen).</span> <span class="verse"><a name="23">23</a>Och de räckte honom vin, blandat med myrra, men han tog icke emot det.</span> <span class="verse"><a name="24">24</a>Och de korsfäste honom och delade sedan hans kläder mellan sig, genom att kasta lott om vad var och en skulle få.</span> <span class="verse"><a name="25">25</a>Och det var vid tredje timmen som de korsfäste honom.</span> <span class="verse"><a name="26">26</a>Och den överskrift som man hade satt upp över honom, för att angiva vad han var anklagad för, hade denna lydelse: »Judarnas konung.»</span> <span class="verse"><a name="27">27</a>Och de korsfäste med honom två rövare, den ene på hans högra sida och den andre på hans vänstra.</span> <span class="verse empty"><a name="28">28</a></span> <span class="verse"><a name="29">29</a>Och de som gingo där förbi bespottade honom och skakade huvudet och sade: »Tvi dig, du som 'bryter ned templet och bygger upp det igen inom tre dagar'!</span> <span class="verse"><a name="30">30</a>Hjälp dig nu själv, och stig ned från korset.»</span> <span class="verse"><a name="31">31</a>Sammalunda talade ock översteprästerna, jämte de skriftlärde, begabbande ord med varandra och sade: »Andra har han hjälpt; sig själv kan han icke hjälpa.</span> <span class="verse"><a name="32">32</a>Han som är Messias, Israels konung, han stige nu ned från korset, så att vi få se det och tro.»  Också de män som voro korsfästa med honom smädade honom.</span> <span class="verse"><a name="33">33</a>Men vid sjätte timmen kom över hela landet ett mörker, som varade ända till nionde timmen.</span> <span class="verse"><a name="34">34</a>Och vid nionde timmen ropade Jesus med hög röst: »Eloi, Eloi, lema sabaktani?»; det betyder: »Min Gud, min Gud, varför har du övergivit mig?»</span> <span class="verse"><a name="35">35</a>Då några av dem som stodo där bredvid hörde detta, sade de: »Hör, han kallar på Elias.»</span> <span class="verse"><a name="36">36</a>Men en av dem skyndade fram och fyllde en svamp med ättikvin och satte den på ett rör och gav honom att dricka, i det han sade: »Låt oss se om Elias kommer och tager honom ned.»</span> <span class="verse"><a name="37">37</a>Men Jesus ropade med hög röst och gav upp andan.</span> <span class="verse"><a name="38">38</a>Då rämnade förlåten i templet i två stycken, uppifrån och ända ned.</span> <span class="verse"><a name="39">39</a>Men när hövitsmannen, som stod där mitt emot honom, såg att han på sådant sätt gav upp andan, sade han: »Förvisso var denne man Guds Son.»</span> <span class="verse"><a name="40">40</a>Också några kvinnor stodo där på avstånd och sågo vad som skedde.  Bland dessa voro jämväl Maria från Magdala och den Maria som var Jakob den yngres och Joses' moder, så ock Salome</span> <span class="verse"><a name="41">41</a>-- vilka hade följt honom och tjänat honom, medan han var i Galileen -- därtill många andra kvinnor, de som med honom hade vandrat upp till Jerusalem.</span> <span class="verse"><a name="42">42</a>Det var nu tillredelsedag (det är dagen före sabbaten), och det hade blivit afton.</span> <span class="verse"><a name="43">43</a>Josef från Arimatea, en ansedd rådsherre och en av dem som väntade på Guds rike, tog därför nu mod till sig och gick in till Pilatus och utbad sig att få Jesu kropp.</span> <span class="verse"><a name="44">44</a>Då förundrade sig Pilatus över att Jesus redan skulle vara död, och han kallade till sig hövitsmannen och frågade honom om det var länge sedan han hade dött.</span> <span class="verse"><a name="45">45</a>Och när han av hövitsmannen hade fått veta huru det var, skänkte han åt Josef hans döda kropp.</span> <span class="verse"><a name="46">46</a>Denne köpte då en linneduk och tog honom ned och svepte honom i linneduken och lade honom i en grav som var uthuggen i en klippa; sedan vältrade han en sten för ingången till graven.</span> <span class="verse"><a name="47">47</a>Men Maria från Magdala och den Maria som var Joses' moder sågo var han lades.</span> </p></div</div></div></body></html>