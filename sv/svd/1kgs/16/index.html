<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/1kgs/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/1kgs">1 Kings</a> &gt <strong>Chapter 16</strong></div><p><span class="verse"><a name="1">1</a>Och HERRENS ord kom till Jehu, Hananis son, mot Baesa; han sade:</span> <span class="verse"><a name="2">2</a>»Se, jag har lyft dig upp ur stoftet och satt dig till furste över mitt folk Israel.  Men du har vandrat på Jerobeams väg och kommit mitt folk Israel att synda, så att de hava förtörnat mig genom sina synder.</span> <span class="verse"><a name="3">3</a>Därför vill jag bortsopa Baesa och hans hus; ja, jag vill göra med ditt hus såsom jag gjorde med Jerobeams, Nebats sons, hus.</span> <span class="verse"><a name="4">4</a>Den av Baesas hus, som dör i staden, skola hundarna äta upp, och den av hans hus, som dör ute på marken, skola himmelens fåglar äta upp.»</span> <span class="verse"><a name="5">5</a>Vad nu mer är att säga om Baesa, om vad han gjorde och om hans bedrifter, det finnes upptecknat i Israels konungars krönika.</span> <span class="verse"><a name="6">6</a>Och Baesa gick till vila hos sina fäder och blev begraven i Tirsa.  Och hans son Ela blev konung efter honom.</span> <span class="verse"><a name="7">7</a>Men genom profeten Jehu, Hananis son, hade HERRENS ord kommit till Baesa och hans hus, icke allenast för allt det onda som han hade gjort i HERRENS ögon, då han förtörnade honom genom sina händers verk, så att det måste gå honom såsom det gick Jerobeams hus, utan ock därför att han hade förgjort detta.</span> <span class="verse"><a name="8">8</a>I Asas, Juda konungs, tjugusjätte regeringsår blev Ela, Baesas son, konung över Israel i Tirsa och regerade i två år.</span> <span class="verse"><a name="9">9</a>Men hans tjänare Simri, som var hövitsman för den ena hälften av stridsvagnarna, anstiftade en sammansvärjning mot honom.  Och en gång, då han i Tirsa hade druckit sig drucken i Arsas hus, överhovmästarens i Tirsa,</span> <span class="verse"><a name="10">10</a>kom Simri dit och slog honom till döds -- det var i Asas, Juda konungs, tjugusjunde regeringsår -- och han själv blev så konung i hans ställe.</span> <span class="verse"><a name="11">11</a>Och när han hade blivit konung och intagit sin tron, förgjorde han hela Baesas hus, utan att låta någon av mankön bliva kvar, varken hans blodsförvanter eller hans vänner.</span> <span class="verse"><a name="12">12</a>Så utrotade Simri hela Baesas hus, i enlighet med det ord som HERREN hade talat till Baesa genom profeten Jehu --</span> <span class="verse"><a name="13">13</a>detta för alla de synders skull som Baesa och hans son Ela hade begått, och genom vilka de hade kommit Israel att synda, så att de förtörnade HERREN, Israels Gud, med de fåfängliga avgudar som de dyrkade.</span> <span class="verse"><a name="14">14</a>Vad nu mer är att säga om Ela och om allt vad han gjorde, det finnes upptecknat i Israels konungars krönika.</span> <span class="verse"><a name="15">15</a>I Asas, Juda konungs, tjugusjunde regeringsår blev Simri konung och regerade i sju dagar, i Tirsa.  Folket höll då på att belägra Gibbeton, som tillhörde filistéerna.</span> <span class="verse"><a name="16">16</a>Medan nu folket höll på med belägringen, fingo de höra sägas »Simri har anstiftat en sammansvärjning; han har ock dräpt konungen.»  Då gjorde hela Israel samma dag Omri, den israelitiske härhövitsmannen, till konung, i lägret.</span> <span class="verse"><a name="17">17</a>Därefter drog Omri med hela Israel upp från Gibbeton, och de angrepo Tirsa.</span> <span class="verse"><a name="18">18</a>Men när Simri såg att staden var intagen, gick han in i konungshusets palatsbyggnad och brände upp konungshuset jämte sig själv i eld och omkom så --</span> <span class="verse"><a name="19">19</a>detta för de synders skull som han hade begått, i det att han gjorde vad ont var i HERRENS ögon och vandrade på Jerobeams väg och i den synd som denne hade gjort, och genom vilken han hade kommit Israel att synda.</span> <span class="verse"><a name="20">20</a>Vad nu mer är att säga om Simri och om den sammansvärjning som han anstiftade, det finnes upptecknat i Israels konungars krönika.</span> <span class="verse"><a name="21">21</a>Nu delade sig Israels folk i två hälfter; den ena hälften av folket höll sig till Tibni, Ginats son, och ville göra honom till konung, och den andra hälften höll sig till Omri.</span> <span class="verse"><a name="22">22</a>Men den del av folket som höll sig till Omri, fick överhanden över den del som höll sig till Tibni, Ginats son.  Och när Tibni var död, blev Omri konung.</span> <span class="verse"><a name="23">23</a>I Asas, Juda konungs, trettioförsta regeringsår blev Omri konung över Israel och regerade i tolv år; i Tirsa regerade han i sex år.</span> <span class="verse"><a name="24">24</a>Han köpte berget Samaria av Semer för två talenter silver; och han bebyggde berget och kallade staden som han byggde där Samaria, efter Semer, den man som hade varit bergets ägare.</span> <span class="verse"><a name="25">25</a>Men Omri gjorde vad ont var i HERRENS ögon; han gjorde mer ont än någon av dem som hade varit före honom.</span> <span class="verse"><a name="26">26</a>Han vandrade i allt på Jerobeams, Nebats sons, väg och i de synder genom vilka denne hade kommit Israel att synda, så att de förtörnade HERREN, Israels Gud, med de fåfängliga avgudar de dyrkade.</span> <span class="verse"><a name="27">27</a>Vad nu mer är att säga om Omri, om vad han gjorde och om de bedrifter han utförde, det finnes upptecknat i Israels konungars krönika.</span> <span class="verse"><a name="28">28</a>Och Omri gick till vila hos sina fäder och blev begraven i Samaria.  Och hans son Ahab blev konung efter honom.</span> <span class="verse"><a name="29">29</a>Ahab, Omris son, blev konung över Israel i Asas, Juda konungs, trettioåttonde regeringsår; sedan regerade Ahab, Omris son, i tjugutvå år över Israel i Samaria.</span> <span class="verse"><a name="30">30</a>Men Ahab, Omris son, gjorde vad ont var i HERRENS ögon, mer än någon av dem som hade varit före honom.</span> <span class="verse"><a name="31">31</a>Det var honom icke nog att vandra i Jerobeams, Nebats sons, synder; han tog ock till hustru Isebel, dotter till Etbaal, sidoniernas konung, och gick så åstad och tjänade Baal och tillbad honom.</span> <span class="verse"><a name="32">32</a>Och han reste ett altare åt Baal i Baalstemplet som han hade byggt i Samaria.</span> <span class="verse"><a name="33">33</a>Därtill lät Ahab göra Aseran.  Så gjorde Ahab mer till att förtörna HERREN, Israels Gud, än någon av de Israels konungar som hade varit före honom.</span> <span class="verse"><a name="34">34</a>Under hans tid byggde beteliten Hiel åter upp Jeriko.  Men när han lade dess grund, kostade det honom hans äldste son Abiram, och när han satte upp dess portar, kostade det honom hans yngste son Segib -- i enlighet med det ord som HERREN hade talat genom Josua, Nuns son.</span> </p></div</div></div></body></html>