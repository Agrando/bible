<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/1kgs/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/1kgs">1 Kings</a> &gt <strong>Chapter 15</strong></div><p><span class="verse"><a name="1">1</a>I konung Jerobeams, Nebats sons, adertonde regeringsår blev Abiam konung över Juda.</span> <span class="verse"><a name="2">2</a>Han regerade tre år i Jerusalem.  Hans moder hette Maaka, Abisaloms dotter.</span> <span class="verse"><a name="3">3</a>Och han vandrade i alla de synder som hans fader hade begått före honom, och hans hjärta var icke hängivet åt HERREN, hans Gud, såsom hans fader Davids hjärta hade varit.</span> <span class="verse"><a name="4">4</a>Allenast för Davids skull lät HERREN, hans Gud, honom få en lampa i Jerusalem, i det att han uppsatte hans son efter honom och lät Jerusalem hava bestånd --</span> <span class="verse"><a name="5">5</a>detta därför att David gjorde vad rätt var i HERRENS ögon och icke vek ifrån något som han bjöd honom, så länge han levde, utom i saken med hetiten Uria.</span> <span class="verse"><a name="6">6</a>Men Rehabeam och Jerobeam lågo i krig med varandra, så länge den förre levde.</span> <span class="verse"><a name="7">7</a>Vad nu mer är att säga om Abiam och om allt vad han gjorde, det finnes upptecknat i Juda konungars krönika.  Men Abiam och Jerobeam lågo i krig med varandra.</span> <span class="verse"><a name="8">8</a>Och Abiam gick till vila hos sina fäder, och man begrov honom i Davids stad.  Och hans son Asa blev konung efter honom.</span> <span class="verse"><a name="9">9</a>I Jerobeams, Israels konungs, tjugonde regeringsår blev Asa konung över Juda.</span> <span class="verse"><a name="10">10</a>Han regerade fyrtioett år i Jerusalem.  Hans moder hette Maaka, Abisaloms dotter.</span> <span class="verse"><a name="11">11</a>Och Asa gjorde vad rätt var i HERRENS ögon, såsom hans fader David hade gjort</span> <span class="verse"><a name="12">12</a>Han drev ut tempelbolarna ur landet och skaffade bort alla de eländiga avgudabeläten som hans fader hade låtit göra.</span> <span class="verse"><a name="13">13</a>Ja, sin moder Maaka avsatte han från hennes drottningsvärdighet, därför att hon hade satt upp en styggelse åt Aseran; Asa högg nu ned styggelsen och brände upp den i Kidrons dal.</span> <span class="verse"><a name="14">14</a>Men offerhöjderna blevo icke avskaffade; dock var Asas hjärta hängivet åt HERREN, så länge han levde.</span> <span class="verse"><a name="15">15</a>Och han förde in i HERRENS hus både vad hans fader och vad han själv hade helgat åt HERREN: silver, guld och kärl.</span> <span class="verse"><a name="16">16</a>Men Asa och Baesa, Israels konung, lågo i krig med varandra, så länge de levde.</span> <span class="verse"><a name="17">17</a>Baesa, Israels konung, drog upp mot Juda och begynte befästa Rama, för att hindra att någon komme vare sig till eller ifrån Asa, Juda konung.</span> <span class="verse"><a name="18">18</a>Då tog Asa allt silver och guld som fanns kvar i skattkamrarna i HERRENS hus, ävensom skatterna i konungshuset, och lämnade detta åt sina tjänare; därefter sände konung Asa dem till Ben-Hadad, son till Tabrimmon, son till Hesjon, konungen i Aram, som bodde i Damaskus, och lät säga:</span> <span class="verse"><a name="19">19</a>»Ett förbund består ju mellan mig och dig, såsom det var mellan min fader och din fader.  Se, här sänder jag dig skänker av silver och guld, så bryt då nu ditt förbund med Baesa, Israels konung, för att han må lämna mig i fred.»</span> <span class="verse"><a name="20">20</a>Och Ben-Hadad lyssnade till konung Asa och sände sina krigshövitsmän mot Israels städer och förhärjade Ijon, Dan, Abel-Bet-Maaka och hela Kinarot jämte hela Naftali land.</span> <span class="verse"><a name="21">21</a>När Baesa hörde detta, avstod han från att befästa Rama och höll sig sedan stilla i Tirsa.</span> <span class="verse"><a name="22">22</a>Men konung Asa bådade upp hela Juda, ingen fritagen; och de förde bort stenar och trävirke som Baesa använde till att befästa Rama.  Därmed befäste nu konung Asa Geba i Benjamin, så ock Mispa.</span> <span class="verse"><a name="23">23</a>Allt vad mer är att säga om Asa, om alla hans bedrifter, om allt vad han gjorde och om de städer han byggde, det finnes upptecknat i Juda konungars krönika.  Men på sin ålderdom fick han en sjukdom i sina fötter.</span> <span class="verse"><a name="24">24</a>Och Asa gick till vila hos sina fäder och blev begraven hos sina fäder i sin fader Davids stad.  Och hans son Josafat blev konung efter honom.</span> <span class="verse"><a name="25">25</a>Men Nadab, Jerobeams son, blev konung över Israel i Asas, Juda konungs, andra regeringsår, och han regerade över Israel i två år.</span> <span class="verse"><a name="26">26</a>Han gjorde vad ont var i HERRENS ögon och vandrade på sin faders väg och i den synd genom vilken denne hade kommit Israel att synda.</span> <span class="verse"><a name="27">27</a>Men Baesa, Ahias son, av Isaskar hus, anstiftade en sammansvärjning mot honom, och Baesa dräpte honom vid Gibbeton, som tillhörde filistéerna; Nadab med hela Israel höll nämligen på med att belägra Gibbeton.</span> <span class="verse"><a name="28">28</a>I Asas, Juda konungs, tredje regeringsår var det som Baesa dödade honom, och han blev så själv konung i hans ställe.</span> <span class="verse"><a name="29">29</a>Och när han hade blivit konung förgjorde han hela Jerobeams hus; han lät intet som anda hade bliva kvar av Jerobeams hus, utan utrotade det, i enighet med det ord som HERREN hade talat genom sin tjänare Ahia från Silo --</span> <span class="verse"><a name="30">30</a>detta för de synders skull som Jerobeam hade begått, och genom vilka han kom Israel att synda, så att han därmed förtörnade HERREN, Israels Gud.</span> <span class="verse"><a name="31">31</a>Vad nu mer är att säga om Nadab och om allt vad han gjorde det finnes upptecknat i Israels konungars krönika.</span> <span class="verse"><a name="32">32</a>Men Asa och Baesa, Israels konung, lågo i krig med varandra, länge de levde.</span> <span class="verse"><a name="33">33</a>I Asas, Juda konungs, tredje regeringsår blev Baesa, Ahias son, konung över hela Israel i Tirsa och regerade i tjugufyra år.</span> <span class="verse"><a name="34">34</a>Han gjorde vad ont var i HERRENS ögon och vandrade på Jerobeams väg och i den synd genom vilken denne hade kommit Israel att synda.</span> </p></div</div></div></body></html>