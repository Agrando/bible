<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/1kgs/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/1kgs">1 Kings</a> &gt <strong>Chapter 13</strong></div><p><span class="verse"><a name="1">1</a>Men då kom på HERRENS befallning en gudsman från Juda till Betel, just när Jerobeam stod vid altaret för att där tända offereld.</span> <span class="verse"><a name="2">2</a>Och mannen ropade mot altaret på HERRENS befallning och sade: »Altare!  Altare!  Så säger HERREN: Se, åt Davids hus skall födas en son vid namn Josia, han skall på dig slakta offerhöjdsprästerna som antända offereld på dig, och människoben skall man då bränna upp på dig.»</span> <span class="verse"><a name="3">3</a>På samma gång angav han ett tecken, i det han sade: »Detta är tecknet på att det är HERREN som har talat: se, altaret skall rämna, och askan därpå skall spillas ut.»</span> <span class="verse"><a name="4">4</a>När konung Jerobeam hörde dessa ord, som gudsmannen ropade mot altaret i Betel, räckte han ut sin hand från altaret och sade: »Gripen honom.»  Men handen som han hade räckt ut mot honom förvissnade, och han kunde icke draga den tillbaka till sig igen.</span> <span class="verse"><a name="5">5</a>Och altaret rämnade, och askan på altaret spilldes ut; det var det tecken som gudsmannen på HERRENS befallning hade angivit.</span> <span class="verse"><a name="6">6</a>Då tog konungen till orda och sade till gudsmannen: »Bönfall inför HERREN, din Gud, och bed för mig att jag må kunna draga min hand tillbaka till mig igen.»  Och gudsmannen bönföll inför HERREN; och konungen kunde då draga sin hand tillbaka till sig igen, och den var likadan som förut.</span> <span class="verse"><a name="7">7</a>Då talade konungen till gudsmannen: »Kom hem med mig och vederkvick dig; sedan vill jag giva dig en gåva.»</span> <span class="verse"><a name="8">8</a>Men gudsmannen svarade konungen: »Om du än vill giva mig hälften av vad som finnes i ditt hus, så kommer jag dock icke med dig; här på orten vill jag varken äta eller dricka.</span> <span class="verse"><a name="9">9</a>Ty så har HERREN genom sitt ord bjudit mig och sagt: Du skall varken äta eller dricka, och ej heller vända tillbaka samma väg du har gått hit.»</span> <span class="verse"><a name="10">10</a>Därefter gick han sina färde en annan väg och vände icke tillbaka samma väg han hade kommit till Betel.</span> <span class="verse"><a name="11">11</a>Men i Betel bodde en gammal profet.  Dennes son kom och förtäljde för honom allt vad gudsmannen den dagen hade gjort i Betel, huru han hade talat till konungen.  När de hade förtäljt detta för sin fader,</span> <span class="verse"><a name="12">12</a>frågade deras fader dem vilken väg han hade gått.  Och hans söner visste vilken väg gudsmannen som kom från Juda hade gått.</span> <span class="verse"><a name="13">13</a>Då sade han till sina söner: »Sadlen åsnan åt mig.»  När de då hade sadlat åsnan åt honom, satte han sig på den</span> <span class="verse"><a name="14">14</a>och begav dig åstad efter gudsmannen och fann honom sittande under terebinten; och han frågade honom: »Är du den gudsman som har kommit från Juda?»  Han svarade: »Ja.»</span> <span class="verse"><a name="15">15</a>Då sade han till honom: »Kom med mig hem och ät med mig.»</span> <span class="verse"><a name="16">16</a>Men han svarade: »Jag kan icke vända om med dig och följa dig, och jag vill icke äta eller dricka med dig här på orten;</span> <span class="verse"><a name="17">17</a>ty så har blivit mig sagt genom HERRENS ord: Du skall varken äta eller dricka där; du skall icke heller gå tillbaka samma väg du har gått dit.»</span> <span class="verse"><a name="18">18</a>Han sade till honom: »Jag är ock en profet såsom du, och en ängel har talat till mig på HERRENS befallning och sagt: 'För honom tillbaka med dig hem och giv honom att äta och dricka.'» Men häri ljög han för honom.</span> <span class="verse"><a name="19">19</a>Då vände han tillbaka med honom och åt i hans hus och drack.</span> <span class="verse"><a name="20">20</a>Men under det att de sutto till bords, kom HERRENS ord till profeten som hade fört honom tillbaka.</span> <span class="verse"><a name="21">21</a>Och han ropade till gudsmannen som hade kommit från Juda och sade: »Så säger HERREN: Därför att du har varit gensträvig mot HERRENS ord och icke hållit det bud som HERREN, din Gud, har givit dig,</span> <span class="verse"><a name="22">22</a>utan vänt tillbaka och ätit och druckit på den ort där han hade förbjudit, dig att äta och dricka, därför skall din döda kropp icke komma i dina fäders grav.</span> <span class="verse"><a name="23">23</a>Sedan han nu hade ätit och druckit, sadlade han åsnan åt honom, åt profeten som han hade fört tillbaka.</span> <span class="verse"><a name="24">24</a>Och denne begav sig åstad; men ett lejon kom emot honom på vägen och dödade honom.  Sedan låg hans döda kropp utsträckt där på vägen, under det att åsnan stod bredvid den; och lejonet stod också bredvid den döda kroppen.</span> <span class="verse"><a name="25">25</a>Då nu folk som gick därförbi fick se den döda kroppen ligga utsträckt på vägen och lejonet stå bredvid den döda kroppen, gingo de in i staden där den gamle profeten bodde och omtalade det där.</span> <span class="verse"><a name="26">26</a>När profeten, som hade fört honom tillbaka från hans väg, hörde det, sade han: »Det är gudsmannen, han som var gensträvig mot HERRENS ord; därför har HERREN givit honom i lejonets våld, och det har krossat och dödat honom, i enlighet med det ord som HERREN hade talat till honom.»</span> <span class="verse"><a name="27">27</a>Därefter tillsade han sina söner att de skulle sadla åsnan åt honom; och de sadlade den.</span> <span class="verse"><a name="28">28</a>Så begav han sig åstad och fann den döda kroppen liggande utsträckt på vägen och åsnan och lejonet stående bredvid den döda kroppen; lejonet hade icke ätit av den döda kroppen och ej heller krossat åsnan.</span> <span class="verse"><a name="29">29</a>Då tog profeten upp gudsmannens döda kropp och lade den på åsnan och förde den tillbaka; och den gamle profeten begav sig in i sin stad för att hålla dödsklagan och begrava honom.</span> <span class="verse"><a name="30">30</a>Och han lade hans döda kropp i sin egen grav; och de höllo dödsklagan efter honom och ropade: »Ack ve, min broder!»</span> <span class="verse"><a name="31">31</a>Då han nu hade begravit honom, sade han till sina söner: »När jag dör, så begraven mig i den grav där gudsmannen ligger begraven; läggen mina ben vid sidan av hans ben.</span> <span class="verse"><a name="32">32</a>Ty förvisso skall det ord gå i fullbordan, som han på HERRENS befallning ropade mot altaret i Betel och mot alla offerhöjdshus i Samariens städer.»</span> <span class="verse"><a name="33">33</a>Dock vände Jerobeam efter detta icke om från sin onda väg, utan gjorde åter allahanda man ur folket till offerhöjdspräster; vem som hade lust därtill fick av honom mottaga handfyllning till att vara offerhöjdspräst.</span> <span class="verse"><a name="34">34</a>På detta sätt blev han för Jerobeams hus en orsak till synd, och en orsak till att det blev utplånat och utrotat från jorden.</span> </p></div</div></div></body></html>