<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/1kgs/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/1kgs">1 Kings</a> &gt <strong>Chapter 8</strong></div><p><span class="verse"><a name="1">1</a>Därefter församlade Salomo de äldste i Israel, alla huvudmännen för stammarna, Israels barns familjehövdingar, till konung Salomo i Jerusalem, för att hämta HERRENS förbundsark upp från Davids stad, det är Sion.</span> <span class="verse"><a name="2">2</a>Så församlade sig då till konung Salomo alla Israels män under högtiden i månaden Etanim, det är den sjunde månaden.</span> <span class="verse"><a name="3">3</a>När då alla de äldste i Israel hade kommit tillstädes, lyfte prästerna upp arken.</span> <span class="verse"><a name="4">4</a>Och de hämtade HERRENS ark och uppenbarelsetältet ditupp, jämte alla heliga föremål som funnos i tältet; prästerna och leviterna hämtade det ditupp.</span> <span class="verse"><a name="5">5</a>Och konung Salomo stod framför arken jämte Israels hela menighet, som hade församlats till honom; och de offrade därvid småboskap och fäkreatur i sådan myckenhet, att de icke kunde täljas eller räknas.</span> <span class="verse"><a name="6">6</a>Och prästerna buro in HERRENS förbundsark till dess plats i husets kor, i det allraheligaste, till platsen under kerubernas vingar.</span> <span class="verse"><a name="7">7</a>Ty keruberna bredde ut sina vingar fram över den plats där arken stod, så att arken och dess stänger ovantill betäcktes av keruberna.</span> <span class="verse"><a name="8">8</a>Och stängerna voro så långa, att deras ändar väl kunde ses från helgedomen framför koret, men däremot icke voro synliga längre ute.  Och de hava blivit kvar där ända till denna dag.</span> <span class="verse"><a name="9">9</a>I arken fanns intet annat än de två stentavlor som Mose hade lagt ned däri vid Horeb, när HERREN slöt förbund med Israels barn, sedan de hade dragit ut ur Egyptens land.</span> <span class="verse"><a name="10">10</a>Men när prästerna gingo ut ur helgedomen, uppfyllde molnskyn HERRENS hus,</span> <span class="verse"><a name="11">11</a>så att prästerna för molnskyns skull icke kunde stå där och göra tjänst; ty HERRENS härlighet uppfyllde HERRENS hus.</span> <span class="verse"><a name="12">12</a>Då sade Salomo: »HERREN har sagt att han vill bo i töcknet.</span> <span class="verse"><a name="13">13</a>Jag har nu byggt ett hus till boning åt dig, berett en plats där du må förbliva till evig tid.»</span> <span class="verse"><a name="14">14</a>Sedan vände konungen sig om och välsignade Israels hela församling, under det att Israels hela församling förblev stående.</span> <span class="verse"><a name="15">15</a>Han sade: »Lovad vare HERREN, Israels Gud, som med sin hand har fullbordat vad han med sin mun lovade min fader David, i det han sade:</span> <span class="verse"><a name="16">16</a>'Från den dag då jag förde mitt folk Israel ut ur Egypten har jag icke i någon av Israels stammar utvalt en stad, till att i den bygga ett hus där mitt namn skulle vara; men David har jag utvalt till att råda över mitt folk Israel.'</span> <span class="verse"><a name="17">17</a>Och min fader David hade väl i sinnet att bygga ett hus åt HERRENS, Israels Guds, namn;</span> <span class="verse"><a name="18">18</a>men HERREN sade till min fader David: 'Då du nu har i sinnet att bygga ett hus åt mitt namn, så gör du visserligen väl däri att du har detta i sinnet;</span> <span class="verse"><a name="19">19</a>dock skall icke du få bygga detta hus, utan din son, den som har utgått från din länd, han skall bygga huset åt mitt namn.'</span> <span class="verse"><a name="20">20</a>Och HERREN har uppfyllt det löfte han gav; ty jag har kommit upp min fader Davids ställe och sitter nu på Israels tron, såsom HERREN lovade, och jag har byggt huset åt HERRENS, Israels Guds, namn.</span> <span class="verse"><a name="21">21</a>Och där har jag tillrett ett rum för arken, i vilken förvaras det förbund som HERREN slöt med våra fäder, när han förde dem ut ur Egyptens land.»</span> <span class="verse"><a name="22">22</a>Därefter trädde Salomo fram för HERRENS altare inför Israels hela församling, och uträckte sina händer mot himmelen</span> <span class="verse"><a name="23">23</a>och sade: »HERRE, Israels Gud, ingen gud är dig lik, uppe i himmelen eller nere på jorden, du som håller förbund och bevarar nåd mot dina tjänare, när de vandra inför dig av allt sitt hjärta,</span> <span class="verse"><a name="24">24</a>du som har hållit vad du lovade din tjänare David, min fader; ty vad du med din mun lovade, det fullbordade du med din hand, såsom nu har skett.</span> <span class="verse"><a name="25">25</a>Så håll nu ock, HERRE, Israels Gud, vad du lovade din tjänare David, min fader, i det att du sade: 'Aldrig skall den tid komma, då på Israels tron icke inför mig sitter en avkomling av dig, om allenast dina barn hava akt på sin väg, så att de vandra inför mig, såsom du har vandrat inför mig.'</span> <span class="verse"><a name="26">26</a>Så låt nu, o Israels Gud, de ord som du har talat till din tjänare David, min fader, bliva sanna.</span> <span class="verse"><a name="27">27</a>Men kan då Gud verkligen bo på jorden?  Himlarna och himlarnas himmel rymma dig ju icke; huru mycket mindre då detta hus som jag har byggt!</span> <span class="verse"><a name="28">28</a>Men vänd dig ändå till din tjänares bön och åkallan, HERRE, min Gud, så att du hör på det rop och den bön som din tjänare nu uppsänder till dig,</span> <span class="verse"><a name="29">29</a>och låter dina ögon natt och dag vara öppna och vända mot detta hus -- den plats varom du har sagt: 'Mitt namn skall vara där' -- så att du ock hör den bön som din tjänare beder, vänd mot denna plats.</span> <span class="verse"><a name="30">30</a>Ja, hör på den åkallan som din tjänare och ditt folk Israel uppsända, vända mot denna plats.  Må du höra den och låta den komma upp till himmelen, där du bor; och när du hör, så må du förlåta.</span> <span class="verse"><a name="31">31</a>Om någon försyndar sig mot sin nästa och man ålägger honom en ed och låter honom svärja, och han så kommer och svär inför ditt altare i detta hus,</span> <span class="verse"><a name="32">32</a>må du då höra det i himmelen och utföra ditt verk och skaffa dina tjänare rätt, i det att du dömer den skyldige skyldig och låter hans gärningar komma över hans huvud, men skaffar rätt åt den som har rätt och låter honom få efter hans rättfärdighet.</span> <span class="verse"><a name="33">33</a>Om ditt folk Israel bliver slaget av en fiende, därför att de hava syndat mot dig, men de omvända sig till dig och prisa ditt namn och bedja och åkalla dig i detta hus,</span> <span class="verse"><a name="34">34</a>må du då höra det i himmelen och förlåta ditt folk Israels synd och låta dem komma tillbaka till det land som du har givit åt deras fäder.</span> <span class="verse"><a name="35">35</a>Om himmelen bliver tillsluten, så att regn icke faller, därför att de hava syndat mot dig, men de då bedja, vända mot denna plats, och prisa ditt namn och omvända sig från sin synd, när du bönhör dem,</span> <span class="verse"><a name="36">36</a>må du då höra det i himmelen och förlåta dina tjänares och ditt folk Israels synd, i det att du lär dem den goda väg som de skola vandra; och må du låta det regna över ditt land, det som du har givit åt ditt folk till arvedel.</span> <span class="verse"><a name="37">37</a>Om hungersnöd uppstår i landet, om pest uppstår, om sot eller rost, om gräshoppor eller gräsmaskar komma, om fienden tränger folket i det land där deras städer stå, eller om någon annan plåga eller sjukdom kommer, vilken det vara må,</span> <span class="verse"><a name="38">38</a>och om då någon bön och åkallan höjes från någon människa, vilken det vara må, eller från hela ditt folk Israel, när de var för sig känna plågan därav i sitt hjärta och så uträcka sina händer mot detta hus,</span> <span class="verse"><a name="39">39</a>må du då höra det i himmelen, där du bor, och förlåta och utföra ditt verk, i det att du giver var och en efter alla hans gärningar, eftersom du känner hans hjärta -- ty du allena känner alla människors hjärtan --</span> <span class="verse"><a name="40">40</a>på det att de alltid må frukta dig, så länge de leva i det land som du har givit åt våra fäder.</span> <span class="verse"><a name="41">41</a>Också om en främling, en som icke är av ditt folk Israel, kommer ifrån fjärran land för ditt namns skull</span> <span class="verse"><a name="42">42</a>-- ty man skall ock där höra talas om ditt stora namn och din starka hand och din uträckta arm -- om någon sådan kommer och beder, vänd mot detta hus,</span> <span class="verse"><a name="43">43</a>må du då i himmelen, där du bor, höra det och göra allt varom främlingen ropar till dig, på det att alla jordens folk må känna ditt namn och frukta dig, likasom ditt folk Israel gör, och förnimma att detta hus som jag har byggt är uppkallat efter ditt namn.</span> <span class="verse"><a name="44">44</a>Om ditt folk drager ut i strid mot sin fiende, på den väg du sänder dem, och de då bedja till HERREN, vända i riktning mot den stad som du har utvalt, och mot det hus som jag har byggt åt ditt namn,</span> <span class="verse"><a name="45">45</a>må du då i himmelen höra deras bön och åkallan och skaffa dem rätt.</span> <span class="verse"><a name="46">46</a>Om de synda mot dig -- eftersom ingen människa finnes, som icke syndar -- och du bliver vred på dem och giver dem i fiendens våld, så att man tager dem till fånga och för dem bort till fiendens land, fjärran eller nära,</span> <span class="verse"><a name="47">47</a>men de då besinna sig i det land där de äro i fångenskap, och omvända sig och åkalla dig i landet där man håller dem fångna och säga: 'Vi hava syndat och gjort illa, vi hava varit ogudaktiga',</span> <span class="verse"><a name="48">48</a>om de så omvända sig till dig av allt sitt hjärta och av all sin själ, i sina fienders land -- deras som hava fört dem i fångenskap -- och bedja till dig, vända i riktning mot sitt land, det som du har givit åt deras fäder, och mot den stad som du har utvalt, och mot det hus som jag har byggt åt ditt namn,</span> <span class="verse"><a name="49">49</a>må du då i himmelen, där du bor, höra deras bön och åkallan och skaffa dem rätt</span> <span class="verse"><a name="50">50</a>och förlåta ditt folk vad de hava syndat mot dig, och alla de överträdelser som de hava begått mot dig, och låta dem finna barmhärtighet inför dem som hålla dem fångna, så att dessa förbarma sig över dem.</span> <span class="verse"><a name="51">51</a>Ty de äro ju ditt folk och din arvedel, som du har fört ut ur Egypten, den smältugnen.</span> <span class="verse"><a name="52">52</a>Ja, låt dina ögon vara öppna och vända till din tjänares och ditt folk Israels åkallan, så att du hör på dem, så ofta de ropa till dig.</span> <span class="verse"><a name="53">53</a>Ty du har själv avskilt dem åt dig till arvedel bland alla folk på Jorden, såsom du talade genom din tjänare Mose, när du förde våra fäder ut ur Egypten, o Herre, HERRE.»</span> <span class="verse"><a name="54">54</a>När Salomo hade slutat att med dessa ord bedja och åkalla HERREN, stod han upp från HERRENS altare, där han hade legat på sina knän med händerna uträckta mot himmelen,</span> <span class="verse"><a name="55">55</a>och trädde fram och välsignade Israels hela församling med hög röst och sade:</span> <span class="verse"><a name="56">56</a>»Lovad vare HERREN, som har givit sitt folk Israel ro, alldeles såsom han har sagt!  Alls intet har uteblivit av allt det goda som han lovade genom sin tjänare Mose.</span> <span class="verse"><a name="57">57</a>Så vare då HERREN, vår Gud, med oss, såsom han har varit med våra fäder.  Han må icke övergiva oss och förskjuta oss,</span> <span class="verse"><a name="58">58</a>utan böja våra hjärtan till sig, så att vi alltid vandra på hans vägar och hålla hans bud och stadgar och rätter, dem som han har givit våra fäder.</span> <span class="verse"><a name="59">59</a>Och må dessa mina ord, med vilka jag har bönfallit inför HERRENS ansikte, vara nära HERREN, vår Gud, dag och natt, så att han skaffar rätt åt sin tjänare och rätt åt sitt folk Israel, efter var dags behov;</span> <span class="verse"><a name="60">60</a>på det att alla folk på jorden må förnimma att HERREN är Gud, och ingen annan.</span> <span class="verse"><a name="61">61</a>Och må edra hjärtan vara hängivna åt HERREN, vår Gud, så att I alltjämt vandren efter hans stadgar och hållen hans bud, såsom I nu gören.»</span> <span class="verse"><a name="62">62</a>Och konungen jämte hela Israel offrade slaktoffer inför HERRENS ansikte.</span> <span class="verse"><a name="63">63</a>Till det tackoffer som Salomo offrade åt HERREN tog han tjugutvå tusen tjurar och ett hundra tjugu tusen av småboskapen.  Så invigdes HERRENS hus av konungen och alla Israels barn.</span> <span class="verse"><a name="64">64</a>På samma dag helgade konungen den mellersta delen av förgården framför HERRENS hus, ty där offrade han brännoffret, spisoffret och fettstyckena av tackoffret, eftersom kopparaltaret, som stod inför HERRENS ansikte, var för litet för att brännoffret, spisoffret och fettstyckena av tackoffret skulle kunna rymmas där.</span> <span class="verse"><a name="65">65</a>Vid detta tillfälle firade Salomo högtiden, och med honom hela Israel -- en stor församling ifrån hela landet, allt ifrån det ställe där vägen går till Hamat ända till Egyptens bäck -- inför HERRENS, vår Guds, ansikte i sju dagar och åter sju dagar, tillsammans fjorton dagar.</span> <span class="verse"><a name="66">66</a>På åttonde dagen lät han folket gå, och de togo avsked av konungen.  Sedan gingo de till sina hyddor, fulla av glädje och fröjd över allt det goda som HERREN hade gjort mot sin tjänare David och sitt folk Israel.</span> </p></div</div></div></body></html>