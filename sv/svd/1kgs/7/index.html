<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/1kgs/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/1kgs">1 Kings</a> &gt <strong>Chapter 7</strong></div><p><span class="verse"><a name="1">1</a>Men på sitt eget hus byggde Salomo i tretton år, innan han fick hela sitt hus färdigt.</span> <span class="verse"><a name="2">2</a>Han byggde Libanonskogshuset, hundra alnar långt, femtio alnar brett och trettio alnar högt, med fyra rader pelare av cederträ och med huggna bjälkar av cederträ ovanpå pelarna.</span> <span class="verse"><a name="3">3</a>Det hade ock ett tak av cederträ över sidokamrarna, vilka vilade på pelarna, som tillsammans voro fyrtiofem, femton i var rad.</span> <span class="verse"><a name="4">4</a>Och det hade bjälklag i tre rader; och fönsteröppningarna sutto mitt emot varandra i tre omgångar.</span> <span class="verse"><a name="5">5</a>Alla dörröppningar och dörrposter voro fyrkantiga, av bjälkar; och fönsteröppningarna sutto alldeles mitt emot varandra i tre omgångar.</span> <span class="verse"><a name="6">6</a>Vidare gjorde han pelarförhuset, femtio alnar långt och trettio alnar brett, och framför detta också ett förhus med pelare, och med ett trapphus framför dessa.</span> <span class="verse"><a name="7">7</a>Och han gjorde tronförhuset, där han skulle skipa rätt, domsförhuset; det var belagt med cederträ från golv till tak.</span> <span class="verse"><a name="8">8</a>Och hans eget hus, där han själv skulle bo, på den andra gården, innanför förhuset, var byggt på samma sätt.  Salomo byggde ock ett hus, likadant som detta förhus, åt Faraos dotter, som han hade tagit till hustru.</span> <span class="verse"><a name="9">9</a>Allt detta var av dyrbara stenar, avmätta såsom byggnadsblock och sågade med såg invändigt och utvändigt, alltsammans, ända ifrån grunden upp till taklisterna; och likaså allt därutanför, ända till den stora förgårdsmuren.</span> <span class="verse"><a name="10">10</a>Och grunden var lagd med dyrbara och stora stenar, stenar av tio alnars längd och av åtta alnars längd.</span> <span class="verse"><a name="11">11</a>Därovanpå lågo dyrbara stenar, avmätta såsom byggnadsblock, ävensom cederbjälkar.</span> <span class="verse"><a name="12">12</a>Och den stora förgårdsmuren där runt omkring var uppförd av tre varv huggna stenar och ett varv huggna bjälkar av cederträ.  Så var det ock med den inre förgårdsmuren till HERRENS hus, så jämväl med husets förhus.</span> <span class="verse"><a name="13">13</a>Och konung Salomo sände och lät hämta Hiram från Tyrus.</span> <span class="verse"><a name="14">14</a>Denne var son till en änka av Naftali stam, och hans fader var en tyrisk man, en kopparsmed; han hade konstskicklighet och förstånd och kunskap i fullt mått till att utföra alla slags arbeten av koppar.  Han kom nu till konung Salomo och utförde alla hans arbeten.</span> <span class="verse"><a name="15">15</a>Han förfärdigade de båda pelarna av koppar.  Aderton alnar hög var den ena pelaren, och en tolv alnar lång tråd mätte omfånget av den andra pelaren.</span> <span class="verse"><a name="16">16</a>Han gjorde ock två pelarhuvuden, gjutna av koppar, till att sätta ovanpå pelarna; vart pelarhuvud var fem alnar högt.</span> <span class="verse"><a name="17">17</a>Nätlika utsirningar, som bildade ett nätverk, hängprydnader i form av kedjor funnos på pelarhuvudena som sutto ovanpå pelarna, sju på vart pelarhuvud.</span> <span class="verse"><a name="18">18</a>Och han gjorde pelarna så, att två rader gingo runt omkring över det ena av de nätverk som tjänade till att betäcka pelarhuvudena, vilka höjde sig över granatäpplena; och likadant gjorde han på det andra pelarhuvudet.</span> <span class="verse"><a name="19">19</a>Och pelarhuvudena som sutto ovanpå pelarna inne i förhuset voro utformade till liljor, och mätte fyra alnar.</span> <span class="verse"><a name="20">20</a>På båda pelarna funnos pelarhuvuden, också ovantill invid den bukformiga delen inemot nätverket.  Och granatäpplena voro två hundra, i rader runt omkring, över det andra pelarhuvudet.</span> <span class="verse"><a name="21">21</a>Pelarna ställde han upp vid förhuset till tempelsalen.  Åt den pelare han ställde upp på högra sidan gav han namnet Jakin, och åt den han ställde upp på vänstra sidan gav han namnet Boas.</span> <span class="verse"><a name="22">22</a>Överst voro pelarna utformade till liljor.  Så blev då arbetet med pelarna fullbordat.</span> <span class="verse"><a name="23">23</a>Han gjorde ock havet, i gjutet arbete.  Det var tio alnar från den ena kanten till den andra, runt allt omkring, och fem alnar högt; och ett trettio alnar långt snöre mätte dess omfång.</span> <span class="verse"><a name="24">24</a>Och under kanten voro gurklika sirater, som omgåvo det runt omkring -- tio alnar brett som det var -- så att de gingo runt omkring havet.  De gurklika siraterna sutto i två rader, och de voro gjutna i ett stycke med det övriga.</span> <span class="verse"><a name="25">25</a>Det stod på tolv oxar, tre vända mot norr, tre vända mot väster, tre vända mot söder och tre vända mot öster; havet stod ovanpå dessa, och deras bakdelar voro alla vända inåt.</span> <span class="verse"><a name="26">26</a>Dess tjocklek var en handsbredd; och dess kant var gjord såsom kanten på en bägare, i form av en utslagen lilja.  Det rymde två tusen bat.</span> <span class="verse"><a name="27">27</a>Vidare gjorde han de tio bäckenställen, av koppar.  Vart ställ var fyra alnar långt, fyra alnar brett och tre alnar högt.</span> <span class="verse"><a name="28">28</a>Och på följande sätt voro dessa ställ gjorda.  De voro försedda med sidolister, vilka sidolister hade sin plats mellan hörnlisterna.</span> <span class="verse"><a name="29">29</a>På dessa sidolister mellan hörnlisterna funnos avbildade lejon, tjurar och keruber, och likaså på hörnlisterna upptill.  Under lejonen och tjurarna sutto nedhängande blomsterslingor.</span> <span class="verse"><a name="30">30</a>Vart ställ hade fyra hjul av koppar med axlar av koppar; och dess fyra fötter voro försedda med bärarmar.  Dessa bärarmar voro gjutna till att sitta under bäckenet, och mitt för var och en sutto blomsterslingor.</span> <span class="verse"><a name="31">31</a>Sin öppning hade det inom kransstycket, som höjde sig en aln uppåt.  öppningen i detta var rund; det var så gjort, att det kunde tjäna såsom underlag, och det mätte en och en halv aln.  Också på dess öppning funnos utsirningar.  Men sidolisterna därtill voro fyrkantiga, icke runda.</span> <span class="verse"><a name="32">32</a>De fyra hjulen sutto under sidolisterna, och hjulens hållare voro fästa vid bäckenstället.  Vart hjul mätte en och en halv aln.</span> <span class="verse"><a name="33">33</a>Hjulen voro gjorda såsom vagnshjul; och deras hållare, deras ringar, deras ekrar och deras navar voro allasammans gjutna.</span> <span class="verse"><a name="34">34</a>Fyra bärarmar funnos på vart ställ, i de fyra hörnen; bärarmarna voro gjorda i ett stycke med sitt ställ.</span> <span class="verse"><a name="35">35</a>Överst på vart ställ var en helt och hållet rund uppsats, en halv aln hög; och ovantill på vart ställ sutto dess hållare, så ock dess sidolister gjorda i ett stycke därmed.</span> <span class="verse"><a name="36">36</a>Och på hållarnas ytor och på sidolisterna inristade han keruber, lejon och palmer, alltefter som utrymme fanns på var och en, så ock blomsterslingor runt omkring.</span> <span class="verse"><a name="37">37</a>På detta sätt gjorde han de tio bäckenställen; de voro alla gjutna på samma sätt och hade samma mått och samma form</span> <span class="verse"><a name="38">38</a>Han gjorde ock tio bäcken, av koppar.  Fyrtio bat rymde vart bäcken, och vart bäcken mätte fyra alnar; till vart och ett av de tio bäckenställen gjordes ett bäcken.</span> <span class="verse"><a name="39">39</a>Och han ställde fem av bäckenställen på högra sidan om huset och fem på vänstra sidan om huset.  Och havet ställde han på högra sidan om huset, åt sydost.</span> <span class="verse"><a name="40">40</a>Hirom gjorde dessa bäcken, så ock skovlarna och skålarna.  Så förde Hiram allt det arbete till slut, som han fick utföra åt konung Salomo för HERRENS hus:</span> <span class="verse"><a name="41">41</a>nämligen två pelare, och de två klotformiga pelarhuvuden som sutto ovanpå pelarna, och de två nätverk som skulle betäcka de båda klotformiga pelarhuvuden som sutto ovanpå pelarna,</span> <span class="verse"><a name="42">42</a>därjämte de fyra hundra granatäpplena till de båda nätverken, två rader granatäpplen till vart nätverk, för att de båda klotformiga pelarhuvuden som sutto uppe på pelarna så skulle bliva betäckta,</span> <span class="verse"><a name="43">43</a>Vidare de tio bäckenställen och de tio bäckenen på bäckenställen,</span> <span class="verse"><a name="44">44</a>så ock havet, som var allenast ett, och de tolv oxarna under havet,</span> <span class="verse"><a name="45">45</a>vidare askkärlen, skovlarna och skålarna, korteligen, alla redan nämnda föremål som Hiram gjorde åt konung Salomo för HERRENS hus.  Allt var av polerad koppar.</span> <span class="verse"><a name="46">46</a>På Jordanslätten lät konungen gjuta det i lerformar, mellan Suckot och Saretan.</span> <span class="verse"><a name="47">47</a>Och för den övermåttan stora myckenhetens skull lämnade Salomo alla föremålen ovägda, så att kopparens vikt icke blev utrönt.</span> <span class="verse"><a name="48">48</a>Salomo gjorde ock alla övriga föremål som skulle finnas i HERRENS hus: det gyllene altaret, det gyllene bordet som skådebröden skulle ligga på,</span> <span class="verse"><a name="49">49</a>så ock ljusstakarna, fem på högra sidan och fem på vänstra framför koret, av fint guld, med blomverket, lamporna och lamptängerna av guld,</span> <span class="verse"><a name="50">50</a>vidare faten, knivarna, de båda slagen av skålar och fyrfaten, av fint guld, äntligen de gyllene gångjärnen till de dörrar som ledde till det innersta av huset, det allraheligaste, och till de dörrar i huset, som ledde till tempelsalen.</span> <span class="verse"><a name="51">51</a>Sedan allt det arbete som konung Salomo lät utföra på HERRENS hus var färdigt, förde Salomo ditin vad hans fader David hade helgat åt HERREN: silvret, guldet och kärlen; detta lade han in i skattkamrarna i HERRENS hus.</span> </p></div</div></div></body></html>