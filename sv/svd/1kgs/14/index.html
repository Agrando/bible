<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/1kgs/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/1kgs">1 Kings</a> &gt <strong>Chapter 14</strong></div><p><span class="verse"><a name="1">1</a>Vid den tiden blev Abia, Jerobeams son, sjuk.</span> <span class="verse"><a name="2">2</a>Då sade Jerobeam till sin hustru: »Stå upp och förkläd dig, så att ingen kan märka att du är Jerobeams hustru, och gå till Silo, ty där bor profeten Ahia, han som förkunnade om mig att jag skulle bliva konung över detta folk.</span> <span class="verse"><a name="3">3</a>Och tag med dig tio bröd, därtill smått bakverk och en kruka honung, och gå in till honom; han skall då förkunna för dig huru det skall gå med gossen.»</span> <span class="verse"><a name="4">4</a>Jerobeams hustru gjorde så; hon stod upp och gick till Silo och kom till Ahias hus.  Och Ahia kunde icke se, ty hans ögon voro starrblinda av ålderdom.</span> <span class="verse"><a name="5">5</a>Men HERREN hade sagt till Ahia: »Just nu kommer Jerobeams hustru för att förfråga sig hos dig om sin son, ty han är sjuk; så och så skall du tala till henne.  Men när hon kommer, skall hon ställa sig främmande.</span> <span class="verse"><a name="6">6</a>Då nu Ahia hörde ljudet av hennes steg, när hon kom i dörren, sade han: »Kom in, du Jerobeams hustru.  Varför ställer du dig främmande?  Jag har ju fått uppdrag att giva dig ett hårt budskap.</span> <span class="verse"><a name="7">7</a>Gå och säg Jerobeam: Så säger HERREN, Israels Gud: Se, jag har upphöjt dig ur folket och satt dig till furste över mitt folk Israel</span> <span class="verse"><a name="8">8</a>och har ryckt riket från Davids hus och givit det åt dig.  Men du har icke varit sådan som min tjänare David, som höll mina bud och följde efter mig av allt sitt hjärta, så att han gjorde allenast vad rätt var i mina ögon;</span> <span class="verse"><a name="9">9</a>utan du har gjort mer ont än alla som hava varit före dig och har gått bort och gjort dig andra gudar, nämligen gjutna beläten, för att förtörna mig, och har kastat mig bakom din rygg.</span> <span class="verse"><a name="10">10</a>Därför skall jag låta olycka komma över Jerobeams hus och utrota allt mankön av Jerobeams hus, både små och stora i Israel; och jag skall bortsopa Jerobeams hus, såsom man sopar bort orenlighet, till dess det bliver en ände därpå.</span> <span class="verse"><a name="11">11</a>Den av Jerobeams hus, som dör i staden, skola hundarna äta upp, och den som dör ute på marken, skola himmelens fåglar äta upp. Ty så har HERREN talat.</span> <span class="verse"><a name="12">12</a>Så stå du nu upp och gå hem igen.  När din fot träder in i staden, skall barnet dö.</span> <span class="verse"><a name="13">13</a>Och hela Israel skall hålla dödsklagan efter honom, och man skall begrava honom; ty av Jerobeams hus skall allenast han komma i en grav, därför att i Jerobeams hus dock hos honom blev funnet något som var gott inför HERREN, Israels Gud.</span> <span class="verse"><a name="14">14</a>Men HERREN skall låta en konung över Israel uppstå åt sig, en konung som skall utrota Jerobeams hus.  Detta är den dagen; och vad skall icke nu ske!</span> <span class="verse"><a name="15">15</a>HERREN skall slå Israel, så att det bliver likt vassen, som vaggar hit och dit i vattnet.  Och han skall rycka upp Israel ur detta goda land, som han har givit åt deras fäder, och skall förströ dem på andra sidan floden, därför att de hava gjort sig Aseror och därmed förtörnat HERREN.</span> <span class="verse"><a name="16">16</a>Och han skall prisgiva Israel för de synders skull som Jerobeam har begått, och genom vilka han har kommit Israel att synda.»</span> <span class="verse"><a name="17">17</a>Då stod Jerobeams hustru upp och gick sin väg och kom till Tirsa; och just som hon beträdde husets tröskel, gav gossen upp andan.</span> <span class="verse"><a name="18">18</a>Och man begrov honom, och hela Israel höll dödsklagan efter honom, i enlighet med det ord som HERREN hade talat genom sin tjänare, profeten Ahia.</span> <span class="verse"><a name="19">19</a>Vad nu mer är att säga om Jerobeam, om hans krig och om hans regering, det finnes upptecknat i Israels konungars krönika.</span> <span class="verse"><a name="20">20</a>Den tid Jerobeam regerade var tjugutvå år.  Så gick han till vila hos sina fäder; och hans son Nadab blev konung efter honom.</span> <span class="verse"><a name="21">21</a>Men Rehabeam, Salomos son, var konung i Juda.  Fyrtioett år gammal var Rehabeam, när han blev konung, och han regerade sjutton år i Jerusalem, den stad som HERREN hade utvalt ur alla Israels stammar, till att där fästa sitt namn.  Hans moder hette Naama, ammonitiskan.</span> <span class="verse"><a name="22">22</a>Och Juda gjorde vad ont var i HERRENS ögon; med de synder som de begingo retade de honom långt mer, än deras fäder hade gjort.</span> <span class="verse"><a name="23">23</a>Ty också de byggde sig offerhöjder och reste stoder och Aseror på alla höga kullar och under alla gröna träd;</span> <span class="verse"><a name="24">24</a>ja, också tempelbolare funnos i landet.  De gjorde efter alla styggelser hos de folk som HERREN hade fördrivit för Israels barn.</span> <span class="verse"><a name="25">25</a>Men i konung Rehabeams femte regeringsår drog Sosak, konungen i Egypten, upp mot Jerusalem.</span> <span class="verse"><a name="26">26</a>Och han tog skatterna i HERRENS hus och skatterna i konungshuset; alltsammans tog han.  Han tog ock alla de gyllene sköldar som Salomo hade låtit göra.</span> <span class="verse"><a name="27">27</a>I deras ställe lät konung Rehabeam göra sköldar av koppar, och dessa lämnade han i förvar åt hövitsmännen för drabanterna som höllo vakt vid ingången till konungshuset.</span> <span class="verse"><a name="28">28</a>Och så ofta konungen gick till HERRENS hus, buro drabanterna dem; sedan förde de dem tillbaka till drabantsalen.</span> <span class="verse"><a name="29">29</a>Vad nu mer är att säga om Rehabeam och om allt vad han gjorde, det finnes upptecknat i Juda konungars krönika.</span> <span class="verse"><a name="30">30</a>Men Rehabeam och Jerobeam lågo i krig med varandra, så länge de levde.</span> <span class="verse"><a name="31">31</a>Och Rehabeam gick till vila hos sina fäder och blev begraven hos sina fäder i Davids stad.  Hans moder hette Naama, ammonitiskan.  Och hans son Abiam blev konung efter honom.</span> </p></div</div></div></body></html>