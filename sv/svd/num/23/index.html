<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/num/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/num">Numbers</a> &gt <strong>Chapter 23</strong></div><p><span class="verse"><a name="1">1</a>Och Bileam sade till Balak: »Bygg här åt mig sju altaren, och skaffa hit åt mig sju tjurar och sju vädurar.»</span> <span class="verse"><a name="2">2</a>Balak gjorde såsom Bileam sade; och Balak och Bileam offrade en tjur och en vädur på vart altare</span> <span class="verse"><a name="3">3</a>Därefter sade Bileam till Balak »Stanna kvar vid ditt brännoffer; jag vill gå bort och se om till äventyrs HERREN visar sig för mig; och vad helst han uppenbarar för mig, det skall jag förkunna för dig.»  Och han gick upp på en kal höjd.</span> <span class="verse"><a name="4">4</a>Och Gud visade sig för Bileam; då sade denne till honom: »De sju altarna har jag uppfört, och på vart altare har jag offrat en tjur och en vädur.»</span> <span class="verse"><a name="5">5</a>Och HERREN lade i Bileams mun vad han skulle tala; han sade: »Gå tillbaka till Balak och tala så och så.»</span> <span class="verse"><a name="6">6</a>När han nu kom tillbaka till honom, fann han honom stående vid sitt brännoffer tillsammans med alla Moabs furstar.</span> <span class="verse"><a name="7">7</a>Då hör han upp sin röst och kvad:  »Från Aram hämtade mig Balak, från österns berg Moabs konung: 'Kom och förbanna åt mig Jakob, kom och tala ofärd över Israel.</span> <span class="verse"><a name="8">8</a>Huru kan jag förbanna den gud ej förbannar, och tala ofärd över den som HERREN ej talar ofärd över?</span> <span class="verse"><a name="9">9</a>Från klippornas topp ser jag ju honom, och från höjderna skådar jag honom: se, det är ett folk som bor för sig självt och icke anser sig likt andra folkslag.</span> <span class="verse"><a name="10">10</a>Vem kan räkna Jakob, tallös såsom stoftet, eller tälja ens fjärdedelen av Israel? Må jag få dö de rättfärdigas död, och blive mitt slut såsom deras!»</span> <span class="verse"><a name="11">11</a>Då sade Balak till Bileam: »Vad har du gjort mot mig!  Till att förbanna mina fiender hämtade jag dig, och nu har du i stället välsignat dem.»</span> <span class="verse"><a name="12">12</a>Men han svarade och sade: »Skulle jag då icke akta på vad HERREN lägger i min mun, och tala det?»</span> <span class="verse"><a name="13">13</a>Och Balak sade till honom: »Följ nu med mig till ett annat ställe, varifrån du ser dem; du ser här allenast en del av dem, du ser dem icke allasammans.  Från det stället må du förbanna dem åt mig.»</span> <span class="verse"><a name="14">14</a>Och han tog honom med sig till Väktarplanen på toppen av Pisga. Där byggde han sju altaren och offrade en tjur och en vädur på vart altare.</span> <span class="verse"><a name="15">15</a>Därefter sade han till Balak: »Stanna kvar har vid ditt brännoffer; jag själv vill därborta se till, om något visar sig.»</span> <span class="verse"><a name="16">16</a>Och HERREN visade sig för Bileam och lade i hans mun vad han skulle tala; han sade: »Gå tillbaka till Balak och tala så och så.»</span> <span class="verse"><a name="17">17</a>När han nu kom till honom, fann han honom stående vid sitt brännoffer, och Moabs furstar stodo där med honom.  Och Balak frågade honom: »Vad har HERREN talat?»</span> <span class="verse"><a name="18">18</a>Då hov han upp sin röst och kvad:  »Stå upp, Balak, och hör; lyssna till mig, du Sippors son.</span> <span class="verse"><a name="19">19</a>Gud är icke en människa, så att han kan ljuga, icke en människoson, så att han kan ångra något. Skulle han säga något och icke göra det, tala något och icke fullborda det?</span> <span class="verse"><a name="20">20</a>Se, att välsigna har jag fått i uppdrag; han har välsignat, och jag kan icke rygga det.</span> <span class="verse"><a name="21">21</a>Ofärd är icke att skåda i Jakob och olycka icke att se i Israel. HERREN, hans Gud, är med honom, och jubel såsom mot en konung höres där.</span> <span class="verse"><a name="22">22</a>Det är Gud som har fört dem ut ur Egypten; deras styrka är såsom vildoxars.</span> <span class="verse"><a name="23">23</a>Ty trolldom båtar intet mot Jakob, ej heller spådom mot Israel. Nej, nu måste sägas om Jakob och om Israel: 'Vad gör icke Gud!'</span> <span class="verse"><a name="24">24</a>Se, det är ett folk som står upp likt en lejoninna, ett folk som reser sig likasom ett lejon. Det lägger sig ej ned, förrän det har ätit rov och druckit blod av slagna man.»</span> <span class="verse"><a name="25">25</a>Då sade Balak till Bileam: »Om du nu icke vill förbanna dem, så må du åtminstone icke välsigna dem.</span> <span class="verse"><a name="26">26</a>Men Bileam svarade och sade till Balak: »Sade jag icke till dig: 'Allt vad HERREN säger, det måste jag göra'?»</span> <span class="verse"><a name="27">27</a>Och Balak sade till Bileam: »Kom, jag vill taga dig med mig till ett annat ställe.  Kanhända skall det behaga Gud att du därifrån förbannar dem åt mig.</span> <span class="verse"><a name="28">28</a>Och Balak tog Bileam med sig upp på toppen av Peor, där man kan se ut över ödemarken.</span> <span class="verse"><a name="29">29</a>Och Bileam sade till Balak: »Bygg här åt mig sju altaren, och skaffa hit åt mig sju tjurar och sju vädurar.</span> <span class="verse"><a name="30">30</a>Och Balak gjorde såsom Bileam sade; och han offrade en tjur och en vädur på vart altare.</span> </p></div</div></div></body></html>