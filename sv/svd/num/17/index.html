<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/num/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/num">Numbers</a> &gt <strong>Chapter 17</strong></div><p><span class="verse"><a name="1">1</a>Och HERREN talade till Mose och sade:</span> <span class="verse"><a name="2">2</a>»Tala till Israels barn, och tag av dem, av alla som bland dem äro hövdingar för stamfamiljer, en stav för var stamfamilj, tillsammans tolv stavar.  Vars och ens namn skall du skriva på hans stav.</span> <span class="verse"><a name="3">3</a>Och Arons namn skall du skriva på Levi stav; ty huvudmannen för denna stams familjer skall hava sin särskilda stav.</span> <span class="verse"><a name="4">4</a>Sedan skall du lägga in dem i uppenbarelsetältet framför vittnesbördet, där jag uppenbarar mig för eder.</span> <span class="verse"><a name="5">5</a>Då skall ske att den man som jag utväljer, hans stav skall grönska.  Och så skall jag göra slut på Israels barns knorrande, så att jag slipper höra huru de knorra mot eder.»</span> <span class="verse"><a name="6">6</a>Och Mose talade till Israels barn, och hövdingarna för deras stamfamiljer gåvo honom alla var och en sin stav, tillsammans tolv stavar; och Arons stav var med bland deras stavar.</span> <span class="verse"><a name="7">7</a>Och Mose lade stavarna inför HERRENS ansikte i vittnesbördets tält.</span> <span class="verse"><a name="8">8</a>När nu Mose dagen därefter gick in i vittnesbördets tält, se, då grönskade Arons stav, som var där för Levi hus, den hade knoppar och utslagna blommor och mogna mandlar.</span> <span class="verse"><a name="9">9</a>Och Mose bar alla stavarna ut från HERRENS ansikte till alla Israels barn; och de sågo på dem och togo var och en sin stav.</span> <span class="verse"><a name="10">10</a>Och HERREN sade till Mose: »Lägg Arons stav tillbaka framför vittnesbördet, för att den där må förvaras såsom ett tecken för de gensträviga; så skall du göra en ände på deras knorrande, så att jag slipper höra det, på det att de icke må dö.»</span> <span class="verse"><a name="11">11</a>Och Mose gjorde så; såsom HERREN hade bjudit honom, så gjorde han.</span> <span class="verse"><a name="12">12</a>Och Israels barn ropade till Mose: »Se, vi omkomma, vi förgås, vi förgås allasammans!</span> <span class="verse"><a name="13">13</a>Var och en som kommer därvid, som kommer vid HERRENS tabernakel, han dör.  Skola vi då verkligen alla omkomma?»</span> </p></div</div></div></body></html>