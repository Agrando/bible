<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/num/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/num">Numbers</a> &gt <strong>Chapter 32</strong></div><p><span class="verse"><a name="1">1</a>Och Rubens barn och Gads barn hade stora och mycket talrika boskapshjordar; och när de sågo Jaesers land och Gileads land, funno de att detta var en trakt för boskap.</span> <span class="verse"><a name="2">2</a>Då kommo Gads barn och Rubens barn och sade till Mose och prästen Eleasar och menighetens hövdingar:</span> <span class="verse"><a name="3">3</a>»Atarot, Dibon, Jaeser, Nimra, Hesbon, Eleale, Sebam, Nebo och Beon,</span> <span class="verse"><a name="4">4</a>det land som HERREN har låtit Israels menighet intaga, är ett land för boskap, och dina tjänare hava boskap.»</span> <span class="verse"><a name="5">5</a>Och de sade ytterligare: »Om vi hava funnit nåd inför dina ögon så må detta land givas åt dina tjänare till besittning.  Låt oss slippa att gå över Jordan.»</span> <span class="verse"><a name="6">6</a>Men Mose sade till Gads barn och Rubens barn: »Skolen då I stanna här, under det att edra bröder draga ut i krig?</span> <span class="verse"><a name="7">7</a>Varför viljen I avvända Israels barns hjärtan från att gå över floden, in i det land som HERREN har givit åt dem?</span> <span class="verse"><a name="8">8</a>Så gjorde ock edra fäder, när jag sände dem från Kades-Barnea för att bese landet:</span> <span class="verse"><a name="9">9</a>sedan de hade dragit upp till Druvdalen och besett landet, avvände de Israels barns hjärtan från att gå in i det land som HERREN hade givit åt dem.</span> <span class="verse"><a name="10">10</a>Och på den dagen upptändes HERRENS vrede, och han svor och sade:</span> <span class="verse"><a name="11">11</a>'Av de män som hava dragit upp ur Egypten skall ingen som är tjugu år gammal eller därutöver få se det land som jag med ed har lovat åt Abraham, Isak och Jakob -- eftersom de icke i allt hava efterföljt mig</span> <span class="verse"><a name="12">12</a>ingen förutom Kaleb, Jefunnes son, kenaséen, och Josua, Nuns son; ty de hava i allt efterföljt HERREN.'</span> <span class="verse"><a name="13">13</a>Så upptändes HERRENS vrede mot Israel, och han lät dem driva omkring i öknen i fyrtio år, till dess att hela det släkte hade dött bort som hade gjort vad ont var i HERRENS ögon.</span> <span class="verse"><a name="14">14</a>Och se, nu haven I trätt i edra fäders fotspår, I, syndiga mäns avföda, och öken så ännu mer HERRENS vredes glöd mot Israel.</span> <span class="verse"><a name="15">15</a>Då I nu vänden eder bort ifrån honom, skall han låta Israel ännu längre bliva kvar i öknen, och I dragen så fördärv över allt detta folk.»</span> <span class="verse"><a name="16">16</a>Då trädde de fram till honom och sade: »Låt oss här bygga gårdar åt var boskap och städer åt våra kvinnor och barn.</span> <span class="verse"><a name="17">17</a>Själva vilja vi sedan skyndsamt väpna oss och gå åstad i spetsen för Israels barn, till dess vi hava fört dem dit de skola.  Under tiden kunna våra kvinnor och barn bo i de befästa städerna och så vara skyddade mot landets inbyggare.</span> <span class="verse"><a name="18">18</a>Vi skola icke vända tillbaka hem, förrän Israels barn hava fått var och en sin arvedel.</span> <span class="verse"><a name="19">19</a>Ty vi vilja icke taga vår arvedel jämte dem, på andra sidan Jordan och längre bort, utan vår arvedel har tillfallit oss här på andra sidan Jordan, på östra sidan.»</span> <span class="verse"><a name="20">20</a>Mose svarade dem: »Om I gören såsom I nu haven sagt, om I väpnen eder inför HERREN till kriget,</span> <span class="verse"><a name="21">21</a>så att alla edra väpnade män gå över Jordan inför HERREN och stanna där, till dess han har fördrivit sina fiender för sig,</span> <span class="verse"><a name="22">22</a>om I alltså vänden tillbaka först då landet har blivit HERREN underdånigt, så skolen I vara utan skuld mot HERREN och Israel, och detta land skall då bliva eder besittning inför HERREN.</span> <span class="verse"><a name="23">23</a>Men om I icke så gören, se, då synden I mot HERREN, och I skolen då komma att förnimma eder synd, ty den skall drabba eder.</span> <span class="verse"><a name="24">24</a>Byggen eder nu städer åt edra kvinnor och barn, och gårdar åt eder boskap, och gören vad eder mun har talat.»</span> <span class="verse"><a name="25">25</a>Och Gads barn och Rubens barn talade till Mose och sade: »Dina tjänare skola göra såsom min herre bjuder.</span> <span class="verse"><a name="26">26</a>Våra barn våra hustrur, vår boskap och alla våra dragare skola bliva kvar här i Gileads städer.</span> <span class="verse"><a name="27">27</a>Men dina tjänare, vi så många som äro väpnade till strid, skola draga ditöver och kämpa inför HERREN, såsom min herre har sagt.»</span> <span class="verse"><a name="28">28</a>Och Mose gav befallning om dem åt prästen Eleasar och åt Josua, Nuns son, och åt huvudmännen för familjerna inom Israels barns stammar.</span> <span class="verse"><a name="29">29</a>Mose sade till dem: »Om Gads barn och Rubens barn gå över Jordan med eder, så många som äro väpnade till att kämpa inför HERREN, och landet så bliver eder underdånigt, då skolen I åt dem giva landet Gilead till besittning.</span> <span class="verse"><a name="30">30</a>Men om de icke draga väpnade ditöver med eder, så skola de få sin besittning ibland eder i Kanaans land.»</span> <span class="verse"><a name="31">31</a>Och Gads barn och Rubens barn svarade och sade: »Vad HERREN har sagt till dina tjänare, det vilja vi göra.</span> <span class="verse"><a name="32">32</a>Vi vilja draga väpnade över till Kanaans land inför HERREN, och så få vår arvsbesittning har på andra sidan Jordan.»</span> <span class="verse"><a name="33">33</a>Så gav då Mose åt dem, åt Gads barn, Rubens barn och ena hälften av Manasses, Josefs sons, stam, Sihons, amoréernas konungs, rike och Ogs rike, konungens i Basan: själva landet med dess städer och dessas områden, landets städer runt omkring.</span> <span class="verse"><a name="34">34</a>Och Gads barn byggde upp Dibon, Atarot, Aroer,</span> <span class="verse"><a name="35">35</a>Atrot-Sofan, Jaeser, Jogbeha,</span> <span class="verse"><a name="36">36</a>Bet-Nimra och Bet-Haran, befästa städer och boskapsgårdar.</span> <span class="verse"><a name="37">37</a>Och Rubens barn byggde upp Hesbon, Eleale, Kirjataim,</span> <span class="verse"><a name="38">38</a>Nebo och Baal-Meon -- vilkas namn hava ändrats -- och Sibma. Och de gåvo namn åt städerna som de byggde upp.</span> <span class="verse"><a name="39">39</a>Och Makirs, Manasses sons, barn gingo åstad till Gilead och intogo det och fördrevo amoréerna som bodde där.</span> <span class="verse"><a name="40">40</a>Och Mose gav Gilead åt Makir, Manasses son, och han bosatte sig där.</span> <span class="verse"><a name="41">41</a>Och Jair, Manasses son, gick åstad och intog deras byar och kallade dem Jairs byar.</span> <span class="verse"><a name="42">42</a>Och Noba gick åstad och intog Kenat, med underlydande orter, och kallade det Noba, efter sitt eget namn.</span> </p></div</div></div></body></html>