<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/num/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/num">Numbers</a> &gt <strong>Chapter 13</strong></div><p><span class="verse"><a name="1">1</a>Därefter bröt folket upp från Haserot och lägrade sig i öknen Paran.</span> <span class="verse"><a name="2">2</a>Och HERREN talade till Mose och sade:</span> <span class="verse"><a name="3">3</a>»Sänd åstad några män för att bespeja Kanaans land, som jag vill giva åt Israels barn.  En man ur var fädernestam skolen I sända, men allenast sådana som äro hövdingar bland dem.»</span> <span class="verse"><a name="4">4</a>Och Mose sände från öknen Paran åstad sådana män, efter HERRENS befallning; allasammans hörde de till huvudmännen bland Israels barn.</span> <span class="verse"><a name="5">5</a>Och dessa voro namnen på dem: Av Rubens stam: Sammua, Sackurs son;</span> <span class="verse"><a name="6">6</a>av Simeons stam: Safat, Horis son;</span> <span class="verse"><a name="7">7</a>av Juda stam: Kaleb, Jefunnes son;</span> <span class="verse"><a name="8">8</a>av Isaskars stam: Jigeal, Josefs son;</span> <span class="verse"><a name="9">9</a>av Efraims stam: Hosea, Nuns son;</span> <span class="verse"><a name="10">10</a>av Benjamins stam: Palti, Rafus son;</span> <span class="verse"><a name="11">11</a>av Sebulons stam: Gaddiel, Sodis son;</span> <span class="verse"><a name="12">12</a>av Josefs stam: av Manasse stam: Gaddi, Susis son;</span> <span class="verse"><a name="13">13</a>av Dans stam: Ammiel, Gemallis son;</span> <span class="verse"><a name="14">14</a>av Asers stam: Setur, Mikaels son;</span> <span class="verse"><a name="15">15</a>av Naftali stam: Nahebi, Vofsis son;</span> <span class="verse"><a name="16">16</a>av Gads stam; Geuel, Makis son.</span> <span class="verse"><a name="17">17</a>Dessa voro namnen på de män som Mose sände åstad för att bespeja landet.  Men Mose gav Hosea, Nuns son, namnet Josua.</span> <span class="verse"><a name="18">18</a>Och Mose sände dessa åstad för att bespeja Kanaans land.  Och han sade till dem: »Dragen nu upp till Sydlandet, och dragen vidare upp till Bergsbygden.</span> <span class="verse"><a name="19">19</a>Och sen efter, hurudant landet är, och om folket som bor däri är starkt eller svagt, om det är litet eller stort,</span> <span class="verse"><a name="20">20</a>och hurudant landet är, vari de bo, om det är gott eller dåligt, och hurudana de platser äro, där de bo, om de bo i läger eller i befästa städer,</span> <span class="verse"><a name="21">21</a>och hurudant själva landet är, om det är fett eller magert, om träd finnas där eller icke.  Varen vid gott mod, och tagen med eder hit av landets frukt.»  Det var nämligen vid den tid då de första druvorna voro mogna</span> <span class="verse"><a name="22">22</a>Så drogo de åstad och bespejade landet från öknen Sin ända till Rehob, där vägen går till Hamat.</span> <span class="verse"><a name="23">23</a>De drogo upp till Sydlandet och kommo till Hebron; där bodde Ahiman, Sesai och Talmai, Anaks avkomlingar.  Men Hebron byggdes sju år före Soan i Egypten.</span> <span class="verse"><a name="24">24</a>Och de kommo till Druvdalen; där skuro de av en kvist med en ensam druvklase på, och denna bars sedan på en stång av två man.  Därtill togo de granatäpplen och fikon.</span> <span class="verse"><a name="25">25</a>Detta ställe blev kallat Druvdalen för den druvklases skull som Israels barn där skuro av.</span> <span class="verse"><a name="26">26</a>Och efter fyrtio dagar vände de tillbaka, sedan de hade bespejat landet.</span> <span class="verse"><a name="27">27</a>De gingo åstad och kommo till Mose och Aron och Israels barns hela menighet i öknen Paran, i Kades, och avgåvo sin berättelse inför dem och hela menigheten och visade dem landets frukt.</span> <span class="verse"><a name="28">28</a>De förtäljde för honom och sade: »Vi kommo till det land dit du sände oss.  Och det flyter i sanning av mjölk och honung, och här är dess frukt.</span> <span class="verse"><a name="29">29</a>Men folket som bor i landet är starkt, och städerna äro välbefästa och mycket stora; ja, vi sågo där också avkomlingar av Anak.</span> <span class="verse"><a name="30">30</a>Amalekiterna bo i Sydlandet, hetiterna, jebuséerna och amoréerna bo i Bergsbygden, och kananéerna bo vid havet och utmed Jordan.»</span> <span class="verse"><a name="31">31</a>Men Kaleb sökte stilla folket, så att de icke skulle knota emot Mose; han sade: »Låt oss ändå draga ditupp och intaga det, ty förvisso skola vi bliva det övermäktiga.»</span> <span class="verse"><a name="32">32</a>Men de män som hade varit däruppe med honom sade: »Vi kunna icke draga upp mot detta folk, ty de äro oss för starka.»</span> <span class="verse"><a name="33">33</a>Och de talade bland Israels barn illa om landet som de hade bespejat; de sade: »Det land som vi hava genomvandrat och bespejat är ett land som förtär sina inbyggare, och alla människor, som vi där sågo, voro resligt folk.</span> <span class="verse"><a name="34">34</a>Vi sågo där ock jättarna, Anaks barn, av jättestammen; vi tyckte då att vi själva voro såsom gräshoppor, och sammalunda tyckte de om oss.</span> </p></div</div></div></body></html>