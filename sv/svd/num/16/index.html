<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/num/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/num">Numbers</a> &gt <strong>Chapter 16</strong></div><p><span class="verse"><a name="1">1</a>Och Kora, son till Jishar, son till Kehat, son till Levi, samt Datan och Abiram, Eliabs söner, och On, Pelets son, av Rubens söner, dessa togo till sig folk</span> <span class="verse"><a name="2">2</a>och gjorde uppror emot Mose; och dem följde två hundra femtio män av Israels barn, hövdingar i menigheten, ombud i folkförsamlingen, ansedda män.</span> <span class="verse"><a name="3">3</a>Och de församlade sig emot Mose och Aron och sade till dem: »Nu må det vara nog.  Hela menigheten är ju helig, alla äro det, och HERREN är mitt ibland dem; varför upphäven I eder då över HERRENS församling?»</span> <span class="verse"><a name="4">4</a>När Mose hörde detta, föll han ned på sitt ansikte.</span> <span class="verse"><a name="5">5</a>Sedan talade han till Kora och hela hans hop och sade: »I morgon skall HERREN göra kunnigt vem som hör honom till, och vem som är den helige åt vilken han giver tillträde till sig.  Och den han utväljer, honom skall han giva tillträde till sig.</span> <span class="verse"><a name="6">6</a>Gören nu på detta sätt: tagen edra fyrfat, du Kora och hela din hop,</span> <span class="verse"><a name="7">7</a>och läggen eld i dem och strön rökelse på dem inför HERRENS ansikte i morgon; den man som HERREN då utväljer, han är den helige.  Ja, nu må det vara nog, I Levi söner.»</span> <span class="verse"><a name="8">8</a>Ytterligare sade Mose till Kora: Hören nu, I Levi söner.</span> <span class="verse"><a name="9">9</a>Är det eder icke nog att Israels Gud har avskilt eder från Israels menighet och givit eder tillträde till sig, så att I fån förrätta tjänsten i HERRENS tabernakel och stå inför menigheten och betjäna den?</span> <span class="verse"><a name="10">10</a>Åt dig, och åt alla dina bröder, Levi söner, jämte dig, har han givit tillträde till sig; och nu stån I också efter prästadömet!</span> <span class="verse"><a name="11">11</a>Därför, tagen eder till vara, du och hela din hop, I som haven rotat eder samman mot HERREN -- ty vad är Aron, att I knorren mot honom?»</span> <span class="verse"><a name="12">12</a>Och Mose sände och lät kalla till sig Datan och Abiram, Eliabs söner.  Men de sade: »vi komma icke.</span> <span class="verse"><a name="13">13</a>Är det icke nog att du har fört oss hitupp ur ett land som flöt av mjölk och honung, för att låta oss dö I öknen?  Vill du nu ock upphäva dig till herre över oss?</span> <span class="verse"><a name="14">14</a>Ingalunda har du fört oss in i ett land som flyter av mjölk och honung, eller givit oss åkrar och vingårdar till arvedel.  Eller tror du att du kan sticka ut ögonen på dessa människor?  Nej, vi komma icke.»</span> <span class="verse"><a name="15">15</a>Då blev Mose mycket vred och sade till HERREN: »Se icke till deras offergåva.  Icke så mycket som en enda åsna har jag tagit av dem, och ingen av dem har jag gjort något ont.»</span> <span class="verse"><a name="16">16</a>Och Mose sade till Kora: »Du och hela din hop mån inställa eder inför HERRENS ansikte i morgon, du själv och de, så ock Aron.</span> <span class="verse"><a name="17">17</a>Och var och en av eder må taga sitt fyrfat och lägga rökelse därpå, och sedan bära sitt fyrfat fram inför HERRENS ansikte, två hundra femtio fyrfat; du själv och Aron mån ock taga var sitt fyrfat.»</span> <span class="verse"><a name="18">18</a>Och de togo var och en sitt fyrfat och lade eld därpå och strödde rökelse därpå, och ställde sig vid ingången till uppenbarelsetältet; och Mose och Aron likaså.</span> <span class="verse"><a name="19">19</a>Och Kora församlade mot dem hela menigheten vid ingången till uppenbarelsetältet.  Då visade sig HERRENS härlighet för hela menigheten.</span> <span class="verse"><a name="20">20</a>och HERREN talade till Mose och Aron och sade:</span> <span class="verse"><a name="21">21</a>»Skiljen eder från denna menighet, så skall jag i ett ögonblick förgöra dem.»</span> <span class="verse"><a name="22">22</a>Då föllo de ned på sina ansikten och sade: »O Gud, du Gud som råder över allt kötts anda, skall du förtörnas på hela menigheten, därför att en enda man syndar?»</span> <span class="verse"><a name="23">23</a>Då talade HERREN till Mose och sade:</span> <span class="verse"><a name="24">24</a>»Tala till menigheten och säg: Dragen eder bort ifrån platsen runt omkring Koras, Datans och Abirams lägerställe.»</span> <span class="verse"><a name="25">25</a>Och Mose stod upp och gick till Datan och Abiram, och de äldste i Israel följde honom.</span> <span class="verse"><a name="26">26</a>Och han talade till menigheten och sade: »Viken bort ifrån dessa ogudaktiga människors tält, och kommen icke vid något som tillhör dem, på det att I icke mån förgås genom alla deras synder.»</span> <span class="verse"><a name="27">27</a>Då drogo de sig bort ifrån platsen runt omkring Koras, Datans och Abirams lägerställe; men Datan och Abiram hade gått ut och ställt sig vid ingången till sina tält med sina hustrur och barn, både stora och små.</span> <span class="verse"><a name="28">28</a>Och Mose sade: »Därav skolen I förnimma att det är HERREN som har sänt mig för att göra alla dessa gärningar, och att jag icke har handlat efter eget tycke:</span> <span class="verse"><a name="29">29</a>om dessa dö på samma sätt som andra människor dö, eller drabbas av hemsökelse på samma sätt som andra människor, så har HERREN icke sänt mig;</span> <span class="verse"><a name="30">30</a>men om HERREN här låter något alldeles nytt ske, i det att marken öppnar sin mun och uppslukar dem med allt vad de hava, så att de levande fara ned i dödsriket, då skolen I därav veta att dessa människor hava föraktat HERREN.»</span> <span class="verse"><a name="31">31</a>Och just som han hade slutat att tala allt detta, rämnade marken under dem,</span> <span class="verse"><a name="32">32</a>och jorden öppnade sin mun och uppslukade dem och deras hus och allt Koras folk och alla deras ägodelar;</span> <span class="verse"><a name="33">33</a>och de foro levande ned i dödsriket, de med allt vad de hade, och jorden övertäckte dem, och så utrotades de ur församlingen.</span> <span class="verse"><a name="34">34</a>Och hela Israel, som stod runt omkring dem, flydde vid deras rop, ty de fruktade att bliva uppslukade av jorden.</span> <span class="verse"><a name="35">35</a>Men eld gick ut från HERREN och förtärde de två hundra femtio männen som hade burit fram rökelse.</span> <span class="verse"><a name="36">36</a>Och HERREN talade till Mose och sade:</span> <span class="verse"><a name="37">37</a>»Säg till Eleasar, prästen Arons son, att han skall taga fyrfaten ut ur branden, men kasta ut elden i dem långt bort,</span> <span class="verse"><a name="38">38</a>ty de hava blivit heliga.  Och dessa fyrfat -- de mäns som genom sin synd förverkade sina liv -- dem skall man hamra ut till plåtar för att därmed överdraga altaret; ty de hava varit framburna inför HERRENS ansikte och hava därigenom blivit heliga.  Och de skola så vara ett tecken för Israels barn.»</span> <span class="verse"><a name="39">39</a>Då tog prästen Eleasar kopparfyrfaten som de uppbrända männen hade burit fram, och man hamrade ut dem för att därmed överdraga altaret,</span> <span class="verse"><a name="40">40</a>till en påminnelse för Israels barn att ingen främmande, ingen som icke vore av Arons säd, måtte träda fram för att antända rökelse inför HERRENS ansikte, på det att det icke skulle gå honom såsom det gick Kora och hans hop: allt i enlighet med vad HERREN hade sagt honom genom Mose.</span> <span class="verse"><a name="41">41</a>Men dagen därefter knorrade Israels barns hela menighet emot Mose och Aron och sade: »Det är I som haven dödat HERRENS folk.»</span> <span class="verse"><a name="42">42</a>Då nu menigheten församlade sig emot Mose och Aron, vände dessa sig mot uppenbarelsetältet och fingo då se molnskyn övertäcka det; och HERRENS härlighet visade sig.</span> <span class="verse"><a name="43">43</a>Då gingo Mose och Aron fram inför uppenbarelsetältet.</span> <span class="verse"><a name="44">44</a>Och HERREN talade till Mose och sade:</span> <span class="verse"><a name="45">45</a>»Gån bort ifrån denna menighet, så skall jag i ett ögonblick förgöra dem.»  Då föllo de ned på sina ansikten.</span> <span class="verse"><a name="46">46</a>Och Mose sade till Aron: »Tag ditt fyrfat och lägg eld från altaret därpå och strö rökelse därpå, och bär det så med hast bort till menigheten och bringa försoning för dem; ty förtörnelse har gått ut från HERRENS ansikte, och hemsökelsen har begynt.»</span> <span class="verse"><a name="47">47</a>Då tog Aron det som Mose hade tillsagt honom och skyndade mitt in i församlingen, och se, hemsökelsen hade redan begynt ibland folket, men han lade rökelsen på och bragte försoning för folket.</span> <span class="verse"><a name="48">48</a>När han så stod mellan de döda och de levande, upphörde hemsökelsen.</span> <span class="verse"><a name="49">49</a>Men de som hade omkommit genom hemsökelsen utgjorde fjorton tusen sju hundra, förutom dem som hade omkommit för Koras skull.</span> <span class="verse"><a name="50">50</a>Sedan vände Aron tillbaka till Mose vid uppenbarelsetältets ingång; och hemsökelsen hade upphört.</span> </p></div</div></div></body></html>