<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/num/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/num">Numbers</a> &gt <strong>Chapter 14</strong></div><p><span class="verse"><a name="1">1</a>Då begynte hela menigheten ropa och skria, och folket grät den natten.</span> <span class="verse"><a name="2">2</a>Och alla Israels barn knorrade emot Mose och Aron, och hela menigheten sade till dem: »O att vi hade fått dö i Egyptens land, eller att vi hade fått dö här i öknen!</span> <span class="verse"><a name="3">3</a>Varför vill då HERREN föra oss in i detta andra land, där vi måste falla för svärd, och där våra hustrur och barn skola bliva fiendens byte?  Det vore förvisso bättre för oss att vända tillbaka till Egypten.»</span> <span class="verse"><a name="4">4</a>Och de sade till varandra: »Låt oss välja en anförare och vända tillbaka till Egypten.»</span> <span class="verse"><a name="5">5</a>Då föllo Mose och Aron ned på sina ansikten inför Israels barns hela församlade menighet.</span> <span class="verse"><a name="6">6</a>Och Josua, Nuns son, och Kaleb, Jefunnes son, vilka voro bland dem som hade bespejat landet, revo sönder sina kläder</span> <span class="verse"><a name="7">7</a>och sade till Israels barns hela menighet: »Det land som vi hava genomvandrat och bespejat är ett övermåttan gott land.</span> <span class="verse"><a name="8">8</a>Om HERREN har behag till oss, så skall han föra oss in i det landet och giva det åt oss -- ett land som flyter av mjölk och honung.</span> <span class="verse"><a name="9">9</a>Allenast mån I icke sätta eder upp mot HERREN; och för folket i landet mån I icke frukta, ty de skola bliva såsom en munsbit för oss.  Deras beskärm har vikit ifrån dem, men med oss är HERREN; frukten icke för dem.»</span> <span class="verse"><a name="10">10</a>Men hela menigheten ropade att man skulle stena dem.  Då visade sig HERRENS härlighet i uppenbarelsetältet för alla Israels barn.</span> <span class="verse"><a name="11">11</a>Och HERREN sade till Mose: »Huru länge skall detta folk förakta mig, och huru länge skola de framhärda i att icke vilja tro på mig, oaktat alla de tecken jag har gjort bland dem?</span> <span class="verse"><a name="12">12</a>Jag skall slå dem med pest och förgöra dem, men dig vill jag göra till ett folk, större och mäktigare än detta.»</span> <span class="verse"><a name="13">13</a>Mose sade till HERREN: »Egyptierna hava ju förnummit att du med din kraft har fört detta folk ut ifrån dem hitupp,</span> <span class="verse"><a name="14">14</a>och de hava omtalat det för inbyggarna här i landet, så att de hava fått höra att du är HERREN mitt ibland detta folk, att du, HERRE, visar dig för dem ansikte mot ansikte, att din molnsky står över dem, och att du går framför dem i en molnstod om dagen och i en eldstod om natten.</span> <span class="verse"><a name="15">15</a>Om du nu dödade detta folk, alla tillsammans, då skulle hedningarna, som finge höra detta berättas om dig, säga så:</span> <span class="verse"><a name="16">16</a>'Därför att HERREN icke förmådde föra detta folk in i det land som han med ed hade lovat åt dem, därför har han slaktat dem i öknen.'</span> <span class="verse"><a name="17">17</a>Nej, må nu Herrens kraft bevisa sig stor, såsom du har talat och sagt:</span> <span class="verse"><a name="18">18</a>'HERREN är långmodig och stor i mildhet, han förlåter missgärning och överträdelse, fastän han icke låter någon bliva ostraffad, utan hemsöker fädernas missgärning på barn och efterkommande i tredje och fjärde led.'</span> <span class="verse"><a name="19">19</a>Så tillgiv nu detta folk dess missgärning, enligt din stora nåd, såsom du har låtit din förlåtelse följa detta folk allt ifrån Egypten och ända hit.»</span> <span class="verse"><a name="20">20</a>Då sade HERREN: »Jag vill tillgiva dem efter din bön.</span> <span class="verse"><a name="21">21</a>Men så sant jag lever, och så sant hela jorden skall bliva full av HERRENS härlighet:</span> <span class="verse"><a name="22">22</a>av alla de män som hava sett min härlighet och de tecken jag har gjort i Egypten och i öknen, och som dock nu tio gånger hava frestat mig och icke velat höra min röst,</span> <span class="verse"><a name="23">23</a>av dem skall ingen få se det land som jag med ed har lovat åt deras fäder; ingen av dem som hava föraktat mig skall få se det.</span> <span class="verse"><a name="24">24</a>Men eftersom i min tjänare Kaleb är en annan ande, så att han i allt har efterföljt mig, därför vill jag låta honom komma in i det land där han nu har varit, och hans avkomlingar skola besitta det.</span> <span class="verse"><a name="25">25</a>Men då nu amalekiterna och kananéerna bo i dalbygden, så vänden eder i morgon åt annat håll bryten upp och tagen vägen mot öknen, åt Röda havet till.»</span> <span class="verse"><a name="26">26</a>Och HERREN talade till Mose och Aron och sade:</span> <span class="verse"><a name="27">27</a>»Huru länge skall denna onda menighet fortfara att knorra mot mig?  Ty jag har hört huru Israels barn knorra mot mig.</span> <span class="verse"><a name="28">28</a>Säg nu till dem: 'Så sant jag lever, säger HERREN, jag skall göra med eder såsom I själva haven sagt inför mig.</span> <span class="verse"><a name="29">29</a>Här i öknen skola edra döda kroppar bliva liggande; så skall det gå eder alla, så många I ären som haren blivit inmönstrade, alla som äro tjugu år gamla eller därutöver, eftersom I haven knorrat mot mig.</span> <span class="verse"><a name="30">30</a>Sannerligen, ingen av eder skall komma in i det land som jag med upplyft hand har lovat giva eder till boning, ingen förutom Kaleb, Jefunnes son, och Josua, Nuns son.</span> <span class="verse"><a name="31">31</a>Men edra barn, om vilka I saden att de skulle bliva fiendens byte?  dem skall jag låta komma ditin, och de skola lära känna det land som I haven föraktat.</span> <span class="verse"><a name="32">32</a>I själva däremot -- edra döda kroppar skola bliva liggande här i öknen.</span> <span class="verse"><a name="33">33</a>Och edra barn skola draga omkring såsom herdar i öknen i fyrtio år, och skola bära på bördan av eder trolösa avfällighet, till dess att edra döda kroppar hava förgåtts i öknen.</span> <span class="verse"><a name="34">34</a>Såsom I under fyrtio dagar haven bespejat landet, så skolen I under fyrtio år -- ett år för var dag -- komma att bära på edra missgärningar; I skolen då förnimma vad det är att jag tager min hand ifrån eder.'</span> <span class="verse"><a name="35">35</a>Jag, HERREN, talar; jag skall förvisso göra så med hela denna onda menighet, som har rotat sig samman mot mig; här i öknen skola de förgås, här skola de dö.»</span> <span class="verse"><a name="36">36</a>Och de män som Mose hade sänt åstad för att bespeja landet, och som vid sin återkomst hade förlett hela menigheten att knorra mot honom, därigenom att de talade illa om landet,</span> <span class="verse"><a name="37">37</a>dessa män som hade talat illa om landet träffades nu av döden genom en hemsökelse, inför HERRENS ansikte.</span> <span class="verse"><a name="38">38</a>Av de män som hade gått åstad för att bespeja landet blevo dock Josua, Nuns son, och Kaleb, Jefunnes son, vid liv.</span> <span class="verse"><a name="39">39</a>Och Mose talade detta till alla Israels barn.  Då blev folket mycket sorgset.</span> <span class="verse"><a name="40">40</a>Och de stodo upp bittida följande morgon för att draga åstad upp mot den övre bergsbygden; och de sade: »Se, här äro vi; vi vilja nu draga upp till det land som HERREN har talat om; ty vi hava syndat.»</span> <span class="verse"><a name="41">41</a>Men Mose sade: »Varför viljen I så överträda HERRENS befallning? Det kan ju icke lyckas väl.</span> <span class="verse"><a name="42">42</a>HERREN är icke med bland eder; dragen därför icke ditupp, på det att I icke mån bliva slagna av edra fiender.</span> <span class="verse"><a name="43">43</a>Ty amalekiterna och kananéerna skola där möta eder, och I skolen falla för svärd; I haven ju vänt eder bort ifrån HERREN, och HERREN skall därför icke vara med eder.»</span> <span class="verse"><a name="44">44</a>Likväl drogo de i sitt övermod upp mot den övre bergsbygden; men HERRENS förbundsark och Mose lämnade icke lägret.</span> <span class="verse"><a name="45">45</a>Då kommo amalekiterna och kananéerna, som bodde där i bergsbygden, ned och slogo dem och förskingrade dem och drevo dem ända till Horma.</span> </p></div</div></div></body></html>