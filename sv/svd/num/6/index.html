<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/num/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/num">Numbers</a> &gt <strong>Chapter 6</strong></div><p><span class="verse"><a name="1">1</a>Och HERREN talade till Mose och sade:</span> <span class="verse"><a name="2">2</a>Tala till Israels barn och säg till dem:  Om någon, vare sig man eller kvinna, har att fullgöra ett nasirlöfte, ett löfte att vara HERRENS nasir,</span> <span class="verse"><a name="3">3</a>så skall han avhålla sig från vin och starka drycker; han skall icke dricka någon syrad dryck av vin eller någon annan syrad stark dryck; intet slags druvsaft skall han dricka, ej heller skall han äta druvor, vare sig friska eller torra.</span> <span class="verse"><a name="4">4</a>Så länge hans nasirtid varar, skall han icke äta något som kommer av vinträdet, icke ens dess kartar eller späda skott.</span> <span class="verse"><a name="5">5</a>Så länge hans nasirlöfte varar, skall ingen rakkniv komma på hans huvud; till dess att den tid är ute, under vilken han skall vara HERRENS nasir, skall han vara helig och låte håret växa långt på sitt huvud.</span> <span class="verse"><a name="6">6</a>Så länge han är HERRENS nasir, skall han icke nalkas någon död.</span> <span class="verse"><a name="7">7</a>Icke ens genom sin fader eller sin moder, sin broder eller sin syster får han ådraga sig orenhet, om de dö ty han bär på sitt huvud tecknet till att han är sin Guds nasir;</span> <span class="verse"><a name="8">8</a>så länge hans nasirtid varar, är han helgad åt HERREN.</span> <span class="verse"><a name="9">9</a>Men om någon oförtänkt och plötsligt dör i hans närhet, och därmed orenar hans huvud, på vilket han bär nasirtecknet, så skall han raka sitt huvud den dag han bliver ren; han skall raka det på sjunde dagen.</span> <span class="verse"><a name="10">10</a>Och på åttonde dagen skall han bära fram till prästen två turturduvor eller två unga duvor, till uppenbarelsetältets ingång.</span> <span class="verse"><a name="11">11</a>Och prästen skall offra en till syndoffer och en till brännoffer och bringa försoning för honom, till rening från den synd han har dragit över sig genom den döde; sedan skall han samma dag åter helga sitt huvud;</span> <span class="verse"><a name="12">12</a>han skall inviga sig till nasir åt HERREN för lika lång tid som han förut hade lovat.  Och han skall föra fram ett årsgammalt lamm till skuldoffer.  Den förra löftestiden skall vara ogill, därför att hans nasirat blev orenat.</span> <span class="verse"><a name="13">13</a>Och detta är lagen om en nasir: Den dag hans nasirtid är ute skall han föras fram till uppenbarelsetältets ingång;</span> <span class="verse"><a name="14">14</a>och han skall såsom sitt offer åt HERREN frambära ett årsgammalt felfritt lamm av hankön till brännoffer och ett årsgammalt felfritt lamm av honkön till syndoffer och en felfri vädur till tackoffer,</span> <span class="verse"><a name="15">15</a>därjämte en korg med osyrat bröd, kakor av fint mjöl, begjutna med olja, och osyrade tunnkakor, smorda med olja, så ock tillhörande spis offer och drickoffer.</span> <span class="verse"><a name="16">16</a>Och prästen skall bära fram detta inför HERRENS ansikte och offra hans syndoffer och hans brännoffer.</span> <span class="verse"><a name="17">17</a>Och väduren skall han offra till tackoffer åt HERREN, jämte korgen med de osyrade bröden; prästen skall ock offra tillhörande spisoffer och drickoffer.</span> <span class="verse"><a name="18">18</a>Och nasiren skall vid ingången till uppenbarelsetältet raka sitt huvud, på vilket han bär nasirtecknet, och taga sitt huvudhår, sitt nasirtecken, och lägga det på elden som brinner under tackoffret.</span> <span class="verse"><a name="19">19</a>Och prästen skall taga den kokta vädursbogen, och därjämte ur korgen en osyrad kaka och en osyrad tunnkaka, och lägga detta på nasirens händer, sedan denne har rakat av sig nasirtecknet.</span> <span class="verse"><a name="20">20</a>Och prästen skall vifta detta såsom ett viftoffer inför HERRENS ansikte; det skall vara helgat åt prästen, jämte viftoffersbringan och offergärdslåret.  Sedan får nasiren åter dricka vin.</span> <span class="verse"><a name="21">21</a>Detta är lagen om den som har avlagt ett nasirlöfte, och om vad han på grund av nasirlöftet skall offra åt HERREN, förutom vad han eljest kan anskaffa; efter innehållet i det löfte han har avlagt skall han göra, enligt lagen om hans nasirat.</span> <span class="verse"><a name="22">22</a>Och HERREN talade till Mose och sade:</span> <span class="verse"><a name="23">23</a>Tala till Aron och hans söner och säg: När I välsignen Israels barn, skolen I säga så till dem:</span> <span class="verse"><a name="24">24</a>HERREN välsigne dig och bevare dig.</span> <span class="verse"><a name="25">25</a>HERREN låte sitt ansikte lysa över dig och vare dig nådig.</span> <span class="verse"><a name="26">26</a>HERREN vände sitt ansikte till dig och give dig frid.</span> <span class="verse"><a name="27">27</a>Så skola de lägga mitt namn på Israels barn, och jag skall då välsigna dem.</span> </p></div</div></div></body></html>