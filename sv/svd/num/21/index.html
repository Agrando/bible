<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/num/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/num">Numbers</a> &gt <strong>Chapter 21</strong></div><p><span class="verse"><a name="1">1</a>Då nu konungen i Arad, kananéen, som bodde i Sydlandet, hörde att Israel var i antågande på Atarimvägen, gav han sig i strid med Israel och tog några av dem till fånga.</span> <span class="verse"><a name="2">2</a>Då gjorde Israel ett löfte åt HERREN och sade: »Om du giver detta folk i min hand, så skall jag giva deras städer till spillo.»</span> <span class="verse"><a name="3">3</a>Och HERREN hörde Israels röst och gav kananéerna i deras hand, och de gåvo dem och deras städer till spillo; så fick stället namnet Horma.</span> <span class="verse"><a name="4">4</a>Och de bröto upp från berget Hor och togo vägen åt Röda havet till, för att gå omkring Edoms land.  Men under vägen blev folket otåligt.</span> <span class="verse"><a name="5">5</a>Och folket talade emot Gud och emot Mose och sade: »Varför haven I fört oss upp ur Egypten, så att vi måste dö i öknen?  Här finnes ju varken bröd eller vatten, och vår själ vämjes vid den usla föda vi få.»</span> <span class="verse"><a name="6">6</a>Då sände HERREN giftiga ormar bland folket, och dessa stungo folket; och mycket folk i Israel blev dödat.</span> <span class="verse"><a name="7">7</a>Då kom folket till Mose och sade: »Vi hava syndat därmed att vi talade mot HERREN och mot dig.  Bed till HERREN att han tager bort dessa ormar ifrån oss.»  Och Mose bad för folket.</span> <span class="verse"><a name="8">8</a>Då sade HERREN till Mose: »Gör dig en orm och sätt upp den på en stång; sedan må var och en som har blivit ormstungen se på den, så skall han bliva vid liv.»</span> <span class="verse"><a name="9">9</a>Då gjorde Mose en orm av koppar och satte upp den på en stång; när sedan någon hade blivit stungen av en orm, såg han upp på kopparormen och blev så vid liv.</span> <span class="verse"><a name="10">10</a>Och Israels barn bröto upp och lägrade sig i Obot;</span> <span class="verse"><a name="11">11</a>och från Obot bröto de upp och lägrade sig vid Ije-Haabarim i öknen som ligger framför Moab, österut.</span> <span class="verse"><a name="12">12</a>Därifrån bröto de upp och lägrade sig i Sereds dal.</span> <span class="verse"><a name="13">13</a>Därifrån bröto de upp och lägrade sig på andra sidan Arnon, där denna bäck från amoréernas område, där den har runnit upp, flyter fram i öknen; ty Arnon är Moabs gräns och flyter fram mellan Moabs land och amoréernas.</span> <span class="verse"><a name="14">14</a>Därför heter det i »Boken om HERRENS krig»: »Vaheb i Sufa och dalarna där Arnon går fram,</span> <span class="verse"><a name="15">15</a>och dalarnas sluttning, som sänker sig mot Ars bygd och stöder sig mot Moabs gräns.»</span> <span class="verse"><a name="16">16</a>Därifrån drogo de till Beeri om brunnen där var det som HERREN sade till Mose: »Församla folket, så vill jag giva dem vatten.»</span> <span class="verse"><a name="17">17</a>Då sjöng Israel denna sång:  »Flöda, du brunn!  Ja, sjungen om den,</span> <span class="verse"><a name="18">18</a>om brunnen som furstar grävde, som folkets ypperste borrade, med spiran, med sina stavar.</span> <span class="verse"><a name="19">19</a>Från öknen drogo de till Mattana, från Mattana till Nahaliel, från: Nahaliel till Bamot,</span> <span class="verse"><a name="20">20</a>från Bamot till den dal som ligger: på Moabs mark uppe på Pisga, där man kan se ut över ödemarken.</span> <span class="verse"><a name="21">21</a>Och Israel skickade sändebud till Sihon, amoréernas konung, och lät säga:</span> <span class="verse"><a name="22">22</a>»Låt mig taga genom ditt land.  Vi skola icke vika av ifrån vägen in i åkrar eller vingårdar, och icke dricka vatten ur brunnarna.  Stora vägen skola vi gå, till dess vi hava kommit igenom ditt område.»</span> <span class="verse"><a name="23">23</a>Men Sihon tillstadde icke Israel att tåga genom sitt område, utan församlade allt sitt folk och drog ut mot Israel i öknen, till dess han kom till Jahas; där gav han sig i strid med Israel.</span> <span class="verse"><a name="24">24</a>Men Israel slog honom med svärdsegg och intog hans land från Arnon ända till Jabbok, ända till Ammons barns land, ty Ammons barns gräns var befäst.</span> <span class="verse"><a name="25">25</a>Och Israel intog alla städerna där; och Israel bosatte sig i amoréernas alla städer, i Hesbon och alla underlydande orter.</span> <span class="verse"><a name="26">26</a>Hesbon var nämligen Sihons, amoréernas konungs, stad, ty denne hade fört krig med den förre konungen i Moab och tagit ifrån honom hela hans land ända till Arnon.</span> <span class="verse"><a name="27">27</a>Därför säga skalderna:  »Kommen till Hesbon! Byggas och befästas skall Sihons stad.</span> <span class="verse"><a name="28">28</a>Ty eld gick ut från Hesbon, en låga från Sihons stad; den förtärde Ar i Moab, dem som bodde på Arnons höjder.</span> <span class="verse"><a name="29">29</a>Ve dig, Moab! Förlorat är du, Kemos' folk! Han lät sina söner bliva slagna på flykten och sina döttrar föras bort i fångenskap, bort till amoréernas konung, Sihon.</span> <span class="verse"><a name="30">30</a>Vi sköto ned dem -- förlorat var Hesbon, landet ända till Dibon; vi härjade ända till Nofa, Nofa, som når till Medeba.»</span> <span class="verse"><a name="31">31</a>Så bosatte sig då Israel i amoréernas land.</span> <span class="verse"><a name="32">32</a>Och Mose sände ut och lät bespeja Jaeser, och de intogo dess underlydande orter; och han fördrev amoréerna som bodde där.</span> <span class="verse"><a name="33">33</a>Sedan vände de sig åt annat hål.  och drogo upp åt Basan till.  Och Og, konungen i Basan, drog med allt sitt folk ut till strid mot dem, till Edrei.</span> <span class="verse"><a name="34">34</a>Men HERREN sade till Mose: »Frukta icke för honom, ty i din hand har jag givit honom och allt hans folk och hans land.  Och du skall göra med honom på samma sätt som du gjorde med Sihon, amoréernas konung, som bodde i Hesbon.»</span> <span class="verse"><a name="35">35</a>Och de slogo honom jämte hans söner och allt hans folk, och läto ingen av dem slippa undan.  Så intogo de hans land.</span> </p></div</div></div></body></html>