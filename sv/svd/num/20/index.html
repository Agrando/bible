<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/num/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/num">Numbers</a> &gt <strong>Chapter 20</strong></div><p><span class="verse"><a name="1">1</a>Och Israels barn, hela menigheten, kommo in i öknen Sin i den första månaden, och folket stannade i Kades; där dog Mirjam och blev där också begraven.</span> <span class="verse"><a name="2">2</a>Och menigheten hade intet vatten; då församlade de sig emot Mose och Aron.</span> <span class="verse"><a name="3">3</a>Och folket begynte tvista med Mose och sade: »O att också vi hade fått förgås, när våra broder förgingos inför HERRENS ansikte!</span> <span class="verse"><a name="4">4</a>Varför haven I fört HERRENS församling in i denna öken, så att vi och vår boskap måste dö här?</span> <span class="verse"><a name="5">5</a>Och varför haven I fört oss upp ur Egypten och låtit oss komma till denna svåra plats, där varken säd eller fikonträd eller vinträd eller granatträd växa, och där intet vatten finnes att dricka?»</span> <span class="verse"><a name="6">6</a>Men Mose och Aron gingo bort ifrån församlingen till uppenbarelsetältets ingång och föllo ned på sina ansikten.  Då visade sig HERRENS härlighet för dem.</span> <span class="verse"><a name="7">7</a>Och HERREN talade till Mose och sade:</span> <span class="verse"><a name="8">8</a>»Tag staven, och församla menigheten, du med din broder Aron, och talen till klippan inför deras ögon, så skall den giva vatten ifrån sig; så skaffar du fram vatten åt dem ur klippan och giver menigheten och dess boskap att dricka.</span> <span class="verse"><a name="9">9</a>Då tog Mose stav en från dess plats inför HERRENS ansikte, såsom han hade bjudit honom.</span> <span class="verse"><a name="10">10</a>Och Mose och Aron sammankallade församlingen framför klippan; där sade han till dem: »Hören nu, I gensträvige; kunna vi väl ur denna klippa skaffa fram vatten åt eder?»</span> <span class="verse"><a name="11">11</a>Och Mose lyfte upp sin hand och slog på klippan med sin stav två gånger; då kom mycket vatten ut, så att menigheten och dess boskap fick dricka.</span> <span class="verse"><a name="12">12</a>Men HERREN sade till Mose och Aron: »Eftersom I icke trodden på mig och icke höllen mig helig inför Israels barns ögon, därför skolen I icke få föra denna församling in i det land som jag har givit dem.»</span> <span class="verse"><a name="13">13</a>Detta var Meribas vatten, där Israels barn tvistade med HERREN, och där han bevisade sig helig på dem.</span> <span class="verse"><a name="14">14</a>Och Mose skickade sändebud från Kades till konungen i Edom och lät säga: »Så säger din broder Israel: Du känner alla de vedermödor som vi hava haft att utstå,</span> <span class="verse"><a name="15">15</a>huru våra fäder drogo ned till Egypten, och huru vi bodde i Egypten i lång tid, och huru vi och våra fäder blevo illa behandlade av egyptierna.</span> <span class="verse"><a name="16">16</a>Men vi ropade till HERREN, och han hörde vår röst och sände en ängel som förde oss ut ur Egypten; och se, vi äro nu i Kades, staden som ligger vid gränsen till ditt område.</span> <span class="verse"><a name="17">17</a>Låt oss tåga genom ditt land.  Vi skola icke taga vägen över åkrar och vingårdar, och icke dricka vatten ur brunnarna; stora vägen skola vi gå, utan att vika av vare sig till höger eller till vänster, till dess vi hava kommit igenom ditt område.»</span> <span class="verse"><a name="18">18</a>Men Edom svarade honom: »Du får icke tåga genom mitt land.  Om du det gör, skall jag draga ut emot dig med svärd.»</span> <span class="verse"><a name="19">19</a>Men Israels barn sade till honom: »På den allmänna farvägen skola vi draga fram, och om jag eller min boskap dricker av ditt vatten, skall jag betala det.  Jag begär ju ingenting: allenast att få tåga vägen fram härigenom.»</span> <span class="verse"><a name="20">20</a>Han svarade: »Nej, du får icke tåga härigenom.»  Och Edom drog ut mot honom med mycket folk och ned stor makt.</span> <span class="verse"><a name="21">21</a>Då alltså Edom icke tillstadde Israel att tåga genom sitt område, vek Israel av och gick undan för honom.</span> <span class="verse"><a name="22">22</a>Och de bröto upp från Kades.  Och Israels barn, hela menigheten, kommo till berget Hor.</span> <span class="verse"><a name="23">23</a>Och HERREN talade till Aron på berget Hor, vid gränsen till Edoms land, och sade:</span> <span class="verse"><a name="24">24</a>»Aron skall samlas till sina fäder: han skall icke komma in i det land som jag har givit åt Israels barn; ty I voren gensträviga mot min befallning vid Meribas vatten.</span> <span class="verse"><a name="25">25</a>Tag nu Aron och hans son Eleasar med dig, och för dem upp på berget Hor,</span> <span class="verse"><a name="26">26</a>och tag av Aron hans kläder och sätt dem på hans son Eleasar.  Så skall Aron samlas till sina fäder och I dö där.»</span> <span class="verse"><a name="27">27</a>Och Mose gjorde såsom HERREN hade bjudit; och de stego upp på berget Hor inför hela menighetens ögon.</span> <span class="verse"><a name="28">28</a>Och Mose tog av Aron hans kläder och satte dem på hans son Eleasar.  Och Aron dog där uppe på bergets topp; men Mose och Eleasar stego ned från berget.</span> <span class="verse"><a name="29">29</a>Och när hela menigheten förnam att Aron hade givit upp andan, begräto de honom i trettio dagar, hela Israels hus.</span> </p></div</div></div></body></html>