<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2sam/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2sam">2 Samuel</a> &gt <strong>Chapter 24</strong></div><p><span class="verse"><a name="1">1</a>Men HERRENS vrede upptändes åter mot Israel, så att han uppeggade David mot dem och sade: »Gå åstad och räkna Israel och Juda.»</span> <span class="verse"><a name="2">2</a>Då sade konungen till Joab, hövitsmannen för hans här: »Far igenom alla Israels stammar, från Dan ända till Beer-Seba, och anställen en folkräkning, så att jag får veta huru stor folkmängden är.»</span> <span class="verse"><a name="3">3</a>Joab svarade konungen: »Må HERREN, din Gud, föröka detta folk hundrafalt, huru talrikt det än är, och må min herre konungen få se detta med egna ögon.  Men varför har min herre konungen fått lust till sådant?»</span> <span class="verse"><a name="4">4</a>Likväl blev konungens befallning gällande, trots Joab och härens andra hövitsmän; alltså drog Joab jämte härens andra hövitsmän ut i konungens tjänst för att anställa folkräkning i Israel.</span> <span class="verse"><a name="5">5</a>Och de gingo över Jordan och lägrade sig vid Aroer, på högra sidan om staden i Gads dal, och åt Jaeser till.</span> <span class="verse"><a name="6">6</a>Därifrån kommo de till Gilead och Tatim-Hodsis land; sedan kommo de till Dan-Jaan och så runt omkring till Sidon.</span> <span class="verse"><a name="7">7</a>Därefter kommo de till Tyrus' befästningar och till hivéernas och kananéernas alla städer; slutligen drogo de till Beer-Seba i Juda sydland.</span> <span class="verse"><a name="8">8</a>Och sedan de så hade farit igenom hela landet, kommo de efter nio månader och tjugu dagar hem till Jerusalem.</span> <span class="verse"><a name="9">9</a>Och Joab uppgav för konungen vilken slutsumma folkräkningen utvisade: i Israel funnos åtta hundra tusen stridbara, svärdbeväpnade män, och Juda män voro fem hundra tusen.</span> <span class="verse"><a name="10">10</a>Men Davids samvete slog honom, sedan han hade låtit räkna folket, och David sade till HERREN: »Jag har syndat storligen i vad jag har gjort; men tillgiv nu, HERRE, din tjänares missgärning, ty jag har handlat mycket dåraktigt.»</span> <span class="verse"><a name="11">11</a>Då nu David stod upp om morgonen, hade HERRENS ord kommit till profeten Gad, Davids siare; han hade sagt:</span> <span class="verse"><a name="12">12</a>»Gå och tala till David: Så säger HERREN: Tre ting förelägger jag dig; välj bland dem ut åt dig ett som du vill att jag skall göra dig.»</span> <span class="verse"><a name="13">13</a>Då gick Gad in till David och förkunnade detta för honom.  Han sade till honom: »Vill du att hungersnöd under sju år skall komma i ditt land?  Eller att du i tre månader skall nödgas fly för dina ovänner, medan de förfölja dig?  Eller att pest i tre dagar skall hemsöka ditt land?  Betänk nu och eftersinna vilket svar jag skall giva honom som har sänt mig.»</span> <span class="verse"><a name="14">14</a>David svarade Gad: »Jag är i stor vånda.  Men låt oss då falla i HERRENS hand, ty hans barmhärtighet är stor; i människohand vill jag icke falla.»</span> <span class="verse"><a name="15">15</a>Så lät då HERREN pest komma i Israel, från morgonen intill den bestämda tiden; därunder dogo av folket, ifrån Dan ända till Beer-Seba, sjuttio tusen män.</span> <span class="verse"><a name="16">16</a>Men när ängeln räckte ut sin hand över Jerusalem för att fördärva det, ångrade HERREN det onda, och han sade till ängeln, folkets fördärvare: »Det är nog; drag nu din hand tillbaka.»  Och HERRENS ängel var då vid jebuséen Araunas tröskplats.</span> <span class="verse"><a name="17">17</a>Men när David fick se ängeln som slog folket, sade han till HERREN så: »Det är ju jag som har syndat, det är jag som har gjort illa; men dessa, min hjord, vad hava de gjort?  Må din hand vända sig mot mig och min faders hus.»</span> <span class="verse"><a name="18">18</a>Och Gad kom till David samma dag och sade till honom: »Gå åstad och res ett altare åt HERREN på jebuséen Araunas tröskplats.»</span> <span class="verse"><a name="19">19</a>Och David gick åstad efter Gads ord, såsom HERREN hade bjudit.</span> <span class="verse"><a name="20">20</a>När Arauna nu blickade ut och fick se att konungen och hans tjänare kommo till honom, gick han ut och föll ned till jorden på sitt ansikte för konungen.</span> <span class="verse"><a name="21">21</a>Och Arauna sade: »Varför kommer min herre konungen till sin tjänare?»  David svarade: »För att köpa tröskplatsen av dig och där bygga ett altare åt HERREN; och må så hemsökelsen upphöra bland folket.»</span> <span class="verse"><a name="22">22</a>Då sade Arauna till David: »Min herre konungen tage till sitt offer vad honom täckes.  Se här äro fäkreaturen till brännoffer, och här äro tröskvagnarna, jämte fäkreaturens ok, till ved.</span> <span class="verse"><a name="23">23</a>Alltsammans, o konung, giver Arauna åt konungen.»  Och Arauna sade ytterligare till konungen: »Må HERREN, din Gud, vara dig nådig.»</span> <span class="verse"><a name="24">24</a>Men konungen svarade Arauna: »Nej, jag vill köpa det av dig för ett bestämt pris; ty jag vill icke offra åt HERREN, min Gud, brännoffer som jag har fått för intet.»  Och David köpte tröskplatsen och fäkreaturen för femtio siklar silver.</span> <span class="verse"><a name="25">25</a>Och David byggde där ett altare åt HERREN och offrade brännoffer och tackoffer.  Och HERREN lyssnade till landets bön, och hemsökelsen upphörde bland Israel.</span> </p></div</div></div></body></html>