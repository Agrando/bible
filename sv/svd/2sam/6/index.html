<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2sam/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2sam">2 Samuel</a> &gt <strong>Chapter 6</strong></div><p><span class="verse"><a name="1">1</a>Åter församlade David allt utvalt manskap i Israel, trettio tusen man.</span> <span class="verse"><a name="2">2</a>Och David bröt upp och drog åstad med allt sitt folk ifrån Baale-Juda, för att därifrån föra upp Guds ark, som hade fått sitt namn efter HERREN Sebaot, honom som tronar på keruberna.</span> <span class="verse"><a name="3">3</a>Och de satte Guds ark på en ny vagn och förde den bort ifrån Abinadabs hus på höjden; och Ussa och Ajo, Abinadabs söner, körde den nya vagnen.</span> <span class="verse"><a name="4">4</a>Så förde de Guds ark bort ifrån Abinadabs hus på höjden, och följde själva med, och Ajo gick därvid framför arken.</span> <span class="verse"><a name="5">5</a>Och David och hela Israels hus fröjdade sig inför HERREN, med allahanda instrumenter av cypressträ, med harpor, psaltare, pukor, skallror och cymbaler.</span> <span class="verse"><a name="6">6</a>Men när de kommo till Nakonslogen, räckte Ussa ut sin hand mot Guds ark och fattade i den, ty oxarna snavade.</span> <span class="verse"><a name="7">7</a>Då upptändes HERRENS vrede mot Ussa, och Gud slog honom där för hans förseelse, så att han föll ned död där vid Guds ark.</span> <span class="verse"><a name="8">8</a>Men det gick David hårt till sinne att HERREN så hade brutit ned Ussa; och han kallade det ställe Peres-Ussa, såsom det heter ännu i dag.</span> <span class="verse"><a name="9">9</a>Och David betogs av sådan fruktan för HERREN på den dagen, att han sade: »Huru skulle jag töras låta HERRENS ark komma till mig?»</span> <span class="verse"><a name="10">10</a>Därför ville David icke låta flytta in HERRENS ark till sig i David stad, utan lät sätta in den i gatiten Obed-Edoms hus.</span> <span class="verse"><a name="11">11</a>Sedan blev HERRES ark kvar i gatiten Obed-Edoms hus i tre månader; men HERREN välsignade Obed-Edom och hela hans hus.</span> <span class="verse"><a name="12">12</a>När det nu blev berättat för konung David att HERREN hade välsignat Obed-Edoms hus och allt vad han hade, för Guds arks skull, då gick David åstad och hämtade Guds ark ur Obed-Edoms hus upp till Davids stad under jubel.</span> <span class="verse"><a name="13">13</a>Och när de som buro HERRENS ark hade gått sex steg framåt, offrade han en tjur och en gödkalv.</span> <span class="verse"><a name="14">14</a>Själv dansade David med all makt inför HERREN, och därvid var David iklädd en linne-efod.</span> <span class="verse"><a name="15">15</a>Så hämtade David och hela Israel HERRENS ark ditupp under jubel och basuners ljud.</span> <span class="verse"><a name="16">16</a>När då HERRENS ark kom in i Davids stad, blickade Mikal, Sauls dotter, ut genom fönstret, och när hon såg konung David hoppa och dansa inför HERREN fick hon förakt för honom i sitt hjärta.</span> <span class="verse"><a name="17">17</a>Sedan de hade fört HERRENS ark ditin, ställde de den på dess plats i tältet som David hade slagit upp åt den; och därefter offrade David brännoffer inför HERREN, så ock tackoffer.</span> <span class="verse"><a name="18">18</a>När David hade offrat brännoffret och tackoffret välsignade han folket i HERREN Sebaots namn.</span> <span class="verse"><a name="19">19</a>Och åt allt folket, åt var och en i hela hopen av israeliter, både man och kvinna, gav han en kaka bröd, ett stycke kött och en druvkaka.  Sedan gick allt folket hem, var och en till sitt.</span> <span class="verse"><a name="20">20</a>Men när David kom tillbaka för att hälsa sitt husfolk, gick Mikal, Sauls dotter, ut emot honom och sade: »Huru härlig har icke Israels konung visat sig i dag, då han i dag har blottat sig för sina tjänares tjänstekvinnors ögon, såsom löst folk plägar göra!»</span> <span class="verse"><a name="21">21</a>Då sade David till Mikal: »Inför HERREN, som har utvalt mig framför din fader och hela hans hus, och som har förordnat mig till furste över HERRENS folk, över Israel -- inför HERREN fröjdade jag mig.</span> <span class="verse"><a name="22">22</a>Dock kände jag mig rätteligen för ringa till detta, ja, jag var i mina ögon allt för låg därtill.  Skulle jag då söka ära hos tjänstekvinnorna, om vilka du talade?»</span> <span class="verse"><a name="23">23</a>Och Mikal, Sauls dotter, fick inga barn, så länge hon levde.</span> </p></div</div></div></body></html>