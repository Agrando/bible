<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2sam/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2sam">2 Samuel</a> &gt <strong>Chapter 5</strong></div><p><span class="verse"><a name="1">1</a>Sedan; kommo alla Israels stammar till David i Hebron och sade så: »Vi äro ju ditt kött och ben.</span> <span class="verse"><a name="2">2</a>Redan för länge sedan, då Saul ännu var konung över oss, var det du som var ledare och anförare för Israel.  Och till dig har HERREN sagt: Du skall vara en herde för mitt folk Israel, ja, du skall vara en furste över Israel.»</span> <span class="verse"><a name="3">3</a>När så alla de äldste i Israel kommo till konungen i Hebron, slöt konung David ett förbund med dem där i Hebron, inför HERREN; och sedan smorde de David till konung över Israel.</span> <span class="verse"><a name="4">4</a>David var trettio år gammal, när han blev konung, och han regerade i fyrtio år.</span> <span class="verse"><a name="5">5</a>I Hebron regerade han över Juda i sju år och sex månader, och i Jerusalem regerade han i trettiotre år över hela Israel och Juda.</span> <span class="verse"><a name="6">6</a>Och konungen drog med sina män till Jerusalem, mot jebuséerna, som bodde där i landet.  De sade då till David: »Hitin kommer du icke; blinda och halta skola driva dig bort, de mena att David icke skall komma hitin.»</span> <span class="verse"><a name="7">7</a>Men David intog likväl Sions borg, det är Davids stad.</span> <span class="verse"><a name="8">8</a>Och David sade på den dagen: »Vemhelst som slår ihjäl en jebusé och tränger fram till vattenledningen, han slår ihjäl just dessa halta och blinda, som David hatar.»  Därför plägar man säga: »Ingen blind och halt må komma in i huset.»</span> <span class="verse"><a name="9">9</a>Sedan tog David sin boning på borgen och kallade den Davids stad.  Där uppförde David byggnader runt omkring, från Millo och vidare inåt.</span> <span class="verse"><a name="10">10</a>Och David blev allt mäktigare och mäktigare, och HERREN, härskarornas Gud, var med honom.</span> <span class="verse"><a name="11">11</a>Och Hiram, konungen i Tyrus, skickade sändebud till David med cederträ, därjämte ock timmermän och stenhuggare; och de byggde ett hus åt David.</span> <span class="verse"><a name="12">12</a>Och David märkte att HERREN hade befäst honom såsom konung över Israel, och att han hade upphöjt hans konungadöme, för sitt folk Israels skull.</span> <span class="verse"><a name="13">13</a>Och David tog sig ännu flera bihustrur och hustrur från Jerusalem, sedan han hade kommit från Hebron; och åt David föddes ännu flera söner och döttrar.</span> <span class="verse"><a name="14">14</a>Dessa äro namnen på de söner som föddes åt honom i Jerusalem: Sammua, Sobab, Natan, Salomo,</span> <span class="verse"><a name="15">15</a>Jibhar, Elisua, Nefeg, Jafia,</span> <span class="verse"><a name="16">16</a>Elisama, Eljada och Elifelet.</span> <span class="verse"><a name="17">17</a>Men när filistéerna hörde att David hade blivit smord till konung över Israel, drogo de allasammans upp för att fånga David.  När David hörde detta, drog han ned till borgen.</span> <span class="verse"><a name="18">18</a>Och sedan filistéerna hade kommit fram, spridde de sig i Refaimsdalen.</span> <span class="verse"><a name="19">19</a>Då frågade David HERREN: »Skall jag draga upp mot filistéerna? Vill du då giva dem i min hand?»  HERREN svarade David: »Drag upp; ty jag skall giva filistéerna i din hand.</span> <span class="verse"><a name="20">20</a>Och David kom till Baal-Perasim, och där slog David dem.  Då sade han: »HERREN har brutit ned mina fiender inför mig, likasom en vattenflod bryter ned.»  Därav fick det stället namnet Baal-Perasim.</span> <span class="verse"><a name="21">21</a>De lämnade där efter sig sina avgudabilder, och David och hans män togo dessa med sig.</span> <span class="verse"><a name="22">22</a>Men filistéerna drogo upp ännu en gång och spridde sig i Refaimsdalen.</span> <span class="verse"><a name="23">23</a>När David då frågade HERREN, svarade han: »Du skall icke draga ditupp; du må kringgå dem bakifrån, så att du kommer över dem från det håll där bakaträden stå.</span> <span class="verse"><a name="24">24</a>Så snart du sedan hör ljudet av steg i bakaträdens toppar, skynda då raskt fram, ty då har HERREN dragit ut framför dig till att slå filistéernas här.»</span> <span class="verse"><a name="25">25</a>David gjorde såsom HERREN hade bjudit honom; och han slog filistéerna och förföljde dem från Geba ända fram emot Geser.</span> </p></div</div></div></body></html>