<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2sam/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2sam">2 Samuel</a> &gt <strong>Chapter 22</strong></div><p><span class="verse"><a name="1">1</a>Och David talade till HERREN denna sångs ord, när HERREN hade räddat honom från alla hans fienders hand och från Sauls hand.</span> <span class="verse"><a name="2">2</a>Han sade:  HERRE, du mitt bergfäste, min borg och min räddare,</span> <span class="verse"><a name="3">3</a>Gud, du min klippa, till vilken jag tager min tillflykt, min sköld och min frälsnings horn, mitt värn och min tillflykt, min frälsare, du som frälsar mig från våldet!</span> <span class="verse"><a name="4">4</a>HERREN, den högtlovade, åkallar jag, och från mina fiender bliver jag frälst.</span> <span class="verse"><a name="5">5</a>Ty dödens bränningar omvärvde mig, fördärvets strömmar förskräckte mig,</span> <span class="verse"><a name="6">6</a>dödsrikets band omslöto mig, dödens snaror föllo över mig.</span> <span class="verse"><a name="7">7</a>Men jag åkallade HERREN i min nöd, ja, jag gick med min åkallan till min Gud. Och han hörde från sin himmelska boning min röst, och mitt rop kom till hans öron.</span> <span class="verse"><a name="8">8</a>Då skalv jorden och bävade, himmelens grundvalar darrade; de skakades, ty hans vrede var upptänd.</span> <span class="verse"><a name="9">9</a>Rök steg upp från hans näsa och förtärande eld från hans mun, eldsglöd ljungade från honom.</span> <span class="verse"><a name="10">10</a>Och han sänkte himmelen och for ned och töcken var under hans fötter.</span> <span class="verse"><a name="11">11</a>Han for på keruben och flög, han sågs komma på vindens vingar</span> <span class="verse"><a name="12">12</a>Och han gjorde mörker till en hydda som omslöt honom: vattenhopar, tjocka moln.</span> <span class="verse"><a name="13">13</a>Ur glansen framför honom ljungade eldsglöd.</span> <span class="verse"><a name="14">14</a>HERREN dundrade från himmelen den Högste lät höra sin röst.</span> <span class="verse"><a name="15">15</a>Han sköt pilar och förskingrade dem, ljungeld och förvirrade dem.</span> <span class="verse"><a name="16">16</a>Havets bäddar kommo i dagen, jordens grundvalar blottades, för HERRENS näpst, för hans vredes stormvind.</span> <span class="verse"><a name="17">17</a>Han räckte ut sin hand från höjden och fattade mig, han drog mig upp ur de stora vattnen.</span> <span class="verse"><a name="18">18</a>Han räddade mig från min starke fiende, från mina ovänner, ty de voro mig övermäktiga.</span> <span class="verse"><a name="19">19</a>De överföllo mig på min olyckas dag, men HERREN blev mitt stöd.</span> <span class="verse"><a name="20">20</a>Han förde mig ut på rymlig plats han räddade mig, ty han hade behag till mig.</span> <span class="verse"><a name="21">21</a>HERREN lönar mig efter min rättfärdighet; efter mina händers renhet vedergäller han mig.</span> <span class="verse"><a name="22">22</a>Ty jag höll mig på HERRENS vägar och avföll icke från min Gud i ogudaktighet;</span> <span class="verse"><a name="23">23</a>nej, alla hans rätter hade jag för ögonen, och från hans stadgar vek jag icke av.</span> <span class="verse"><a name="24">24</a>Så var jag ostrafflig för honom och tog mig till vara för missgärning.</span> <span class="verse"><a name="25">25</a>Därför vedergällde mig HERREN efter min rättfärdighet, efter min renhet inför hans ögon.</span> <span class="verse"><a name="26">26</a>Mot den fromme bevisar du dig from, mot en ostrafflig hjälte bevisar du dig ostrafflig.</span> <span class="verse"><a name="27">27</a>Mot den rene bevisar du dig ren, men mot den vrånge bevisar du dig avog.</span> <span class="verse"><a name="28">28</a>och du frälsar ett betryckt folk, men dina ögon äro emot de stolta, till att ödmjuka dem.</span> <span class="verse"><a name="29">29</a>Ja, du, HERRE, är min lampa; ty HERREN gör mitt mörker ljust.</span> <span class="verse"><a name="30">30</a>Ja, med dig kan jag nedslå härskaror, med min Gud stormar jag murar.</span> <span class="verse"><a name="31">31</a>Guds väg är ostrafflig, HERRENS tal är luttrat. En sköld är han för alla som taga sin tillflykt till honom.</span> <span class="verse"><a name="32">32</a>Ty vem är Gud förutom HERREN, och vem är en klippa förutom vår Gud?</span> <span class="verse"><a name="33">33</a>Gud, du som var mitt starka värn och ledde den ostrafflige på hans väg,</span> <span class="verse"><a name="34">34</a>du som gjorde hans fötter såsom hindens och ställde mig på mina höjder,</span> <span class="verse"><a name="35">35</a>du som lärde mina händer att strida och mina armar att spänna kopparbågen!</span> <span class="verse"><a name="36">36</a>Du gav mig din frälsnings sköld och din bönhörelse gjorde mig stor,</span> <span class="verse"><a name="37">37</a>du skaffade rum för mina steg, där jag gick, och mina fötter vacklade icke.</span> <span class="verse"><a name="38">38</a>Jag förföljde mina fiender och förgjorde dem; jag vände icke tillbaka, förrän jag hade gjort ände på dem.</span> <span class="verse"><a name="39">39</a>Ja, jag gjorde ände på dem och slog dem, så att de icke mer reste sig; de föllo under mina fötter.</span> <span class="verse"><a name="40">40</a>Du omgjordade mig med kraft till striden, du böjde mina motståndare under mig.</span> <span class="verse"><a name="41">41</a>Mina fiender drev du på flykten för mig, dem som hatade mig förgjorde jag.</span> <span class="verse"><a name="42">42</a>De sågo sig omkring, men det fanns ingen som frälste; efter HERREN, men han svarade dem icke.</span> <span class="verse"><a name="43">43</a>Och jag stötte dem sönder till stoft på jorden, jag krossade och förtrampade dem såsom orenlighet på gatan.</span> <span class="verse"><a name="44">44</a>Du räddade mig ur mitt folks strider, du bevarade mig till ett huvud över hedningar; folkslag som jag ej kände blevo mina tjänare.</span> <span class="verse"><a name="45">45</a>Främlingar visade mig underdånighet; vid blotta ryktet hörsammade de mig.</span> <span class="verse"><a name="46">46</a>Ja, främlingarnas mod vissnade bort; de omgjordade sig och övergåvo sina borgar.</span> <span class="verse"><a name="47">47</a>HERREN lever!  Lovad vare min klippa, upphöjd vare Gud, min frälsnings klippa!</span> <span class="verse"><a name="48">48</a>Gud, som har givit mig hämnd och lagt folken under mig;</span> <span class="verse"><a name="49">49</a>du som har fört mig ut från mina fiender och upphöjt mig över mina motståndare, räddat mig från våldets man!</span> <span class="verse"><a name="50">50</a>Fördenskull vill jag tacka dig, HERRE, bland hedningarna, och lovsjunga ditt namn.</span> <span class="verse"><a name="51">51</a>Ty du giver din konung stor seger och gör nåd mot din smorde, mot David och hans säd till evig tid.</span> </p></div</div></div></body></html>