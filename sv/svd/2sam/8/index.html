<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2sam/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2sam">2 Samuel</a> &gt <strong>Chapter 8</strong></div><p><span class="verse"><a name="1">1</a>En tid härefter slog David filistéerna och kuvade dem.  Därvid bemäktigade sig David huvudstaden och tog den ur filistéernas hand.</span> <span class="verse"><a name="2">2</a>Han slog ock moabiterna och mätte dem med snöre, i det att han lät dem lägga sig ned på jorden: med två snörlängder mätte han ut den del av dem, som skulle dödas, och med en full snörlängd den del som han låt leva.  Så blevo moabiterna David underdåniga och förde till honom skänker.</span> <span class="verse"><a name="3">3</a>Likaledes slog David Hadadeser, Rehobs son, konungen i Soba, när denne hade dragit åstad för att utsträcka sitt välde till floden.</span> <span class="verse"><a name="4">4</a>Och David tog till fånga av han folk ett tusen sju hundra ryttare och tjugu tusen man fotfolk; och David lät avskära fotsenorna på alla vagnshästarna, utom på ett hundra hästar, som han skonade.</span> <span class="verse"><a name="5">5</a>När sedan araméerna från Damaskus kommo för att hjälpa Hadadeser, konungen i Soba, nedgjorde David tjugutvå tusen man av dem.</span> <span class="verse"><a name="6">6</a>Och David insatte fogdar bland araméerna i Damaskus, och araméerna blevo David underdåniga och förde till honom skänker.  Så gav HERREN seger åt David, varhelst han drog fram.</span> <span class="verse"><a name="7">7</a>Och David tog de gyllene sköldar som Hadadesers tjänare hade burit och förde dem till Jerusalem.</span> <span class="verse"><a name="8">8</a>Och från Hadadesers städer Beta och Berotai tog konung David koppar i stor myckenhet.</span> <span class="verse"><a name="9">9</a>Då nu Toi, konungen i Hamat, hörde att David hade slagit Hadadesers hela här,</span> <span class="verse"><a name="10">10</a>sände han sin son Joram till konung David för att hälsa honom och lyckönska honom, därför att han hade givit sig i strid med Hadadeser och slagit honom; ty Hadadeser hade varit Tois fiende.  Och han hade med sig kärl av silver, av guld och av koppar.</span> <span class="verse"><a name="11">11</a>Också dessa helgade konung David åt HERREN, likasom han hade gjort med det silver och guld han hade tagit från alla de folk som han hade underlagt sig:</span> <span class="verse"><a name="12">12</a>från araméerna, moabiterna, Ammons barn, filistéerna och amalekiterna, så ock med det byte han hade tagit från Hadadeser, Rehobs son, konungen i Soba.</span> <span class="verse"><a name="13">13</a>Och när David kom tillbaka från sin seger över araméerna, gjorde han sig ytterligare ett namn i Saltdalen, där han slog aderton tusen man.</span> <span class="verse"><a name="14">14</a>Och han insatte fogdar i Edom, i hela Edom insatte han fogdar; och alla edoméer blevo David underdåniga.  Så gav HERREN seger åt David, varhelst han drog fram.</span> <span class="verse"><a name="15">15</a>David regerade nu över hela Israel; och David skipade lag och rätt åt allt sitt folk.</span> <span class="verse"><a name="16">16</a>Joab, Serujas son, hade befälet över krigshären, och Josafat Ahiluds son, var kansler.</span> <span class="verse"><a name="17">17</a>Sadok, Ahitubs son, och Ahimelek, Ebjatars son, voro präster, och Seraja var sekreterare.</span> <span class="verse"><a name="18">18</a>Benaja, Jojadas son, hade befälet över keretéerna och peletéerna; dessutom voro Davids söner präster.</span> </p></div</div></div></body></html>