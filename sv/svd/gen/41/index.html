<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/gen/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/gen">Genesis</a> &gt <strong>Chapter 41</strong></div><p><span class="verse"><a name="1">1</a>Två år därefter hände sig att Farao hade en dröm.  Han tyckte sig stå vid Nilfloden.</span> <span class="verse"><a name="2">2</a>Och han såg sju kor, vackra och feta, stiga upp ur floden, och de betade i vassen.</span> <span class="verse"><a name="3">3</a>Sedan såg han sju andra kor, fula och magra, stiga upp ur floden; och de ställde sig bredvid de förra korna på stranden av floden.</span> <span class="verse"><a name="4">4</a>Och de fula och magra korna åto upp de sju vackra och feta korna.  Därefter vaknade Farao.</span> <span class="verse"><a name="5">5</a>Men han somnade åter in och såg då i drömmen sju ax, frodiga och vackra, växa på samma strå.</span> <span class="verse"><a name="6">6</a>Sedan såg han sju andra ax skjuta upp, tunna och svedda av östanvinden;</span> <span class="verse"><a name="7">7</a>och de tunna axen uppslukade de sju frodiga och fulla axen. Därefter vaknade Farao och fann att det var en dröm.</span> <span class="verse"><a name="8">8</a>Då han nu om morgonen var orolig till sinnes, sände han ut och lät kalla till sig alla spåmän och alla vise i Egypten.  Och Farao förtäljde sina drömmar för dem; men ingen fanns, som kunde uttyda dem för Farao.</span> <span class="verse"><a name="9">9</a>Då talade överste munskänken till Farao och sade: »Jag måste i dag påminna om mina synder.</span> <span class="verse"><a name="10">10</a>När Farao en gång var förtörnad på sina tjänare, satte han mig jämte överste bagaren i fängelse i drabanthövitsmannens hus.</span> <span class="verse"><a name="11">11</a>Då hade vi båda, jag och han, under samma natt en dröm, och våra drömmar hade var sin särskilda betydelse.</span> <span class="verse"><a name="12">12</a>Och jämte oss var där en ung hebré, som var tjänare hos hövitsmannen för drabanterna.  För honom förtäljde vi våra drömmar, och han uttydde dem för oss; efter som var och en hade drömt gav han en uttydning.</span> <span class="verse"><a name="13">13</a>Och såsom han uttydde för oss, så gick det.  Jag blev åter insatt på min plats, och den andre blev upphängd.»</span> <span class="verse"><a name="14">14</a>Då sände Farao och lät kalla Josef till sig; och man skyndade att föra honom ut ur fängelset.  Och han lät raka sig och bytte om kläder och kom inför Farao.</span> <span class="verse"><a name="15">15</a>Och Farao sade till Josef: »Jag har haft en dröm, och ingen finnes, som kan uttyda den.  Men jag har hört sägas om dig, att allenast du får höra en dröm, kan du uttyda den.»</span> <span class="verse"><a name="16">16</a>Josef svarade Farao och sade: »I min makt står det icke; men Gud skall giva Farao ett lyckosamt svar.»</span> <span class="verse"><a name="17">17</a>Då sade Farao till Josef: »Jag drömde att jag stod på stranden av Nilfloden.</span> <span class="verse"><a name="18">18</a>Och jag såg sju kor stiga upp ur floden, feta och vackra, och de betade i vassen.</span> <span class="verse"><a name="19">19</a>Sedan såg jag sju andra kor stiga upp, avfallna och mycket fula och magra; i hela Egyptens land har jag icke sett några så fula som dessa.</span> <span class="verse"><a name="20">20</a>Och de magra och fula korna åto upp de sju första, feta korna.</span> <span class="verse"><a name="21">21</a>Men när de hade sväljt ned dem, kunde man icke märka att de hade sväljt ned dem, utan de förblevo fula såsom förut.  Därefter vaknade jag.</span> <span class="verse"><a name="22">22</a>Åter drömde jag och såg då sju ax, fulla och vackra, växa på samma strå.</span> <span class="verse"><a name="23">23</a>Sedan såg jag sju andra ax skjuta upp, förtorkade, tunna och svedda av östanvinden;</span> <span class="verse"><a name="24">24</a>och de tunna axen uppslukade de sju vackra axen.  Detta omtalade jag för spåmännen; men ingen fanns, som kunde förklara det för mig.»</span> <span class="verse"><a name="25">25</a>Då sade Josef till Farao: »Faraos drömmar hava en och samma betydelse; vad Gud ämnar göra, det har han förkunnat för Farao.</span> <span class="verse"><a name="26">26</a>De sju vackra korna betyda sju år, de sju vackra axen betyda ock sju år; drömmarna hava en och samma betydelse.</span> <span class="verse"><a name="27">27</a>Och de sju magra och fula korna som stego upp efter dessa betyda sju år, så ock de sju tomma axen, de som voro svedda av östanvinden; sju hungerår skola nämligen komma.</span> <span class="verse"><a name="28">28</a>Detta menade jag, när jag sade till Farao: Vad Gud ämnar göra, det har han låtit Farao veta.</span> <span class="verse"><a name="29">29</a>Se, sju år skola komma med stor ymnighet över hela Egyptens land.</span> <span class="verse"><a name="30">30</a>Men efter dem skola sju hungerår inträffa, sådana, att man skall förgäta all den förra ymnigheten i Egyptens land, och hungersnöden skall förtära landet.</span> <span class="verse"><a name="31">31</a>Och man skall icke hava något minne av den förra ymnigheten i landet, för den hungersnöds skull som sedan kommer, ty den skall bliva mycket svår.</span> <span class="verse"><a name="32">32</a>Men att Farao har haft drömmen två gånger, det betyder att detta är av Gud bestämt, och att Gud skall låta det ske snart.</span> <span class="verse"><a name="33">33</a>Må nu alltså Farao utse en förståndig och vis man, som han kan sätta över Egyptens land.</span> <span class="verse"><a name="34">34</a>Må Farao göra så; må han ock förordna tillsyningsmän över landet och taga upp femtedelen av avkastningen i Egyptens land under de sju ymniga åren.</span> <span class="verse"><a name="35">35</a>Må man under dessa kommande goda år samla in allt som kan tjäna till föda och hopföra säd under Faraos vård i städerna, för att tjäna till föda, och må man sedan förvara den,</span> <span class="verse"><a name="36">36</a>så att dessa födoämnen finnas att tillgå för landet under de sju hungerår som skola komma över Egyptens land.  Så skall landet icke behöva förgås genom hungersnöden.»</span> <span class="verse"><a name="37">37</a>Det talet behagade Farao och alla hans tjänare.</span> <span class="verse"><a name="38">38</a>Och Farao sade till sina tjänare: »Kunna vi finna någon i vilken Guds Ande så är som i denne?»</span> <span class="verse"><a name="39">39</a>Och Farao sade till Josef: »Eftersom Gud har kungjort för dig allt detta, finnes ingen som är så förståndig och vis som du.</span> <span class="verse"><a name="40">40</a>Du skall förestå mitt hus, och efter dina befallningar skall allt mitt folk rätta sig; allenast däri att tronen förbliver min vill jag vara förmer än du.»</span> <span class="verse"><a name="41">41</a>Ytterligare sade Farao till Josef: »Jag sätter dig nu över hela Egyptens land.»</span> <span class="verse"><a name="42">42</a>Och Farao tog ringen av sin hand och satte den på Josefs hand och lät kläda honom i kläder av fint linne och hängde den gyllene kedjan om hans hals.</span> <span class="verse"><a name="43">43</a>Och han lät honom åka i vagnen närmast efter sin egen, och man utropade framför honom »<b>abrek</b>».  Och han satte honom över hela Egyptens land.</span> <span class="verse"><a name="44">44</a>Och Farao sade till Josef: »Jag är Farao; utan din vilja skall ingen i hela Egyptens land lyfta hand eller fot.»</span> <span class="verse"><a name="45">45</a>Och Farao gav Josef namnet Safenat-Panea och gav honom till hustru Asenat, dotter till Poti-Fera, prästen i On.  Och Josef begav sig ut och besåg Egyptens land.</span> <span class="verse"><a name="46">46</a>Josef var trettio år gammal, när han stod inför Farao, konungen i Egypten.  Och Josef gick ut ifrån Farao och färdades omkring i hela Egyptens land.</span> <span class="verse"><a name="47">47</a>Och landet gav under de sju ymniga åren avkastning i överflöd</span> <span class="verse"><a name="48">48</a>och under dessa sju år som kommo i Egyptens land samlade han in allt som kunde tjäna till föda och lade upp det i städerna.  I var särskild stad lade han upp de födoämnen som man hämtade ifrån fälten däromkring.</span> <span class="verse"><a name="49">49</a>Så hopförde Josef säd i stor myckenhet, såsom sanden i havet, till dess man måste upphöra att hålla räkning på den, eftersom det var omöjligt att hålla räkning på den.</span> <span class="verse"><a name="50">50</a>Och åt Josef föddes två söner, innan något hungerår kom; de föddes åt honom av Asenat, dotter till Poti-Fera, prästen i On.</span> <span class="verse"><a name="51">51</a>Och Josef gav åt den förstfödde namnet <b>Manasse</b>, »ty», sade han, »Gud har låtit mig förgäta all min olycka och hela min faders hus.»</span> <span class="verse"><a name="52">52</a>Och åt den andre gav han namnet <b>Efraim</b>, »ty», sade han, »Gud har gjort mig fruktsam i mitt lidandes land».</span> <span class="verse"><a name="53">53</a>Men de sju ymniga åren som först hade kommit i Egyptens land gingo till ända;</span> <span class="verse"><a name="54">54</a>sedan begynte de sju hungeråren, såsom Josef hade förutsagt. Och hungersnöd uppstod i alla andra länder; men i Egyptens land fanns bröd överallt.</span> <span class="verse"><a name="55">55</a>Och när hela Egyptens land begynte hungra och folket ropade till Farao efter bröd, sade Farao till alla egyptier: »Gån till Josef, och gören vad han säger eder.»</span> <span class="verse"><a name="56">56</a>När nu alltså hungersnöd var över hela landet, öppnade Josef alla förrådshus och sålde säd åt egyptierna.  Men hungersnöden blev allt större i Egyptens land;</span> <span class="verse"><a name="57">57</a>och från alla länder kom man till Josef i Egypten för att köpa säd, ty hungersnöden blev allt större i alla länder.</span> </p></div</div></div></body></html>