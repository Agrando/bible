<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/gen/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/gen">Genesis</a> &gt <strong>Chapter 33</strong></div><p><span class="verse"><a name="1">1</a>Och Jakob lyfte upp sina ögon och fick se Esau komma med fyra hundra man.  Då fördelade han sina barn på Lea och Rakel och de båda tjänstekvinnorna.</span> <span class="verse"><a name="2">2</a>Och han lät tjänstekvinnorna med deras barn gå främst, Lea med hennes barn därnäst, och Rakel med Josef sist.</span> <span class="verse"><a name="3">3</a>Och själv gick han framför dem och bugade sig sju gånger ned till jorden, till dess han kom fram till sin broder.</span> <span class="verse"><a name="4">4</a>Men Esau skyndade emot honom och tog honom i famn och föll honom om halsen och kysste honom; och de gräto.</span> <span class="verse"><a name="5">5</a>Och när han lyfte upp sina ögon och fick se kvinnorna och barnen, sade han: »Vilka äro dessa som du har med dig?»  Han svarade: »Det är barnen som Gud har beskärt din tjänare.»</span> <span class="verse"><a name="6">6</a>Och tjänstekvinnorna gingo fram med sina barn och bugade sig.</span> <span class="verse"><a name="7">7</a>Därefter gick ock Lea fram med sina barn, och de bugade sig. Slutligen gingo Josef och Rakel fram och bugade sig.</span> <span class="verse"><a name="8">8</a>Sedan frågade han: »Vad ville du med hela den skara som jag mötte?»  Han svarade: »Jag ville finna nåd för min herres ögon.»</span> <span class="verse"><a name="9">9</a>Men Esau sade: »Jag har nog; behåll du vad du har, min broder.»</span> <span class="verse"><a name="10">10</a>Jakob svarade: »Ack nej; om jag har funnit nåd för dina ögon, så tag emot skänkerna av mig, eftersom jag har fått se ditt ansikte, likasom såge jag ett gudaväsens ansikte, då du nu så gunstigt har tagit emot mig.</span> <span class="verse"><a name="11">11</a>Tag hälsningsskänkerna som jag har skickat emot dig; ty Gud har varit mig nådig, och jag har allt fullt upp.»  Och han bad honom så enträget, att han tog emot dem.</span> <span class="verse"><a name="12">12</a>Och Esau sade: »Låt oss bryta upp och draga vidare; jag vill gå framför dig.»</span> <span class="verse"><a name="13">13</a>Men han svarade honom: »Min herre ser själv att barnen äro späda, och att jag har med mig får och kor som giva di; driver man dessa för starkt en enda dag, så dör hela hjorden.</span> <span class="verse"><a name="14">14</a>Må därför min herre draga åstad före sin tjänare, så vill jag komma efter i sakta mak, i den mån boskapen, som drives framför mig, och barnen orka följa med, till dess jag kommer till min herre i Seir.»</span> <span class="verse"><a name="15">15</a>Då sade Esau: »Så vill jag åtminstone lämna kvar hos dig en del av mitt folk.»  Men han svarade: »Varför så?  Må jag allenast finna nåd för min herres ögon.»</span> <span class="verse"><a name="16">16</a>Så vände Esau om, samma dag, och tog vägen till Seir.</span> <span class="verse"><a name="17">17</a>Men Jakob bröt upp och drog till Suckot och byggde sig där ett hus.  Och åt sin boskap gjorde han <b>lövhyddor</b>; därav fick platsen namnet Suckot.</span> <span class="verse"><a name="18">18</a>Och Jakob kom på sin färd ifrån Paddan-Aram välbehållen till Sikems stad i Kanaans land och slog upp sitt läger utanför staden.</span> <span class="verse"><a name="19">19</a>Och det jordstycke där han hade slagit upp sitt tält köpte han av Hamors, Sikems faders, barn för hundra kesitor.</span> <span class="verse"><a name="20">20</a>Och han reste där ett altare och kallade det <b>El-Elohe-Israel</b>.</span> </p></div</div></div></body></html>