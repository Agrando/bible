<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/gen/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/gen">Genesis</a> &gt <strong>Chapter 26</strong></div><p><span class="verse"><a name="1">1</a>Men en hungersnöd uppstod i landet, en ny hungersnöd, efter den som hade varit förut, i Abrahams tid.  Då begav sig Isak till Abimelek, filistéernas konung, i Gerar.</span> <span class="verse"><a name="2">2</a>Och HERREN uppenbarade sig för honom och sade: »Drag icke ned till Egypten; bo kvar i det land som jag skall säga dig.</span> <span class="verse"><a name="3">3</a>Stanna såsom främling här i landet; jag skall vara med dig och välsigna dig, ty åt dig och din säd skall jag giva alla dessa länder, och skall hålla den ed som jag har svurit din fader Abraham.</span> <span class="verse"><a name="4">4</a>Jag skall göra din säd talrik såsom stjärnorna på himmelen, och jag skall giva åt din säd alla dessa länder; och i din säd skola alla folk på jorden välsigna sig,</span> <span class="verse"><a name="5">5</a>därför att Abraham har lyssnat till mina ord och hållit vad jag har bjudit honom hålla, mina bud, mina stadgar och mina lagar.»</span> <span class="verse"><a name="6">6</a>Så stannade Isak kvar i Gerar.</span> <span class="verse"><a name="7">7</a>Och när männen på orten frågade honom om hans hustru, sade han: »Hon är min syster.»  Han fruktade nämligen för att säga att hon var hans hustru, ty han tänkte: »Männen här på orten kunde då dräpa mig för Rebeckas skull, eftersom hon är så fager att skåda.»</span> <span class="verse"><a name="8">8</a>Men när han hade varit där en längre tid, hände sig en gång, då Abimelek, filistéernas konung, blickade ut genom fönstret, att han fick se Isak kärligt skämta med sin hustru Rebecka.</span> <span class="verse"><a name="9">9</a>Då kallade Abimelek Isak till sig och sade: »Hon är ju din hustru; huru har du då kunnat säga: 'Hon är min syster'?»  Isak svarade honom: »Jag fruktade att jag annars skulle bliva dödad för hennes skull.»</span> <span class="verse"><a name="10">10</a>Då sade Abimelek: »Vad har du gjort mot oss!  Huru lätt kunde det icke hava skett att någon av folket hade lägrat din hustru? Och så hade du dragit skuld över oss.»</span> <span class="verse"><a name="11">11</a>Sedan bjöd Abimelek allt folket och sade: »Den som kommer vid denne man eller vid hans hustru, han skall straffas med döden.»</span> <span class="verse"><a name="12">12</a>Och Isak sådde där i landet och fick det året hundrafalt, ty HERREN välsignade honom.</span> <span class="verse"><a name="13">13</a>Och han blev en mäktig man; hans makt blev större och större, så att han till slut var mycket mäktig.</span> <span class="verse"><a name="14">14</a>Han ägde så många får och fäkreatur och så många tjänare, att filistéerna begynte avundas honom.</span> <span class="verse"><a name="15">15</a>Och alla de brunnar som hans faders tjänare hade grävt i hans fader Abrahams tid, dem hade filistéerna kastat igen och fyllt med grus.</span> <span class="verse"><a name="16">16</a>Och Abimelek sade till Isak: »Drag bort ifrån oss; ty du har blivit oss alltför mäktig.»</span> <span class="verse"><a name="17">17</a>Då drog Isak bort därifrån och slog upp sitt läger i Gerars dal och bodde där.</span> <span class="verse"><a name="18">18</a>Och Isak lät åter gräva ut de vattenbrunnar som hade blivit grävda i hans fader Abrahams tid, men som filistéerna efter Abrahams död hade kastat igen; och han gav dem åter de namn som hans fader hade givit dem.</span> <span class="verse"><a name="19">19</a>Och Isaks tjänare grävde i dalen och funno där en brunn med rinnande vatten.</span> <span class="verse"><a name="20">20</a>Men herdarna i Gerar begynte tvista med Isaks herdar och sade: »Vattnet är vårt.»  Då gav han den brunnen namnet <b>Esek</b>, eftersom de hade kivat med honom.</span> <span class="verse"><a name="21">21</a>Därefter grävde de en annan brunn, men om den kommo de ock i tvist; då gav han den namnet <b>Sitna</b>.</span> <span class="verse"><a name="22">22</a>Sedan begav han sig därifrån till en annan plats och grävde åter en brunn; om den tvistade de icke.  Därför gav han denna namnet <b>Rehobot</b>, i det han sade: »Nu har ju HERREN givit oss utrymme, så att vi kunna föröka oss i landet.»</span> <span class="verse"><a name="23">23</a>Sedan drog han därifrån upp till Beer-Seba.</span> <span class="verse"><a name="24">24</a>Och HERREN uppenbarade sig för honom den natten och sade: »Jag är Abrahams, din faders, Gud.  Frukta icke, ty jag är med dig, och jag skall välsigna dig och göra din säd talrik, för min tjänare Abrahams skull.»</span> <span class="verse"><a name="25">25</a>Då byggde han där ett altare och åkallade HERRENS namn och slog där upp sitt tält.  Och Isaks tjänare grävde där en brunn.</span> <span class="verse"><a name="26">26</a>Och Abimelek begav sig till honom från Gerar med Ahussat, sin vän, och Pikol, sin härhövitsman.</span> <span class="verse"><a name="27">27</a>Men Isak sade till dem: »Varför kommen I till mig, I som haten mig och haven drivit mig ifrån eder?»</span> <span class="verse"><a name="28">28</a>De svarade: »Vi hava tydligt sett att HERREN är med dig; därför tänkte vi: 'Låt oss giva varandra en ed, vi och du, så att vi sluta ett förbund med dig,</span> <span class="verse"><a name="29">29</a>att du icke skall göra oss något ont, likasom vi å vår sida icke hava kommit vid dig, och likasom vi icke hava gjort dig annat än gott och hava låtit dig fara i frid.'  Du är nu HERRENS välsignade.»</span> <span class="verse"><a name="30">30</a>Då gjorde han ett gästabud för dem, och de åto och drucko.</span> <span class="verse"><a name="31">31</a>Bittida följande morgon svuro de varandra eden; sedan lät Isak dem gå, och de foro ifrån honom i frid.</span> <span class="verse"><a name="32">32</a>Samma dag kommo Isaks tjänare och berättade för honom om den brunn som de hade grävt och sade till honom: »Vi hava funnit vatten.»</span> <span class="verse"><a name="33">33</a>Och han kallade den Sibea.  Därav heter staden Beer-Seba ännu i dag.</span> <span class="verse"><a name="34">34</a>När Esau var fyrtio år gammal, tog han till hustrur Judit, dotter till hetiten Beeri, och Basemat, dotter till hetiten Elon.</span> <span class="verse"><a name="35">35</a>Men dessa blevo en hjärtesorg för Isak och Rebecka.</span> </p></div</div></div></body></html>