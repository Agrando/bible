<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/gen/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/gen">Genesis</a> &gt <strong>Chapter 21</strong></div><p><span class="verse"><a name="1">1</a>Och HERREN såg till Sara, såsom han hade lovat, och HERREN gjorde med Sara såsom han hade sagt.</span> <span class="verse"><a name="2">2</a>Sara blev havande och födde åt Abraham en son på hans ålderdom, vid den bestämda tid som Gud hade sagt honom.</span> <span class="verse"><a name="3">3</a>Och Abraham gav den son som var född åt honom, den som Sara hade fött åt honom, namnet Isak.</span> <span class="verse"><a name="4">4</a>Och Abraham omskar sin son Isak, när denne var åtta dagar gammal, såsom Gud hade bjudit honom.</span> <span class="verse"><a name="5">5</a>Och Abraham var hundra år gammal, när hans son Isak föddes åt honom.</span> <span class="verse"><a name="6">6</a>Och Sara sade: »Gud har berett mig ett löje; var och en som får höra detta skall le mot mig.»</span> <span class="verse"><a name="7">7</a>Och hon sade: »Vem skulle hava sagt Abraham att Sara skulle giva barn di?  Och nu har jag fött honom en son på hans ålderdom!»</span> <span class="verse"><a name="8">8</a>Och barnet växte upp och blev avvant; och den dag då Isak avvandes gjorde Abraham ett stort gästabud.</span> <span class="verse"><a name="9">9</a>Då fick Sara se Hagars, den egyptiska kvinnans, son, som denna hade fött åt Abraham, leka och skämta;</span> <span class="verse"><a name="10">10</a>och hon sade till Abraham: »Driv ut denna tjänstekvinna och hennes son, ty denna tjänstekvinnas son skall icke ärva med min son Isak.»</span> <span class="verse"><a name="11">11</a>Det talet misshagade Abraham mycket för hans sons skull.</span> <span class="verse"><a name="12">12</a>Men Gud sade till Abraham: »Du må icke för gossens och för din tjänstekvinnas skull låta detta misshaga dig.  Lyssna till Sara i allt vad hon säger dig; ty genom Isak är det som säd skall uppkallas efter dig.</span> <span class="verse"><a name="13">13</a>Men också tjänstekvinnans son skall jag göra till ett folk, därför att han är din säd.»</span> <span class="verse"><a name="14">14</a>Bittida följande morgon tog Abraham bröd och en lägel med vatten och gav det åt Hagar; han lade det på hennes rygg och gav henne barnet med och lät henne gå.  Och hon begav sig åstad och irrade omkring i Beer-Sebas öken.</span> <span class="verse"><a name="15">15</a>Men när vattnet i lägeln hade tagit slut, kastade hon barnet ifrån sig under en buske</span> <span class="verse"><a name="16">16</a>och gick bort och satte sig ett stycke därifrån, på ett bågskotts avstånd, ty hon tänkte: »Jag förmår icke se på, huru barnet dör.»  Och där hon nu satt, på något avstånd, brast hon ut i gråt.</span> <span class="verse"><a name="17">17</a>Då hörde Gud gossens röst, och Guds ängel ropade till Hagar från himmelen och sade till henne: »Vad fattas dig, Hagar?  Frukta icke; ty Gud har hört gossens röst, där han ligger.</span> <span class="verse"><a name="18">18</a>Gå och lyft upp gossen, och tag honom vid handen; jag skall göra honom till ett stort folk.»</span> <span class="verse"><a name="19">19</a>Och Gud öppnade hennes ögon, så att hon blev varse en vattenbrunn.  Och hon gick dit och fyllde sin lägel med vatten och gav gossen att dricka.</span> <span class="verse"><a name="20">20</a>Och Gud var med gossen, och han växte upp och bodde i öknen och blev med tiden en bågskytt.</span> <span class="verse"><a name="21">21</a>Han bodde i öknen Paran; och hans moder tog en hustru åt honom från Egyptens land.</span> <span class="verse"><a name="22">22</a>Vid den tiden kom Abimelek med Pikol, sin härhövitsman, och talade med Abraham och sade: »Gud är med dig i allt vad du gör.</span> <span class="verse"><a name="23">23</a>Så lova mig nu här med ed vid Gud att du icke skall göra dig skyldig till något svek mot mig eller mina barn och efterkommande, utan att du skall bevisa mig och det land där du nu bor såsom främling samma godhet som jag har bevisat dig.»</span> <span class="verse"><a name="24">24</a>Abraham sade: »Det vill jag lova dig.»</span> <span class="verse"><a name="25">25</a>Dock gjorde Abraham Abimelek förebråelser angående en vattenbrunn som Abimeleks tjänare hade tagit ifrån honom.</span> <span class="verse"><a name="26">26</a>Men Abimelek svarade: »Jag vet icke vem som har gjort detta; själv har du ingenting sagt mig, och jag har icke hört något därom förrän i dag.»</span> <span class="verse"><a name="27">27</a>Då tog Abraham får och fäkreatur och gav åt Abimelek; och de slöto förbund med varandra.</span> <span class="verse"><a name="28">28</a>Men Abraham ställde sju lamm av hjorden avsides.</span> <span class="verse"><a name="29">29</a>Då sade Abimelek till Abraham: »Vad betyda de sju lammen som du har ställt där avsides?»</span> <span class="verse"><a name="30">30</a>Han svarade: »Dessa sju lamm skall du taga emot av mig, för att detta må vara mig till ett vittnesbörd därom att det är jag som har grävt denna brunn.»</span> <span class="verse"><a name="31">31</a>Därav kallades det stället <b>Beer-Seba</b>, eftersom de båda där gingo eden.</span> <span class="verse"><a name="32">32</a>När de så hade slutit förbund vid Beer-Seba, stodo Abimelek och hans härhövitsman Pikol upp och vände tillbaka till filistéernas land.</span> <span class="verse"><a name="33">33</a>Och Abraham planterade en tamarisk vid Beer-Seba och åkallade där HERRENS, den evige Gudens, namn.</span> <span class="verse"><a name="34">34</a>Och Abraham bodde i filistéernas land en lång tid.  likhet med varandra.</span> </p></div</div></div></body></html>