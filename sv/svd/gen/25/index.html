<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/gen/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/gen">Genesis</a> &gt <strong>Chapter 25</strong></div><p><span class="verse"><a name="1">1</a>Och Abraham tog sig ännu en hustru, och hon hette Ketura.</span> <span class="verse"><a name="2">2</a>Hon födde åt honom Simran, Joksan, Medan, Midjan, Jisbak och Sua.</span> <span class="verse"><a name="3">3</a>Och Joksan födde Saba och Dedan, och Dedans söner voro assuréerna, letuséerna och leumméerna.</span> <span class="verse"><a name="4">4</a>Och Midjans söner voro Efa, Efer, Hanok, Abida och Eldaa.  Alla dessa voro Keturas söner.</span> <span class="verse"><a name="5">5</a>Och Abraham gav allt vad han ägde åt Isak.</span> <span class="verse"><a name="6">6</a>Men åt sönerna till sina bihustrur gav Abraham skänker och skilde dem, medan han själv ännu levde, från sin son Isak och lät dem draga österut, bort till Österlandet.</span> <span class="verse"><a name="7">7</a>Och detta är antalet av Abrahams levnadsår: ett hundra sjuttiofem år;</span> <span class="verse"><a name="8">8</a>därefter gav Abraham upp andan och dog i en god ålder, gammal och mätt på livet, och blev samlad till sina fäder.</span> <span class="verse"><a name="9">9</a>Och hans söner Isak och Ismael begrovo honom i grottan i Makpela, på hetiten Efrons, Sohars sons, åker gent emot Mamre,</span> <span class="verse"><a name="10">10</a>den åker som Abraham hade köpt av Hets barn; där blev Abraham begraven, såväl som hans hustru Sara.</span> <span class="verse"><a name="11">11</a>Och efter Abrahams död välsignade Gud hans son Isak.  Och Isak bodde vid Beer-Lahai-Roi.</span> <span class="verse"><a name="12">12</a>Och detta är berättelsen om Ismaels släkt, Abrahams sons, som föddes åt Abraham av Hagar, Saras egyptiska tjänstekvinna.</span> <span class="verse"><a name="13">13</a>Dessa äro namnen på Ismaels söner, med deras namn, efter deras ättföljd: Nebajot, Ismaels förstfödde, vidare Kedar, Adbeel, Mibsam,</span> <span class="verse"><a name="14">14</a>Misma, Duma och Massa,</span> <span class="verse"><a name="15">15</a>Hadad och Tema, Jetur, Nafis och Kedma.</span> <span class="verse"><a name="16">16</a>Dessa voro Ismaels söner och dessa deras namn, i deras byar och tältläger, tolv hövdingar efter deras stammar.</span> <span class="verse"><a name="17">17</a>Och detta är antalet av Ismaels levnadsår: ett hundra trettiosju år; därefter gav han upp andan och dog och blev samlad till sina fäder.</span> <span class="verse"><a name="18">18</a>Och de hade sina boningsplatser från Havila ända till Sur, som ligger gent emot Egypten, fram emot Assyrien.  Han kom i strid med alla sina bröder.</span> <span class="verse"><a name="19">19</a>Och detta är berättelsen om Isaks, Abrahams sons, släkt. Abraham födde Isak;</span> <span class="verse"><a name="20">20</a>och Isak var fyrtio år gammal, när han till hustru åt sig tog Rebecka, som var dotter till araméen Betuel från Paddan-Aram och syster till araméen Laban.</span> <span class="verse"><a name="21">21</a>Och Isak bad till HERREN för sin hustru Rebecka, ty hon var ofruktsam; och HERREN bönhörde honom, så att hans hustru Rebecka blev havande.</span> <span class="verse"><a name="22">22</a>Men barnen stötte varandra i hennes liv; då sade hon: »Om det skulle gå så, varför skulle jag då vara till?»  Och hon gick bort för att fråga HERREN.</span> <span class="verse"><a name="23">23</a>Och HERREN svarade henne: »Två folk finnas i ditt liv, två folkstammar skola ur ditt sköte söndras från varandra; den ena stammen skall vara den andra övermäktig, och den äldre skall tjäna den yngre.»</span> <span class="verse"><a name="24">24</a>När sedan tiden var inne att hon skulle föda, se, då funnos tvillingar i hennes liv.</span> <span class="verse"><a name="25">25</a>Den som först kom fram var rödlätt och över hela kroppen såsom en hårmantel; och de gåvo honom namnet Esau.</span> <span class="verse"><a name="26">26</a>Därefter kom hans broder fram, och denne höll med sin hand i Esaus häl; och han fick namnet Jakob.  Men Isak var sextio år gammal, när de föddes.</span> <span class="verse"><a name="27">27</a>Och barnen växte upp, och Esau blev en skicklig jägare, som höll sig ute på marken; Jakob åter blev en fromsint man, som bodde i tält.</span> <span class="verse"><a name="28">28</a>Och Isak hade Esau kärast, ty han hade smak för villebråd; men Rebecka hade Jakob kärast.</span> <span class="verse"><a name="29">29</a>En gång, då Jakob höll på att koka något till soppa, kom Esau hem från marken, uppgiven av hunger.</span> <span class="verse"><a name="30">30</a>Och Esau sade till Jakob: »Låt mig få till livs av det röda, det röda du har där; ty jag är uppgiven av hunger.»  Därav fick han namnet <b>Edom</b>.</span> <span class="verse"><a name="31">31</a>Men Jakob sade: »Sälj då nu åt mig din förstfödslorätt.»</span> <span class="verse"><a name="32">32</a>Esau svarade: »Jag är ju döden nära; vartill gagnar mig då min förstfödslorätt?»</span> <span class="verse"><a name="33">33</a>Jakob sade: »Så giv mig nu din ed därpå.»  Och han gav honom sin ed och sålde så sin förstfödslorätt till Jakob.</span> <span class="verse"><a name="34">34</a>Men Jakob gav Esau bröd och linssoppa; och han åt och drack och stod sedan upp och gick sin väg.  Så ringa aktade Esau sin förstfödslorätt.</span> </p></div</div></div></body></html>