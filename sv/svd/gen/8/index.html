<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/gen/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/gen">Genesis</a> &gt <strong>Chapter 8</strong></div><p><span class="verse"><a name="1">1</a>Då tänkte Gud på Noa och på alla de vilda djur och alla de boskapsdjur som voro med honom i arken.  Och Gud lät en vind gå fram över jorden, så att vattnet sjönk undan;</span> <span class="verse"><a name="2">2</a>och djupets källor och himmelens fönster tillslötos, och regnet från himmelen upphörde.</span> <span class="verse"><a name="3">3</a>Och vattnet vek bort ifrån jorden mer och mer; efter hundra femtio dagar begynte vattnet avtaga.</span> <span class="verse"><a name="4">4</a>Och i sjunde månaden, på sjuttonde dagen i månaden, stannade arken på Ararats berg.</span> <span class="verse"><a name="5">5</a>Och vattnet avtog mer och mer intill tionde månaden.  I tionde månaden, på första dagen i månaden, blevo bergstopparna synliga.</span> <span class="verse"><a name="6">6</a>Och efter fyrtio dagar öppnade Noa fönstret som han hade gjort på arken,</span> <span class="verse"><a name="7">7</a>och lät en korp flyga ut; denne flög fram och åter, till dess vattnet hade torkat bort ifrån jorden.</span> <span class="verse"><a name="8">8</a>Sedan lät han en duva flyga ut, för att få se om vattnet hade sjunkit undan från marken.</span> <span class="verse"><a name="9">9</a>Men duvan fann ingen plats där hon kunde vila sin fot, utan kom tillbaka till honom i arken, ty vatten betäckte hela jorden.  Då räckte han ut sin hand och tog henne in till sig i arken.</span> <span class="verse"><a name="10">10</a>Sedan väntade han ännu ytterligare sju dagar och lät så duvan än en gång flyga ut ur arken.</span> <span class="verse"><a name="11">11</a>Och duvan kom till honom mot aftonen, och se, då hade hon ett friskt olivlöv i sin näbb.  Då förstod Noa att vattnet hade sjunkit undan från jorden.</span> <span class="verse"><a name="12">12</a>Men han väntade ännu ytterligare sju dagar och lät så duvan åter flyga ut; då kom hon icke mer tillbaka till honom.</span> <span class="verse"><a name="13">13</a>I det sexhundraförsta året, i första månaden, på första dagen i månaden, hade vattnet sinat bort ifrån jorden.  Då tog Noa av taket på arken och såg nu att marken var fri ifrån vatten.</span> <span class="verse"><a name="14">14</a>Och i andra månaden, på tjugusjunde dagen i månaden, var jorden alldeles torr.</span> <span class="verse"><a name="15">15</a>Då talade Gud till Noa och sade:</span> <span class="verse"><a name="16">16</a>»Gå ut ur arken med din hustru och dina söner och dina söners hustrur.</span> <span class="verse"><a name="17">17</a>Alla djur som du har hos dig, vad slags kött det vara må, både fåglar och fyrfotadjur och alla kräldjur som röra sig på jorden, skall du låta gå ut med dig, för att de må växa till på jorden och vara fruktsamma och föröka sig på jorden.»</span> <span class="verse"><a name="18">18</a>Så gick då Noa ut med sina söner och sin hustru och sina söners hustrur.</span> <span class="verse"><a name="19">19</a>Och alla fyrfotadjur, alla kräldjur och alla fåglar, alla slags djur som röra sig på jorden, gingo ut ur arken, efter sina släkten.</span> <span class="verse"><a name="20">20</a>Och Noa byggde ett altare åt HERREN och tog av alla rena fyrfotadjur och av alla rena fåglar och offrade brännoffer på altaret.</span> <span class="verse"><a name="21">21</a>När HERREN kände den välbehagliga lukten, sade han vid sig själv: »Jag skall härefter icke mer förbanna marken för människans skull, eftersom ju människans hjärtas uppsåt är ont allt ifrån ungdomen.  Och jag skall härefter icke mer dräpa allt levande, såsom jag nu har gjort.</span> <span class="verse"><a name="22">22</a>Så länge jorden består, skola härefter sådd och skörd, köld och värme, sommar och vinter, dag och natt aldrig upphöra.»</span> </p></div</div></div></body></html>