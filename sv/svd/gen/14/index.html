<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/gen/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/gen">Genesis</a> &gt <strong>Chapter 14</strong></div><p><span class="verse"><a name="1">1</a>På den tid då Amrafel var konung i Sinear, Arjok konung i Ellasar, Kedorlaomer konung i Elam och Tideal konung över Goim, hände sig</span> <span class="verse"><a name="2">2</a>att dessa begynte krig mot Bera, konungen i Sodom, Birsa, konungen i Gomorra, Sinab, konungen i Adma, Semeber, konungen i Seboim, och mot konungen i Bela, det är Soar.</span> <span class="verse"><a name="3">3</a>De förenade sig alla och tågade till Siddimsdalen, där Salthavet nu är.</span> <span class="verse"><a name="4">4</a>I tolv år hade de varit under Kedorlaomer, men i det trettonde året hade de avfallit.</span> <span class="verse"><a name="5">5</a>Så kom nu i det fjortonde året Kedorlaomer med de konungar som voro på hans sida; och de slogo rafaéerna i Asterot-Karnaim, suséerna i Ham, eméerna i Save-Kirjataim</span> <span class="verse"><a name="6">6</a>och horéerna på deras berg Seir och drevo dem ända till El-Paran vid öknen.</span> <span class="verse"><a name="7">7</a>Sedan vände de om och kommo till En-Mispat, det är Kades, och härjade amalekiternas hela land; de slogo ock amoréerna som bodde i Hasason-Tamar.</span> <span class="verse"><a name="8">8</a>Då drogo konungen i Sodom, konungen i Gomorra, konungen i Adma, konungen i Seboim och konungen i Bela, det är Soar, ut och ställde upp sig i Siddimsdalen till strid mot dem --</span> <span class="verse"><a name="9">9</a>mot Kedorlaomer, konungen i Elam, Tideal, konungen över Goim, Amrafel, konungen i Sinear, och Arjok, konungen i Ellasar, fyra konungar mot de fem.</span> <span class="verse"><a name="10">10</a>Men Siddimsdalen var full av jordbecksgropar.  Och konungarna i Sodom och Gomorra måste fly och föllo då i dessa, och de som kommo undan flydde till bergsbygden.</span> <span class="verse"><a name="11">11</a>Så togo de allt gods som fanns i Sodom och Gomorra, och alla livsmedel där, och tågade bort;</span> <span class="verse"><a name="12">12</a>de togo ock med sig Lot, Abrams brorson, och hans ägodelar, när de tågade bort; ty denne bodde i Sodom.</span> <span class="verse"><a name="13">13</a>Men en av de räddade kom och berättade detta för Abram, hebréen; denne bodde vid den terebintlund som tillhörde amoréen Mamre, Eskols och Aners broder, och dessa voro i förbund med Abram.</span> <span class="verse"><a name="14">14</a>Då nu Abram hörde att hans frände var fången, lät han sina mest beprövade tjänare, sådana som voro födda i hans hus, tre hundra aderton män, rycka ut, och förföljde fienderna ända till Dan.</span> <span class="verse"><a name="15">15</a>Och han delade sitt folk och överföll dem så om natten med sina tjänare och slog dem, och förföljde dem sedan ända till Hoba, norr om Damaskus,</span> <span class="verse"><a name="16">16</a>och tog tillbaka allt godset; sin frände Lot och hans ägodelar tog han ock tillbaka, ävensom kvinnorna och det övriga folket.</span> <span class="verse"><a name="17">17</a>Då han nu var på återvägen, sedan han hade slagit Kedorlaomer och de konungar som voro på hans sida, gick konungen i Sodom honom till mötes i Savedalen, det är Konungsdalen.</span> <span class="verse"><a name="18">18</a>Och Melki-Sedek, konungen i Salem, lät bära ut bröd och vin; denne var präst åt Gud den Högste.</span> <span class="verse"><a name="19">19</a>Och han välsignade honom och sade: »Välsignad vare Abram av Gud den Högste, himmelens och jordens skapare!</span> <span class="verse"><a name="20">20</a>Och välsignad vare Gud den Högste, som har givit dina ovänner i din hand!»  Och Abram gav honom tionde av allt.</span> <span class="verse"><a name="21">21</a>Och konungen i Sodom sade till Abram: »Giv mig folket; godset må du behålla för dig själv.»</span> <span class="verse"><a name="22">22</a>Men Abram svarade konungen i Sodom: »Jag lyfter min hand upp till HERREN, till Gud den Högste, himmelens och jordens skapare, och betygar</span> <span class="verse"><a name="23">23</a>att jag icke vill taga ens en tråd eller en skorem, än mindre något annat som tillhör dig.  Du skall icke kunna säga: 'Jag har riktat Abram.'</span> <span class="verse"><a name="24">24</a>Jag vill intet hava; det är nog med vad mina män hava förtärt och den del som tillkommer mina följeslagare.  Aner, Eskol och Mamre, de må få sin del.»</span> </p></div</div></div></body></html>