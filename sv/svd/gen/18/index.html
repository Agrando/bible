<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/gen/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/gen">Genesis</a> &gt <strong>Chapter 18</strong></div><p><span class="verse"><a name="1">1</a>Och HERREN uppenbarade sig för honom vid Mamres terebintlund, där han satt vid ingången till sitt tält, då det var som hetast på dagen.</span> <span class="verse"><a name="2">2</a>När han lyfte upp sina ögon, fick han se tre män stå framför sig. Och då han såg dem, skyndade han emot dem från tältets ingång och bugade sig ned till jorden</span> <span class="verse"><a name="3">3</a>och sade: »Herre, har jag funnit nåd för dina ögon, så gå icke förbi din tjänare.</span> <span class="verse"><a name="4">4</a>Låt mig hämta litet vatten, så att I kunnen två edra fötter; och vilen eder under trädet.</span> <span class="verse"><a name="5">5</a>Jag vill ock hämta ett stycke bröd, så att I kunnen vederkvicka eder, innan I gån vidare, eftersom I nu haven tagit vägen förbi eder tjänare.»  De sade: »Gör såsom du har sagt.»</span> <span class="verse"><a name="6">6</a>Och Abraham skyndade in i tältet till Sara och sade: »Skynda dig och tag tre sea-mått fint mjöl, knåda det och baka kakor.»</span> <span class="verse"><a name="7">7</a>Men själv hastade Abraham bort till boskapen och tog en god ungkalv och gav den åt sin tjänare, och denne skyndade sig att tillreda den.</span> <span class="verse"><a name="8">8</a>Och han tog gräddmjölk och söt mjölk och kalven, som han hade låtit tillreda, och satte fram för dem; och han stod själv hos dem under trädet, medan de åto.</span> <span class="verse"><a name="9">9</a>Och de sade till honom: »Var är din hustru Sara?»  Han svarade: »Därinne i tältet.»</span> <span class="verse"><a name="10">10</a>Då sade han: »Jag skall komma tillbaka till dig nästa år vid denna tid, och se, då skall din hustru Sara hava en son.»  Detta hörde Sara, där hon stod i ingången till tältet, som var bakom honom.</span> <span class="verse"><a name="11">11</a>Men Abraham och Sara voro gamla och komna till hög ålder, och Sara hade icke mer, såsom kvinnor pläga hava.</span> <span class="verse"><a name="12">12</a>Därför log Sara vid sig själv och tänkte: »Skulle jag väl nu på min ålderdom giva mig till lusta, nu då också min herre är gammal?»</span> <span class="verse"><a name="13">13</a>Men HERREN sade till Abraham: »Varför log Sara och tänkte: 'Skulle jag verkligen föda barn, så gammal som jag är?'</span> <span class="verse"><a name="14">14</a>Är då något så underbart, att HERREN icke skulle förmå det?  På den bestämda tiden skall jag komma tillbaka till dig, vid denna tid nästa år, och då skall Sara hava en son.»</span> <span class="verse"><a name="15">15</a>Då nekade Sara och sade: »Jag log icke»; ty hon blev förskräckt. Men han sade: »Jo, du log.»</span> <span class="verse"><a name="16">16</a>Och männen stodo upp för att gå därifrån och vände sina blickar ned mot Sodom, och Abraham gick med för att ledsaga dem.</span> <span class="verse"><a name="17">17</a>Och HERREN sade: »Kan jag väl dölja för Abraham vad jag tänker göra?</span> <span class="verse"><a name="18">18</a>Av Abraham skall ju bliva ett stort och mäktigt folk, och i honom skola alla folk på jorden varda välsignade.</span> <span class="verse"><a name="19">19</a>Ty därtill har jag utvalt honom, för att han skall bjuda sina barn och sitt hus efter sig att hålla HERRENS väg och öva rättfärdighet och rätt, på det att HERREN må låta det komma över Abraham, som han har lovat honom.»</span> <span class="verse"><a name="20">20</a>Och HERREN sade: »Ropet från Sodom och Gomorra är stort, och deras synd är mycket svår;</span> <span class="verse"><a name="21">21</a>därför vill jag gå ditned och se om de verkligen i allt hava gjort efter det rop som har kommit till mig; om så icke är, vill jag veta det.»</span> <span class="verse"><a name="22">22</a>Och männen begåvo sig därifrån och gingo mot Sodom; men Abraham stod ännu kvar inför HERREN.</span> <span class="verse"><a name="23">23</a>Och Abraham trädde närmare och sade: »Vill du då förgöra den rättfärdige tillika med den ogudaktige?</span> <span class="verse"><a name="24">24</a>Kanhända finnas femtio rättfärdiga i staden; vill du då förgöra den och icke skona orten för de femtio rättfärdigas skull som finnas där?</span> <span class="verse"><a name="25">25</a>Bort det, att du skulle så göra och döda den rättfärdige tillika med den ogudaktige, så att det skulle gå den rättfärdige likasom den ogudaktige; bort det ifrån dig!  Skulle han som är hela jordens domare icke göra vad rätt är?»</span> <span class="verse"><a name="26">26</a>HERREN sade: »Om jag i Sodom finner femtio rättfärdiga inom staden, så vill jag skona orten för deras skull.»</span> <span class="verse"><a name="27">27</a>Men Abraham svarade och sade: »Se, jag har dristat mig att tala till Herren, fastän jag är stoft och aska.»</span> <span class="verse"><a name="28">28</a>Kanhända skall det fattas fem i de femtio rättfärdiga; vill du då för de fems skull fördärva hela staden?»  Han sade: »Om jag där finner fyrtiofem; så skall jag icke fördärva den.»</span> <span class="verse"><a name="29">29</a>Men han fortfor att tala till honom och sade: »Kanhända skola fyrtio finnas där.»  Han svarade: »Jag skall då icke göra det, för de fyrtios skull.»</span> <span class="verse"><a name="30">30</a>Då sade han: »Herre, vredgas icke över att jag ännu talar något. Kanhända skola trettio finnas där.»  Han svarade: »Om jag där finner trettio, så skall jag icke göra det.»</span> <span class="verse"><a name="31">31</a>Men han sade: »Se, jag har dristat mig att tala till Herren. Kanhända skola tjugu finnas där.»  Han svarade: »Jag skall då icke fördärva den, för de tjugus skull.»</span> <span class="verse"><a name="32">32</a>Då sade han: »Herre, vredgas icke över att jag talar allenast ännu en gång.  Kanhända skola tio finnas där.»  Han svarade: »Jag skall då icke fördärva den, för de tios skull.»</span> <span class="verse"><a name="33">33</a>Och HERREN gick bort, sedan han hade talat ut med Abraham; och Abraham vände tillbaka hem.</span> </p></div</div></div></body></html>