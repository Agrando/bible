<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/gen/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/gen">Genesis</a> &gt <strong>Chapter 4</strong></div><p><span class="verse"><a name="1">1</a>Och mannen kände sin hustru Eva, och hon blev havande och födde Kain; då sade hon: »Jag har <b>fött</b> en man genom HERRENS hjälp.»</span> <span class="verse"><a name="2">2</a>Och hon födde åter en son, Abel, den förres broder.  Och Abel blev en fårherde, men Kain blev en åkerman.</span> <span class="verse"><a name="3">3</a>Och efter någon tid hände sig att Kain av markens frukt bar fram en offergåva åt HERREN.</span> <span class="verse"><a name="4">4</a>Också Abel bar fram sin gåva, av det förstfödda i hans hjord, av djurens fett.  Och HERREN såg till Abel och hans offergåva;</span> <span class="verse"><a name="5">5</a>men till Kain och hans offergåva såg han icke.  Då blev Kain mycket vred, och hans blick blev mörk.</span> <span class="verse"><a name="6">6</a>Och HERREN sade till Kain: »Varför är du vred, och varför är din blick så mörk?</span> <span class="verse"><a name="7">7</a>Är det icke så: om du har gott i sinnet, då ser du frimodigt upp; men om du icke har gott i sinnet, då lurar synden vid dörren; till dig står hennes åtrå, men du bör råda över henne.»</span> <span class="verse"><a name="8">8</a>Och Kain talade med sin broder Abel; och när de voro ute på marken, överföll Kain sin broder Abel och dräpte honom.</span> <span class="verse"><a name="9">9</a>Då sade HERREN till Kain: »Var är din broder Abel?»  Han svarade: »Jag vet icke; skall jag taga vara på min broder?»</span> <span class="verse"><a name="10">10</a>Då sade han: »Vad har du gjort!  Hör, din broders blod ropar till mig från jorden.</span> <span class="verse"><a name="11">11</a>Så vare du nu förbannad och förvisad ifrån åkerjorden, som har öppnat sin mun för att mottaga din broders blod av din hand.</span> <span class="verse"><a name="12">12</a>När du brukar jorden, skall den icke mer giva dig sin gröda. Ostadig och flyktig skall du bliva på jorden.»</span> <span class="verse"><a name="13">13</a>Då sade Kain till HERREN: »Min missgärning är större än att jag kan bära den.</span> <span class="verse"><a name="14">14</a>Se, du driver mig nu bort ifrån åkerjorden, och jag måste gömma mig undan för ditt ansikte.  Ostadig och flyktig skall jag bliva på jorden, och så skall ske att vemhelst som möter mig, han dräper mig.»</span> <span class="verse"><a name="15">15</a>Men HERREN sade till honom: »Nej, ty Kain skall bliva hämnad sjufalt, vemhelst som dräper honom.»  Och HERREN satte ett tecken till skydd för Kain, så att ingen som mötte honom skulle slå honom ihjäl.</span> <span class="verse"><a name="16">16</a>Så gick Kain bort ifrån HERRENS ansikte och bosatte sig i landet Nod, öster om Eden.</span> <span class="verse"><a name="17">17</a>Och Kain kände sin hustru, och hon blev havande och födde Hanok. Och han byggde en stad och kallade den staden Hanok, efter sin sons namn.</span> <span class="verse"><a name="18">18</a>Och åt Hanok föddes Irad, och Irad födde Mehujael, och Mehujael födde Metusael, och Metusael födde Lemek.</span> <span class="verse"><a name="19">19</a>Men Lemek tog sig två hustrur; den ena hette Ada, den andra Silla.</span> <span class="verse"><a name="20">20</a>Och Ada födde Jabal; han blev stamfader för dem som bo i tält och idka boskapsskötsel.</span> <span class="verse"><a name="21">21</a>Och hans broder hette Jubal; han blev stamfader för alla dem som hantera harpa och pipa.</span> <span class="verse"><a name="22">22</a>Men Silla födde ock en son, Tubal-Kain; han var smed och gjorde alla slags redskap av koppar och järn.  Och Tubal-Kains syster var Naama.</span> <span class="verse"><a name="23">23</a>Och Lemek sade till sina hustrur: »Ada och Silla, hören mina ord; I Lemeks hustrur, lyssnen till mitt tal: Se, en man dräper jag för vart sår jag får, och en yngling för var blånad jag får.</span> <span class="verse"><a name="24">24</a>Ja, sjufalt hämnad bliver Kain, men Lemek sju- och sjuttiofalt.»</span> <span class="verse"><a name="25">25</a>Och Adam kände åter sin hustru, och hon födde en son och gav honom namnet Set, i det hon sade: »Gud har <b>beskärt</b> mig en annan livsfrukt, till ersättning för Abel, eftersom Kain dräpte honom.»</span> <span class="verse"><a name="26">26</a>Men åt Set föddes ock en son, och han gav honom namnet Enos.  Vid denna tid begynte man åkalla HERRENS namn.</span> </p></div</div></div></body></html>