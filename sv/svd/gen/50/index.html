<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 50</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/gen/50"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/gen">Genesis</a> &gt <strong>Chapter 50</strong></div><p><span class="verse"><a name="1">1</a>Då föll Josef ned över sin faders ansikte och grät över honom och kysste honom.</span> <span class="verse"><a name="2">2</a>Och Josef bjöd läkarna som han hade i sin tjänst att de skulle balsamera hans fader; och läkarna balsamerade Israel.</span> <span class="verse"><a name="3">3</a>Därtill åtgingo fyrtio dagar; så många dagar åtgå nämligen för balsamering.  Och egyptierna begräto honom i sjuttio dagar.</span> <span class="verse"><a name="4">4</a>Men när gråtodagarna efter honom voro förbi, talade Josef till Faraos husfolk och sade: »Om jag har funnit nåd för edra ögon, så framfören till Farao dessa mina ord:</span> <span class="verse"><a name="5">5</a>Min fader har tagit en ed av mig och sagt: 'När jag är död, begrav mig då i den grav som jag har låtit gräva åt mig i Kanaans land.'  Så låt mig nu fara ditupp och begrava min fader; sedan skall jag komma tillbaka igen.»</span> <span class="verse"><a name="6">6</a>Farao svarade: »Far ditupp och begrav din fader, efter den ed som han har tagit av dig.»</span> <span class="verse"><a name="7">7</a>Då for Josef upp för att begrava sin fader, och med honom foro alla Faraos tjänare, de äldste i hans hus och alla de äldste i Egyptens land,</span> <span class="verse"><a name="8">8</a>därtill allt Josefs husfolk och hans bröder och hans faders husfolk; allenast sina kvinnor och barn, och sina får och fäkreatur lämnade de kvar i landet Gosen.</span> <span class="verse"><a name="9">9</a>Och med honom foro ditupp både vagnar och ryttare; och det var en mycket stor skara.</span> <span class="verse"><a name="10">10</a>När de nu kommo till Goren-Haatad, på andra sidan Jordan, höllo de där en mycket stor och högtidlig dödsklagan, och han anställde en sorgefest efter sin fader i sju dagar.</span> <span class="verse"><a name="11">11</a>Och när landets inbyggare, kananéerna, sågo sorgefesten i Goren-Haatad, sade de: »Det är en högtidlig <b>sorgefest</b> som <b>egyptierna</b> här hålla.»  Därav fick stället namnet Abel-Misraim; det ligger på andra sidan Jordan.</span> <span class="verse"><a name="12">12</a>Och hans söner gjorde med honom såsom han hade bjudit dem:</span> <span class="verse"><a name="13">13</a>hans söner förde honom till Kanaans land och begrovo honom i grottan på åkern i Makpela, den åker som Abraham hade köpt till egen grav av hetiten Efron, gent emot Mamre.</span> <span class="verse"><a name="14">14</a>Och sedan Josef hade begravit sin fader, vände han tillbaka till Egypten med sina bröder och alla dem som hade farit upp med honom för att begrava hans fader.</span> <span class="verse"><a name="15">15</a>Men när Josefs bröder sågo att deras fader var död, tänkte de: »Kanhända skall Josef nu bliva hätsk mot oss och vedergälla oss allt det onda som vi hava gjort mot honom.»</span> <span class="verse"><a name="16">16</a>Därför sände de bud till Josef och läto säga: »Din fader bjöd oss så före sin död:</span> <span class="verse"><a name="17">17</a>'Så skolen I säga till Josef: Käre, förlåt dina bröder vad de hava brutit och syndat, i det att de hava handlat så illa mot dig.'  Förlåt alltså nu din faders Guds tjänare vad de hava brutit.»  Och Josef grät, när de läto säga detta till honom.</span> <span class="verse"><a name="18">18</a>Sedan kommo ock hans bröder själva och föllo ned för honom och sade: »Se, vi vilja vara tjänare åt dig.»</span> <span class="verse"><a name="19">19</a>Men Josef sade till dem: »Frukten icke.  Hållen I då mig för Gud?</span> <span class="verse"><a name="20">20</a>I tänkten ont mot mig, men Gud har tänkt det till godo, för att låta det ske, som nu har skett, och så behålla mycket folk vid liv.</span> <span class="verse"><a name="21">21</a>Frukten därför nu icke; jag skall försörja eder och edra kvinnor och barn.»  Och han tröstade dem och talade vänligt med dem.</span> <span class="verse"><a name="22">22</a>Och Josef bodde kvar i Egypten med sin faders hus; och Josef blev ett hundra tio år gammal.</span> <span class="verse"><a name="23">23</a>Och Josef fick se Efraims barn till tredje led; också av Makir, Manasses son, föddes barn i Josefs sköte.</span> <span class="verse"><a name="24">24</a>Och Josef sade till sina bröder: »Jag dör, men Gud skall förvisso se till eder, och föra eder upp från detta land till det land som han med ed har lovat åt Abraham, Isak och Jakob.»</span> <span class="verse"><a name="25">25</a>Och Josef tog en ed av Israels barn och sade: »När nu Gud ser till eder, fören då mina ben härifrån.»</span> <span class="verse"><a name="26">26</a>Och Josef dog, när han var ett hundra tio år gammal.  Och man balsamerade honom, och han lades i en kista, i Egypten.</span> </p></div</div></div></body></html>