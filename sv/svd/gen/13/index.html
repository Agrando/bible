<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/gen/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/gen">Genesis</a> &gt <strong>Chapter 13</strong></div><p><span class="verse"><a name="1">1</a>Så drog då Abram upp från Egypten med sin hustru och allt vad han ägde, och Lot jämte honom, till Sydlandet.</span> <span class="verse"><a name="2">2</a>Och Abram var mycket rik på boskap och på silver och guld.</span> <span class="verse"><a name="3">3</a>Och han färdades ifrån lägerplats till lägerplats och kom så från Sydlandet ända till Betel, till det ställe där hans tält förut hade stått, mellan Betel och Ai,</span> <span class="verse"><a name="4">4</a>dit där han förra gången hade rest ett altare.  Och där åkallade Abram HERRENS namn.</span> <span class="verse"><a name="5">5</a>Men Lot, som drog med Abram, hade också får och fäkreatur och tält.</span> <span class="verse"><a name="6">6</a>Och landet räckte icke till för dem, så att de kunde bo tillsammans; ty deras ägodelar voro för stora för att de skulle kunna bo tillsammans;</span> <span class="verse"><a name="7">7</a>och tvister uppstodo mellan Abrams och Lots boskapsherdar. Tillika bodde på den tiden kananéerna och perisséerna där i landet.</span> <span class="verse"><a name="8">8</a>Då sade Abram till Lot: »Icke skall någon tvist vara mellan mig och dig, och mellan mina herdar och dina herdar; vi äro ju fränder.</span> <span class="verse"><a name="9">9</a>Ligger icke hela landet öppet för dig?  Skilj dig ifrån mig; vill du åt vänster, så går jag åt höger, och vill du åt höger, så går jag åt vänster.»</span> <span class="verse"><a name="10">10</a>Då lyfte Lot upp sina ögon och såg att hela Jordanslätten överallt var vattenrik.  Innan HERREN fördärvade Sodom och Gomorra, var den nämligen såsom HERRENS lustgård, såsom Egyptens land, ända fram emot Soar.</span> <span class="verse"><a name="11">11</a>Så utvalde då Lot åt sig hela Jordanslätten.  Och Lot bröt upp och drog österut, och de skildes så från varandra.</span> <span class="verse"><a name="12">12</a>Abram förblev boende i Kanaans land, och Lot bodde i städerna på Slätten och drog med sina tält ända inemot Sodom.</span> <span class="verse"><a name="13">13</a>Men folket i Sodom var mycket ont och syndigt inför HERREN.</span> <span class="verse"><a name="14">14</a>Och HERREN sade till Abram, sedan Lot hade skilt sig från honom: »Lyft upp dina ögon och se, från den plats där du står, mot norr och söder och öster och väster.»</span> <span class="verse"><a name="15">15</a>Ty hela det land som du nu ser skall jag giva åt dig och din säd för evärdlig tid.</span> <span class="verse"><a name="16">16</a>Och jag skall låta din säd bliva såsom stoftet på jorden; kan någon räkna stoftet på jorden, så skall ock din säd kunna räknas.</span> <span class="verse"><a name="17">17</a>Stå upp och drag igenom landet efter dess längd och dess bredd, ty åt dig skall jag giva det.»</span> <span class="verse"><a name="18">18</a>Och Abram drog åstad med sina tält och kom och bosatte sig vid Mamres terebintlund invid Hebron; och han byggde där ett altare åt HERREN.</span> </p></div</div></div></body></html>