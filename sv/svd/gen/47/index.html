<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 47</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/gen/47"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/gen">Genesis</a> &gt <strong>Chapter 47</strong></div><p><span class="verse"><a name="1">1</a>Och Josef kom och berättade för Farao och sade: »Min fader och mina bröder hava kommit från Kanaans land med sina får och fäkreatur och allt vad de äga; och de äro nu i landet Gosen.»</span> <span class="verse"><a name="2">2</a>Och han hade bland sina bröder tagit ut fem män; dem ställde han fram inför Farao.</span> <span class="verse"><a name="3">3</a>Då frågade Farao hans bröder: »Vad är edert yrke?»  De svarade Farao: »Dina tjänare äro fårherdar, såsom ock våra fäder hava varit.»</span> <span class="verse"><a name="4">4</a>Och de sade ytterligare till Farao: »Vi hava kommit för att bo någon tid här i landet; ty dina tjänare hade intet bete för sina får, eftersom hungersnöden är så svår i Kanaans land.  Så låt nu dina tjänare bo i landet Gosen.»</span> <span class="verse"><a name="5">5</a>Då sade Farao till Josef: »Din fader och dina bröder hava alltså nu kommit till dig.</span> <span class="verse"><a name="6">6</a>Egyptens land ligger öppet för dig; i den bästa delen av landet må du låta din fader och dina bröder bo.  Må de bo i landet Gosen, och ifall du vet om några bland dem att de äro dugande män, så sätt dessa till uppsyningsmän över min boskap.»</span> <span class="verse"><a name="7">7</a>Sedan hämtade Josef sin fader Jakob och förde honom fram inför Farao, och Jakob hälsade Farao.</span> <span class="verse"><a name="8">8</a>Men Farao frågade Jakob: »Huru hög är din ålder?»</span> <span class="verse"><a name="9">9</a>Jakob svarade Farao: »Min vandringstid har varat ett hundra trettio år.  Få och onda hava mina levnadsår varit, de nå icke upp till antalet av mina fäders levnadsår under deras vandringstid.»</span> <span class="verse"><a name="10">10</a>Och Jakob tog avsked av Farao och gick ut ifrån honom.</span> <span class="verse"><a name="11">11</a>Men Josef lät sin fader och sina bröder bo i Egyptens land och gav dem besittning där, i den bästa delen av landet, i landet Rameses, såsom Farao hade bjudit.</span> <span class="verse"><a name="12">12</a>Och Josef försörjde sin fader och sina bröder och hela sin faders hus, och gav var och en underhåll efter antalet av hans barn.</span> <span class="verse"><a name="13">13</a>Men ingenstädes i landet fanns bröd, ty hungersnöden var mycket svår, så att Egyptens land och Kanaans land försmäktade av hunger.</span> <span class="verse"><a name="14">14</a>Och för den säd som folket köpte samlade Josef till sig alla penningar som funnos i Egyptens land och i Kanaans land; och Josef lät föra penningarna in i Faraos hus.</span> <span class="verse"><a name="15">15</a>Men när penningarna togo slut i Egyptens land och i Kanaans land, kommo alla egyptier till Josef och sade: »Giv oss bröd; icke vill du väl att vi skola dö i din åsyn?  Vi hava ju inga penningar mer.»</span> <span class="verse"><a name="16">16</a>Josef svarade: »Fören hit eder boskap, så skall jag giva eder bröd i utbyte mot eder boskap, om I icke mer haven några penningar.»</span> <span class="verse"><a name="17">17</a>Då förde de sin boskap till Josef, och Josef gav dem bröd i utbyte mot deras hästar, får, fäkreatur och åsnor.  Så underhöll han dem det året och gav dem bröd i utbyte mot all deras boskap.</span> <span class="verse"><a name="18">18</a>Så gick detta år till ända.  Men det följande året kommo de åter till honom och sade till honom: »Vi vilja icke dölja det för min herre: penningarna äro slut, och den boskap vi ägde har kommit i min herres ägo; intet annat finnes nu kvar att giva åt min herre än våra kroppar och vår jord.</span> <span class="verse"><a name="19">19</a>Icke vill du att vi skola förgås inför dina ögon, vi med vår åkerjord?  Köp oss och vår jord för bröd, så vilja vi med vår jord bliva Faraos trälar; giv oss allenast utsäde, för att vi må leva och icke dö, och för att jorden icke må läggas öde.»</span> <span class="verse"><a name="20">20</a>Då köpte Josef all jord i Egypten åt Farao; ty egyptierna sålde var och en sin åker, eftersom hungersnöden så svårt tryckte dem. Så blev jorden Faraos egendom.</span> <span class="verse"><a name="21">21</a>Och folket förflyttade han till städerna, från den ena ändan av Egyptens område till den andra.</span> <span class="verse"><a name="22">22</a>Allenast prästernas jord köpte han icke, ty prästerna hade sitt bestämda underhåll av Farao, och de levde av det bestämda underhåll som Farao gav dem; därför behövde de icke sälja sin jord.</span> <span class="verse"><a name="23">23</a>Och Josef sade till folket: »Se, jag har nu köpt eder och eder jord åt Farao.  Där haven I utsäde; besån nu jorden.</span> <span class="verse"><a name="24">24</a>Och när grödan kommer in, skolen I giva en femtedel åt Farao; men fyra femtedelar skolen I själva hava till utsäde på åkern och till föda för eder och dem som I haven i edra hus och till föda för edra barn.»</span> <span class="verse"><a name="25">25</a>De svarade: »Du har behållit oss vid liv; låt oss finna nåd för min herres ögon, så vilja vi vara Faraos trälar.»</span> <span class="verse"><a name="26">26</a>Så gjorde Josef det till en stadga, som ännu i dag gäller för Egyptens jord, att man skulle giva femtedelen åt Farao. Allenast prästernas jord blev icke Faraos egendom.</span> <span class="verse"><a name="27">27</a>Så bodde nu Israel i Egyptens land, i landet Gosen; och de fingo sina besittningar där och voro fruktsamma och förökade sig storligen.</span> <span class="verse"><a name="28">28</a>Och Jakob levde sjutton år i Egyptens land, så att hans levnadsålder blev ett hundra fyrtiosju år.</span> <span class="verse"><a name="29">29</a>Då nu tiden närmade sig att Israel skulle dö, kallade han till sig sin son Josef och sade till honom: »Om jag har funnit nåd för dina ögon, så lägg din hand under min länd och lova att visa mig din kärlek och trofasthet därmed att du icke begraver mig i Egypten;</span> <span class="verse"><a name="30">30</a>fastmer, när jag har gått till vila hos mina fäder, skall du föra mig från Egypten och begrava mig i deras grav.»  Han svarade: »Jag skall göra såsom du har sagt.»</span> <span class="verse"><a name="31">31</a>Men han sade: »Giv mig din ed därpå.»  Och han gav honom sin ed. Då tillbad Israel, böjd mot sängens huvudgärd.</span> </p></div</div></div></body></html>