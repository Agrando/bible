<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/gen/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/gen">Genesis</a> &gt <strong>Chapter 23</strong></div><p><span class="verse"><a name="1">1</a>Och Sara blev ett hundra tjugusju år gammal; så gammal blev Sara.</span> <span class="verse"><a name="2">2</a>Och Sara dog i Kirjat-Arba, det är Hebron, i Kanaans land.  Och Abraham kom och höll dödsklagan efter Sara och begrät henne.</span> <span class="verse"><a name="3">3</a>Därefter stod Abraham upp och gick bort ifrån den döda och talade så till Hets barn:</span> <span class="verse"><a name="4">4</a>»Jag är en främling och gäst hos eder.  Låten mig nu få en egen grav hos eder, så att jag kan föra min döda dit och begrava henne.»</span> <span class="verse"><a name="5">5</a>Då svarade Hets barn Abraham och sade till honom:</span> <span class="verse"><a name="6">6</a>»Hör oss, herre.  Du är en Guds hövding bland oss; begrav din döda i den förnämligaste av våra gravar.  Ingen av oss skall vägra att giva dig sin grav till att där begrava din döda.»</span> <span class="verse"><a name="7">7</a>Men Abraham stod upp och bugade sig för landets folk, Hets barn;</span> <span class="verse"><a name="8">8</a>och han talade med dem och sade: »Om I tillstädjen att jag för ut min döda och begraver henne, så hören mig och läggen eder ut för mig hos Efron, Sohars son,</span> <span class="verse"><a name="9">9</a>så att han giver mig den grotta i Makpela, som tillhör honom, och som ligger vid ändan av hans åker.  Mot full betalning i eder krets må han giva mig den till egen grav.»</span> <span class="verse"><a name="10">10</a>Men Efron satt där bland Hets barn.  Och Efron, hetiten, svarade Abraham i närvaro av Hets barn, alla som bodde inom hans stadsport; han sade:</span> <span class="verse"><a name="11">11</a>»Icke så, min herre.  Hör mig: Jag skänker dig åkern; grottan som finnes där skänker jag dig ock; jag skänker dig den inför mina landsmäns ögon; begrav där din döda.»</span> <span class="verse"><a name="12">12</a>Men Abraham bugade sig för landets folk;</span> <span class="verse"><a name="13">13</a>och han talade till Efron i närvaro av landets folk och sade: »Värdes dock höra mig.  Jag vill betala åkerns värde; tag emot det av mig, och låt mig där begrava min döda.»</span> <span class="verse"><a name="14">14</a>Då svarade Efron Abraham och sade till honom:</span> <span class="verse"><a name="15">15</a>»Min herre, hör mig.  Ett jordstycke till ett värde av fyra hundra siklar silver, vad betyder det mellan mig och dig? Begrav du din döda.»</span> <span class="verse"><a name="16">16</a>Och Abraham förstod Efron och vägde upp åt honom den summa som Efron hade uppgivit i närvaro av Hets barn, fyra hundra siklar silver, sådant silver som var gångbart i handel.</span> <span class="verse"><a name="17">17</a>Så skedde det att Efrons åker i Makpela, gent emot Mamre, själva åkern med grottan som fanns där och alla träd på åkern, så långt dess område sträckte sig runt omkring, blev överlåten åt Abraham till egendom</span> <span class="verse"><a name="18">18</a>inför Hets barns ögon, inför alla som bodde inom hans stadsport.</span> <span class="verse"><a name="19">19</a>Därefter begrov Abraham sin hustru Sara i grottan på åkern i Makpela, gent emot Mamre, det är Hebron, i Kanaans land.</span> <span class="verse"><a name="20">20</a>Åkern med grottan som fanns där blev så av Hets barn överlåten åt Abraham till egen grav.</span> </p></div</div></div></body></html>