<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/gen/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/gen">Genesis</a> &gt <strong>Chapter 16</strong></div><p><span class="verse"><a name="1">1</a>Och Sarai, Abrams hustru, hade icke fött barn åt honom.  Men hon hade en egyptisk tjänstekvinna, som hette Hagar;</span> <span class="verse"><a name="2">2</a>och Sarai sade till Abram: »Se, HERREN har gjort mig ofruktsam, så att jag icke föder barn; gå in till min tjänstekvinna, kanhända skall jag få avkomma genom henne.»  Abram lyssnade till Sarais ord;</span> <span class="verse"><a name="3">3</a>och Sarai, Abrams hustru, tog sin egyptiska tjänstekvinna Hagar och gav henne till hustru åt sin man Abram, sedan denne hade bott tio år i Kanaans land.</span> <span class="verse"><a name="4">4</a>Och han gick in till Hagar, och hon blev havande.  När hon nu såg att hon var havande, ringaktade hon sin fru.</span> <span class="verse"><a name="5">5</a>Då sade Sarai till Abram: »Den orätt mig sker komme över dig. Jag själv lade min tjänstekvinna i din famn, men då hon nu ser att hon är havande, ringaktar hon mig.  HERREN döme mellan mig och dig.»</span> <span class="verse"><a name="6">6</a>Abram sade till Sarai: »Din tjänstekvinna är ju i din hand, gör med henne vad du finner för gott.»  När då Sarai tuktade henne, flydde hon bort ifrån henne.</span> <span class="verse"><a name="7">7</a>Men HERRENS ängel kom emot henne vid en vattenkälla i öknen, den källa som ligger vid vägen till Sur.</span> <span class="verse"><a name="8">8</a>Och han sade: »Hagar, Sarais tjänstekvinna, varifrån kommer du, och vart går du?»  Hon svarade: »Jag är stadd på flykt ifrån min fru Sarai.»</span> <span class="verse"><a name="9">9</a>Då sade HERRENS ängel till henne: »Vänd tillbaka till din fru, och ödmjuka dig under henne.»</span> <span class="verse"><a name="10">10</a>Och HERRENS ängel sade till henne: »Jag skall göra din säd mycket talrik, så att man icke skall kunna räkna den för dess myckenhets skull.»</span> <span class="verse"><a name="11">11</a>Ytterligare sade HERRENS ängel till henne: »Se, du är havande och skall föda en son; honom skall du giva namnet Ismael, därför att HERREN har hört ditt lidande.</span> <span class="verse"><a name="12">12</a>Och han skall bliva lik en vildåsna; hans hand skall vara emot var man, och var mans hand emot honom; och han skall ligga i strid med alla sina bröder.»</span> <span class="verse"><a name="13">13</a>Och hon gav HERREN, som hade talat med henne, ett namn, i det hon sade: »Du är Seendets Gud.»  Hon tänkte nämligen: »Har jag då verkligen här fått se en skymt av <b>honom som ser mig</b>?»</span> <span class="verse"><a name="14">14</a>Därav kallades brunnen Beer-Lahai-Roi; den ligger mellan Kades och Bered.</span> <span class="verse"><a name="15">15</a>Och Hagar födde åt Abram en son; och Abram gav den son som Hagar hade fött åt honom namnet Ismael.</span> <span class="verse"><a name="16">16</a>Och Abram var åttiosex år gammal, när Hagar födde Ismael åt Abram.</span> </p></div</div></div></body></html>