<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/gen/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/gen">Genesis</a> &gt <strong>Chapter 40</strong></div><p><span class="verse"><a name="1">1</a>En tid härefter hände sig att den egyptiske konungens munskänk och hans bagare försyndade sig mot sin herre, konungen av Egypten.</span> <span class="verse"><a name="2">2</a>Och Farao blev förtörnad på sina två hovmän, överste munskänken och överste bagaren,</span> <span class="verse"><a name="3">3</a>och lät sätta dem i förvar i drabanthövitsmannens hus, i samma fängelse där Josef satt fången.</span> <span class="verse"><a name="4">4</a>Och hövitsmannen för drabanterna anställde Josef hos dem till att betjäna dem; och de sutto där i förvar en tid.</span> <span class="verse"><a name="5">5</a>Medan nu den egyptiske konungens munskänk och bagare sutto fångna i fängelset, hade de båda under samma natt var sin dröm, vardera med sin särskilda betydelse.</span> <span class="verse"><a name="6">6</a>Och när Josef om morgonen kom in till dem, fick han se att de voro bedrövade.</span> <span class="verse"><a name="7">7</a>Då frågade han Faraos hovmän, som med honom sutto i förvar i hans herres hus: »Varför sen I så sorgsna ut i dag?»</span> <span class="verse"><a name="8">8</a>De svarade honom: »Vi hava haft en dröm, och ingen finnes, som kan uttyda den.»  Josef sade till dem: »Att giva uttydningen är ju Guds sak; förtäljen drömmen för mig.»</span> <span class="verse"><a name="9">9</a>Då förtäljde överste munskänken sin dröm för Josef och sade till honom: »Jag drömde att ett vinträd stod framför mig;</span> <span class="verse"><a name="10">10</a>på vinträdet voro tre rankor, och knappt hade det skjutit skott, så slogo dess blommor ut och dess klasar buro mogna druvor.</span> <span class="verse"><a name="11">11</a>Och jag hade Faraos bägare i min hand, och jag tog druvorna och pressade ut dem i Faraos bägare och gav Farao bägaren i handen.»</span> <span class="verse"><a name="12">12</a>Då sade Josef till honom: »Detta är uttydningen: de tre rankorna betyda tre dagar;</span> <span class="verse"><a name="13">13</a>om tre dagar skall Farao upphöja ditt huvud och sätta dig åter på din plats, så att du får giva Farao bägaren i handen likasom förut, då du var hans munskänk.</span> <span class="verse"><a name="14">14</a>Men tänk på mig, när det går dig väl, så att du gör barmhärtighet med mig och nämner om mig för Farao och skaffar mig ut från detta hus;</span> <span class="verse"><a name="15">15</a>ty jag är med orätt bortförd från hebréernas land, och icke heller här har jag gjort något varför jag borde sättas i fängelse.»</span> <span class="verse"><a name="16">16</a>Då nu överste bagaren såg att Josef hade givit en god uttydning, sade han till honom: »Också jag hade en dröm.  Jag tyckte att jag bar tre vetebrödskorgar på mitt huvud.</span> <span class="verse"><a name="17">17</a>Och i den översta korgen funnos bakverk av alla slag, sådant som Farao plägar äta; men fåglarna åto därav ur korgen på mitt huvud.»</span> <span class="verse"><a name="18">18</a>Då svarade Josef och sade: »Detta är uttydningen: de tre korgarna betyda tre dagar;</span> <span class="verse"><a name="19">19</a>om tre dagar skall Farao upphöja ditt huvud och taga det av dig; han skall upphänga dig på trä, och fåglarna skola äta ditt kött.»</span> <span class="verse"><a name="20">20</a>På tredje dagen därefter, då det var Faraos födelsedag, gjorde denne ett gästabud för alla sina tjänare.  Då upphöjde han, bland sina tjänare, såväl överste munskänkens huvud som överste bagarens.</span> <span class="verse"><a name="21">21</a>Han insatte överste munskänken åter i hans ämbete, så att han fick giva Farao bägaren i handen;</span> <span class="verse"><a name="22">22</a>men överste bagaren lät han upphänga, såsom Josef hade sagt dem i sin uttydning.</span> <span class="verse"><a name="23">23</a>Men överste munskänken tänkte icke på Josef, utan glömde honom.</span> </p></div</div></div></body></html>