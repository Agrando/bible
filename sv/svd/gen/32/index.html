<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/gen/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/gen">Genesis</a> &gt <strong>Chapter 32</strong></div><p><span class="verse"><a name="1">1</a>Men när Jakob drog sin väg fram, mötte honom Guds änglar;</span> <span class="verse"><a name="2">2</a>och då Jakob såg dem, sade han: »Detta är Guds skara.»  Och han gav den platsen namnet <b>Mahanaim</b>.</span> <span class="verse"><a name="3">3</a>Och Jakob sände budbärare framför sig till sin broder Esau i Seirs land, på Edoms mark;</span> <span class="verse"><a name="4">4</a>och han bjöd dem och sade: »Så skolen I säga till min herre Esau: Din tjänare Jakob låter säga: Jag har vistats borta hos Laban och dröjt kvar där ända till nu;</span> <span class="verse"><a name="5">5</a>och jag har fått oxar, åsnor, får, tjänare och tjänarinnor.  Och jag har nu velat sända bud för att låta min herre veta detta, på det att jag må finna nåd för dina ögon.»</span> <span class="verse"><a name="6">6</a>När sedan budbärarna kommo tillbaka till Jakob, sade de: »Vi träffade din broder Esau, som redan drager emot dig med fyra hundra man.»</span> <span class="verse"><a name="7">7</a>Då blev Jakob mycket förskräckt och betogs av ångest; och han delade sitt folk och fåren och fäkreaturen och kamelerna i två skaror.</span> <span class="verse"><a name="8">8</a>Ty han tänkte: »Om Esau överfaller den ena skaran och slår den, så kan dock den andra skaran undkomma.»</span> <span class="verse"><a name="9">9</a>Och Jakob sade: »Min fader Abrahams Gud och min fader Isaks Gud, HERRE, du som sade till mig: 'Vänd tillbaka till ditt land och till din släkt, så skall jag göra dig gott',</span> <span class="verse"><a name="10">10</a>jag är för ringa till all den nåd och all den trofasthet som du har bevisat din tjänare; ty jag hade icke mer än min stav, när jag gick över denna Jordan, och nu har jag förökats till två skaror.</span> <span class="verse"><a name="11">11</a>Rädda mig undan min broder Esaus hand, ty jag fruktar att han kommer och förgör mig, utan att ens skona mödrar och barn.</span> <span class="verse"><a name="12">12</a>Du har själv sagt: 'Jag skall göra dig mycket gott och låta din säd bliva såsom havets sand, som man icke kan räkna för dess myckenhets skull.'»</span> <span class="verse"><a name="13">13</a>Och han stannade där den natten.  Och av det han hade förvärvat tog han ut till skänker åt sin broder Esau</span> <span class="verse"><a name="14">14</a>två hundra getter och tjugu bockar, två hundra tackor och tjugu vädurar,</span> <span class="verse"><a name="15">15</a>trettio kamelston som gåvo di, jämte deras föl, därtill fyrtio kor och tio tjurar samt tjugu åsninnor med tio föl.</span> <span class="verse"><a name="16">16</a>Och han lämnade detta i sina tjänares vård, var hjord för sig, och sade till sina tjänare: »Gån framför mig och låten ett mellanrum vara mellan hjordarna.»</span> <span class="verse"><a name="17">17</a>Och han bjöd den förste och sade: »När min broder Esau möter dig och frågar dig: 'Vem tillhör du, och vart går du, och vem tillhöra djuren som du driver framför dig?',</span> <span class="verse"><a name="18">18</a>då skall du svara: 'De tillhöra din tjänare Jakob; de äro skänker som han sänder till min herre Esau, och själv kommer han här efter oss.'»</span> <span class="verse"><a name="19">19</a>Och han bjöd likaledes den andre och den tredje och alla de övriga som drevo hjordarna: »Såsom jag nu har sagt eder skolen I säga till Esau, när I kommen fram till honom.</span> <span class="verse"><a name="20">20</a>Och I skolen vidare säga: 'Också din tjänare Jakob kommer här efter oss.'»  Ty han tänkte: »Jag vill blidka honom med de skänker som gå före mig; sedan vill jag själv komma inför hans ansikte; kanhända tager han då nådigt emot mig.»</span> <span class="verse"><a name="21">21</a>Så kommo nu skänkerna före honom, medan han själv den natten stannade i lägret.</span> <span class="verse"><a name="22">22</a>Men under natten stod han upp och tog sina båda hustrur och sina båda tjänstekvinnor och sina elva söner och gick över Jabboks vad.</span> <span class="verse"><a name="23">23</a>Han tog dem och förde dem över bäcken och förde tillika över vad han eljest ägde.</span> <span class="verse"><a name="24">24</a>Och Jakob blev ensam kvar.  Då brottades en man med honom, till dess morgonrodnaden gick upp.</span> <span class="verse"><a name="25">25</a>Och när denne såg att han icke kunde övervinna Jakob, gav han honom ett slag på höftleden, så att höften gick ur led, under det han brottades med honom.</span> <span class="verse"><a name="26">26</a>Och mannen sade: »Släpp mig, ty morgonrodnaden går upp.»  Men han svarade: »Jag släpper dig icke, med mindre du välsignar mig.»</span> <span class="verse"><a name="27">27</a>Då sade han till honom: »Vad är ditt namn?»  Han svarade: »Jakob.»</span> <span class="verse"><a name="28">28</a>Han sade: »Du skall icke mer heta Jakob, utan Israel, ty du har <b>kämpat</b> med <b>Gud</b> och med människor och vunnit seger.»</span> <span class="verse"><a name="29">29</a>Då frågade Jakob och sade: »Låt mig veta ditt namn.»  Han svarade: »Varför frågar du efter mitt namn?»  Och han välsignade honom där.</span> <span class="verse"><a name="30">30</a>Men Jakob gav platsen namnet <b>Peniel</b>, »ty», sade han, »jag har sett Gud ansikte mot ansikte, och dock har mitt liv blivit räddat».</span> <span class="verse"><a name="31">31</a>Och när han hade kommit förbi Penuel, såg han solen gå upp; men han haltade på höften.</span> <span class="verse"><a name="32">32</a>Fördenskull äta Israels barn ännu i dag icke höftsenan som ligger på höftleden, därför nämligen, att han gav Jakob ett slag på höftleden, på höftsenan.</span> </p></div</div></div></body></html>