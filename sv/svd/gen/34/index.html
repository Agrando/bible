<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/gen/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/gen">Genesis</a> &gt <strong>Chapter 34</strong></div><p><span class="verse"><a name="1">1</a>Men Dina, den dotter som Lea hade fött åt Jakob, gick ut för att besöka landets döttrar.</span> <span class="verse"><a name="2">2</a>Och Sikem, som var son till hivéen Hamor, hövdingen i landet, fick se henne, och han tog henne till sig och lägrade henne och kränkte henne.</span> <span class="verse"><a name="3">3</a>Och hans hjärta fäste sig vid Dina, Jakobs dotter, och flickan blev honom kär, och han talade vänligt med flickan.</span> <span class="verse"><a name="4">4</a>Och Sikem sade till sin fader Hamor: »Skaffa mig denna flicka till hustru.»</span> <span class="verse"><a name="5">5</a>Och Jakob hade fått höra att hans dotter Dina hade blivit skändad.  Men eftersom hans söner voro med hans boskap ute på marken, teg Jakob, till dess de kommo hem.</span> <span class="verse"><a name="6">6</a>Så gick nu Hamor, Sikems fader, ut till Jakob för att tala med honom.</span> <span class="verse"><a name="7">7</a>Men när Jakobs söner kommo hem från marken, sedan de hade fått höra vad som hade hänt, blevo de förbittrade och vredgades högeligen över att han hade gjort vad som var en galenskap i Israel, i det han hade lägrat Jakobs dotter -- en otillbörlig gärning.</span> <span class="verse"><a name="8">8</a>Då talade Hamor med dem och sade: »Min son Sikems hjärta har fäst sig vid eder syster; given henne åt honom till hustru.</span> <span class="verse"><a name="9">9</a>Och befrynden eder med oss; given edra döttrar åt oss, och tagen I våra döttrar till hustrur,</span> <span class="verse"><a name="10">10</a>och bosätten eder hos oss, ty landet skall ligga öppet för eder; där mån I bo och draga omkring och förvärva besittningar.»</span> <span class="verse"><a name="11">11</a>Och Sikem sade till hennes fader och hennes bröder: »Låten mig finna nåd för edra ögon; vad I fordren av mig vill jag giva.</span> <span class="verse"><a name="12">12</a>Begären av mig huru stor brudgåva och skänk som helst; jag vill giva vad I fordren av mig; given mig allenast flickan till hustru.»</span> <span class="verse"><a name="13">13</a>Då svarade Jakobs söner Sikem och hans fader Hamor med listiga ord, eftersom han hade skändat deras syster Dina,</span> <span class="verse"><a name="14">14</a>och sade till dem: »Vi kunna icke samtycka till att giva vår syster åt en man som har förhud; ty sådant hålla vi för skamligt.</span> <span class="verse"><a name="15">15</a>Allenast på det villkoret skola vi göra eder till viljes, att I bliven såsom vi, därigenom att allt mankön bland eder omskäres.</span> <span class="verse"><a name="16">16</a>Då skola vi giva våra döttrar åt eder och själva taga edra döttrar till hustrur; och vi skola då bo hos eder och bliva med eder ett enda folk.</span> <span class="verse"><a name="17">17</a>Men om I icke viljen lyssna till oss och låta omskära eder, så skola vi taga vår syster och draga bort.»</span> <span class="verse"><a name="18">18</a>Och Hamor och Sikem, Hamors son, voro till freds med vad de begärde.</span> <span class="verse"><a name="19">19</a>Och den unge mannen dröjde icke att göra så, ty han hade fått behag till Jakobs dotter.  Och han hade större myndighet än någon annan i hans faders hus.</span> <span class="verse"><a name="20">20</a>Så trädde då Hamor och hans son Sikem upp i sin stads port och talade till männen i staden och sade:</span> <span class="verse"><a name="21">21</a>»Dessa män äro fredligt sinnade mot oss; må vi alltså låta dem bo i landet och draga omkring där; landet har ju utrymme nog för dem.  Vi vilja taga deras döttrar till hustrur åt oss och giva dem våra döttrar.</span> <span class="verse"><a name="22">22</a>Men allenast på det villkoret skola männen göra oss till viljes och bo hos oss och bliva ett enda folk med oss, att allt mankön bland oss omskäres, likasom de själva äro omskurna.</span> <span class="verse"><a name="23">23</a>Och då bliva ju deras boskap och deras egendom och alla deras dragare vår tillhörighet.  Må vi fördenskull allenast göra dem till viljes, så skola de bo kvar hos oss.»</span> <span class="verse"><a name="24">24</a>Och folket lydde Hamor och hans son Sikem, alla de som bodde inom hans stadsport; allt mankön, så många som bodde inom hans stadsport, läto omskära sig.</span> <span class="verse"><a name="25">25</a>Men på tredje dagen, då de voro sjuka av såren, togo Jakobs två söner Simeon och Levi, Dinas bröder, var sitt svärd och överföllo staden oförtänkt och dräpte allt mankön.</span> <span class="verse"><a name="26">26</a>Också Hamor och hans son Sikem dräpte de med svärdsegg och togo Dina ut ur Sikems hus och gingo sin väg.</span> <span class="verse"><a name="27">27</a>Och Jakobs söner kommo över de slagna och plundrade staden, därför att deras syster hade blivit skändad;</span> <span class="verse"><a name="28">28</a>de togo deras får och fäkreatur och åsnor, både vad som fanns i staden och vad som fanns på fältet.</span> <span class="verse"><a name="29">29</a>Och allt deras gods och alla deras barn och deras kvinnor förde de bort såsom byte, tillika med allt annat som fanns i husen.</span> <span class="verse"><a name="30">30</a>Men Jakob sade till Simeon och Levi: »I haven dragit olycka över mig, då I nu haven gjort mig förhatlig för landets inbyggare, kananéerna och perisséerna.  Mitt folk är allenast en ringa hop; man skall nu församla sig mot mig och slå mig ihjäl; så skall jag med mitt hus förgöras.»</span> <span class="verse"><a name="31">31</a>Men de svarade: »Skulle man då få behandla vår syster såsom en sköka?»</span> </p></div</div></div></body></html>