<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/gen/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/gen">Genesis</a> &gt <strong>Chapter 39</strong></div><p><span class="verse"><a name="1">1</a>Och Josef fördes ned till Egypten; och Potifar, som var hovman hos Farao och hövitsman för drabanterna, en egyptisk man, köpte honom av ismaeliterna som hade fört honom ditned.</span> <span class="verse"><a name="2">2</a>Och HERREN var med Josef, så att han blev en lyckosam man.  Och han vistades i sin herres, egyptierns, hus;</span> <span class="verse"><a name="3">3</a>och hans herre såg att HERREN var med honom, ty allt vad han gjorde lät HERREN lyckas väl under hans hand.</span> <span class="verse"><a name="4">4</a>Och Josef fann nåd för hans ögon och fick betjäna honom.  Och han satte honom över sitt hus, och allt vad han ägde lämnade han i hans vård.</span> <span class="verse"><a name="5">5</a>Och från den stund då han hade satt honom över sitt hus och över allt vad han ägde, välsignade HERREN egyptierns hus, för Josefs skull; och HERRENS välsignelse vilade över allt vad han ägde, hemma och på marken.</span> <span class="verse"><a name="6">6</a>Därför överlät han i Josefs vård allt vad han ägde, och sedan han hade fått honom till sin hjälp, bekymrade han sig icke om något, utom maten som han själv åt.  Men Josef hade en skön gestalt och var skön att skåda.</span> <span class="verse"><a name="7">7</a>Och efter en tid hände sig att hans herres hustru kastade sina ögon på Josef och sade: »Ligg hos mig.»</span> <span class="verse"><a name="8">8</a>Men han ville icke, utan sade till sin herres hustru: »Se, alltsedan min herre har tagit mig till sin hjälp, bekymrar han sig icke om något i huset, och allt vad han äger har han lämnat i min vård.</span> <span class="verse"><a name="9">9</a>Han har i detta hus icke större makt än jag, och intet annat har han förbehållit sig än dig allena, eftersom du är hans hustru. Huru skulle jag då kunna göra så mycket ont och synda mot Gud?»</span> <span class="verse"><a name="10">10</a>Och fastän hon talade sådant dag efter dag till Josef, hörde han dock icke på henne och ville icke ligga hos henne eller vara med henne.</span> <span class="verse"><a name="11">11</a>Men en dag då han kom in i huset för att förrätta sina sysslor, och ingen av husfolket var tillstädes därinne,</span> <span class="verse"><a name="12">12</a>fattade hon honom i manteln och sade: »Ligg hos mig.»  Men han lämnade manteln i hennes hand och flydde och kom ut.</span> <span class="verse"><a name="13">13</a>Då hon nu såg att han hade lämnat sin mantel i hennes hand och flytt ut,</span> <span class="verse"><a name="14">14</a>ropade hon på sitt husfolk och sade till dem: »Sen här, han har fört hit till oss en hebreisk man, för att denne skulle locka oss till lättfärdighet.  Han kom in till mig och ville ligga hos mig; men jag ropade med hög röst.</span> <span class="verse"><a name="15">15</a>Och när han hörde att jag hov upp min röst och ropade, lämnade han sin mantel kvar hos mig och flydde och kom ut.»</span> <span class="verse"><a name="16">16</a>Och hon lät hans mantel ligga kvar hos sig, till dess hans herre kom hem;</span> <span class="verse"><a name="17">17</a>då berättade hon för honom detsamma; hon sade: »Den hebreiske tjänaren som du har fört hit till oss kom in till mig, och ville locka mig till lättfärdighet.</span> <span class="verse"><a name="18">18</a>Men då jag hov upp min röst och ropade, lämnade han sin mantel kvar hos mig och flydde ut.»</span> <span class="verse"><a name="19">19</a>När nu hans herre hörde vad hans hustru berättade för honom, nämligen att hans tjänare hade betett sig mot henne på detta sätt, blev hans vrede upptänd.</span> <span class="verse"><a name="20">20</a>Och Josefs herre tog honom och lät sätta honom i det fängelse där konungens fångar sutto fängslade; där fick han då vara i fängelse.</span> <span class="verse"><a name="21">21</a>Men HERREN var med Josef och förskaffade honom ynnest och lät honom finna nåd hos föreståndaren för fängelset.</span> <span class="verse"><a name="22">22</a>Och föreståndaren för fängelset lät alla fångar som sutto i fängelset stå under Josefs uppsikt; och allt vad där skulle göras, det gjordes genom honom.</span> <span class="verse"><a name="23">23</a>Föreståndaren för fängelset tog sig alls icke av något som Josef hade om hand, eftersom HERREN var med denne; och vad han gjorde, det lät HERREN lyckas väl.</span> </p></div</div></div></body></html>