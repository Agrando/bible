<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/gen/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/gen">Genesis</a> &gt <strong>Chapter 37</strong></div><p><span class="verse"><a name="1">1</a>Men Jakob bosatte sig i det land där hans fader hade bott såsom främling, nämligen i Kanaans land.</span> <span class="verse"><a name="2">2</a>Detta är berättelsen om Jakobs släkt.  När Josef var sjutton år gammal, gick han, jämte sina bröder, i vall med fåren; han följde då såsom yngling med Bilhas och Silpas, sin faders hustrurs, söner.  Och Josef bar fram till deras fader vad ont som sades om dem.</span> <span class="verse"><a name="3">3</a>Men Israel hade Josef kärare än alla sina andra söner, eftersom han hade fött honom på sin ålderdom; och han lät göra åt honom en fotsid livklädnad.</span> <span class="verse"><a name="4">4</a>Då nu hans bröder sågo att deras fader hade honom kärare än alla hans bröder, blevo de hätska mot honom och kunde icke tala vänligt till honom.</span> <span class="verse"><a name="5">5</a>Därtill hade Josef en gång en dröm, som han omtalade för sina bröder; sedan hatade de honom ännu mer.</span> <span class="verse"><a name="6">6</a>Han sade nämligen till dem: »Hören vilken dröm jag har haft.</span> <span class="verse"><a name="7">7</a>Jag tyckte att vi bundo kärvar på fältet; och se, min kärve reste sig upp och blev stående, och edra kärvar ställde sig runt omkring och bugade sig för min kärve.»</span> <span class="verse"><a name="8">8</a>Då sade hans bröder till honom: »Skulle du bliva vår konung, och skulle du råda över oss?»  Och de hatade honom ännu mer för hans drömmars skull och för vad han hade sagt.</span> <span class="verse"><a name="9">9</a>Sedan hade han ännu en annan dröm som han förtäljde för sina bröder; han sade: »Hören, jag har haft ännu en dröm.  Jag tyckte att solen och månen och elva stjärnor bugade sig för mig.»</span> <span class="verse"><a name="10">10</a>När han förtäljde detta för sin fader och sina bröder, bannade hans fader honom och sade till honom: »Vad är detta för en dröm som du har haft?  Skulle då jag och din moder och dina bröder komma och buga oss ned till jorden för dig?»</span> <span class="verse"><a name="11">11</a>Och hans bröder avundades honom; men hans fader bevarade detta i sitt minne.</span> <span class="verse"><a name="12">12</a>Då nu en gång hans bröder hade gått bort för att vakta sin faders får i Sikem,</span> <span class="verse"><a name="13">13</a>sade Israel till Josef: »Se, dina bröder vakta fåren i Sikem; gör dig redo, jag vill sända dig till dem.»  Han svarade honom: »Jag är redo.»</span> <span class="verse"><a name="14">14</a>Då sade han till honom: »Gå och se efter, om det står väl till med dina bröder, och om det står väl till med fåren, och kom tillbaka till mig med svar.»  Så sände han honom åstad från Hebrons dal, och han kom till Sikem.</span> <span class="verse"><a name="15">15</a>Där mötte han en man, medan han gick omkring villrådig på fältet; och mannen frågade honom: »Vad söker du?»</span> <span class="verse"><a name="16">16</a>Han svarade: »Jag söker efter mina bröder; säg mig var de vakta sin hjord.»</span> <span class="verse"><a name="17">17</a>Mannen svarade: »De hava brutit upp härifrån; ty jag hörde dem säga: 'Låt oss gå till Dotain.'»  Då gick Josef vidare efter sina bröder och fann dem i Dotan.</span> <span class="verse"><a name="18">18</a>När de nu på avstånd fingo se honom, innan han ännu hade hunnit fram till dem, lade de råd om att döda honom.</span> <span class="verse"><a name="19">19</a>De sade till varandra: »Se, där kommer drömmaren.</span> <span class="verse"><a name="20">20</a>Upp, låt oss dräpa honom och kasta honom i en brunn; sedan kunna vi säga att ett vilddjur har ätit upp honom.  Så få vi se huru det går med hans drömmar.»</span> <span class="verse"><a name="21">21</a>Men när Ruben hörde detta, ville han rädda honom undan deras händer och sade: »Låt oss icke slå ihjäl honom.»</span> <span class="verse"><a name="22">22</a>Ytterligare sade Ruben till dem: »Utgjuten icke blod; kasten honom i brunnen här i öknen, men bären icke hand på honom.»  Han ville nämligen rädda honom undan deras händer och föra honom tillbaka till hans fader.</span> <span class="verse"><a name="23">23</a>Då nu Josef kom fram till sina bröder, togo de av honom hans livklädnad, den fotsida klädnaden som han hade på sig,</span> <span class="verse"><a name="24">24</a>och grepo honom och kastade honom i brunnen; men brunnen var tom, intet vatten fanns däri.</span> <span class="verse"><a name="25">25</a>Därefter satte de sig ned för att äta.  När de då lyfte upp sina ögon, fingo de se ett tåg av ismaeliter komma från Gilead, och deras kameler voro lastade med dragantgummi, balsam och ladanum; de voro på väg med detta ned till Egypten.</span> <span class="verse"><a name="26">26</a>Då sade Juda till sina bröder: »Vad gagn hava vi därav att vi dräpa vår broder och dölja hans blod?»</span> <span class="verse"><a name="27">27</a>Nej, låt oss sälja honom till ismaeliterna; må vår hand icke komma vid honom, ty han är ju vår broder, vårt eget kött.»  Och hans bröder lydde honom.</span> <span class="verse"><a name="28">28</a>Då nu midjanitiska köpmän kommo där förbi, drogo de upp Josef ur brunnen; och de sålde Josef för tjugu siklar silver till ismaeliterna.  Dessa förde så Josef till Egypten.</span> <span class="verse"><a name="29">29</a>När sedan Ruben kom tillbaka till brunnen, se, då fanns Josef icke i brunnen.  Då rev han sönder sina kläder</span> <span class="verse"><a name="30">30</a>och vände tillbaka till sina bröder och sade: »Gossen är icke där, vart skall jag nu taga vägen?»</span> <span class="verse"><a name="31">31</a>Men de togo Josefs livklädnad och slaktade en bock och doppade klädnaden i blodet;</span> <span class="verse"><a name="32">32</a>därefter sände de den fotsida livklädnaden hem till sin fader och läto säga: »Denna har vi funnit; se efter, om det är din sons livklädnad eller icke.»</span> <span class="verse"><a name="33">33</a>Och han kände igen den och sade: »Det är min sons livklädnad; ett vilddjur har ätit upp honom, förvisso är Josef ihjälriven.»</span> <span class="verse"><a name="34">34</a>Och Jakob rev sönder sina kläder och svepte säcktyg om sina länder och sörjde sin son i lång tid.</span> <span class="verse"><a name="35">35</a>Och alla hans söner och alla hans döttrar kommo för att trösta honom; men han ville icke låta trösta sig, utan sade: »Jag skall med sorg fara ned i dödsriket till min son.»  Så begrät hans fader honom.</span> <span class="verse"><a name="36">36</a>Men medaniterna förde honom till Egypten och sålde honom till Potifar, som var hovman hos Farao och hövitsman för drabanterna.</span> </p></div</div></div></body></html>