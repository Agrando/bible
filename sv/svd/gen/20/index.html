<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/gen/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/gen">Genesis</a> &gt <strong>Chapter 20</strong></div><p><span class="verse"><a name="1">1</a>Och Abraham bröt upp därifrån och drog till Sydlandet; där uppehöll han sig mellan Kades och Sur, och någon tid bodde han i Gerar.</span> <span class="verse"><a name="2">2</a>Och Abraham sade om sin hustru Sara att hon var hans syster.  Då sände Abimelek, konungen i Gerar, och lät hämta Sara till sig.</span> <span class="verse"><a name="3">3</a>Men Gud kom till Abimelek i en dröm om natten och sade till honom: »Se, du måste dö för den kvinnas skull som du har tagit till dig, fast hon är en annan mans äkta hustru.»</span> <span class="verse"><a name="4">4</a>Men Abimelek hade icke kommit vid henne.  Och han svarade: »Herre, vill du då dräpa också rättfärdiga människor?</span> <span class="verse"><a name="5">5</a>Sade han icke själv till mig: 'Hon är min syster'?  Och likaså sade hon: 'Han är min broder.'  I mitt hjärtas oskuld och med rena händer har jag gjort detta.»</span> <span class="verse"><a name="6">6</a>Då sade Gud till honom i drömmen: »Ja, jag vet att du har gjort detta i ditt hjärtas oskuld, och jag har själv hindrat dig från att synda mot mig; därför har jag icke tillstatt dig att komma vid henne.</span> <span class="verse"><a name="7">7</a>Men giv nu mannen hans hustru tillbaka; ty han är en profet. Och han må bedja för dig, så att du får leva.  Men om du icke giver henne tillbaka, så vet att du skall döden dö, du själv och alla som tillhöra dig.</span> <span class="verse"><a name="8">8</a>Då stod Abimelek upp bittida om morgonen och kallade till sig alla sina tjänare och berättade allt detta för dem; och männen blevo mycket förskräckta.</span> <span class="verse"><a name="9">9</a>Sedan kallade Abimelek Abraham till sig och sade till honom: »Vad har du gjort mot oss!  Vari har jag försyndat mig mot dig, eftersom du har velat komma mig och mitt rike att begå en så stor synd?  På otillbörligt sätt har du handlat mot mig.»</span> <span class="verse"><a name="10">10</a>Och Abimelek sade ytterligare till Abraham: »Vad var din mening, när du gjorde detta?»</span> <span class="verse"><a name="11">11</a>Abraham svarade: »Jag tänkte: 'På denna ort fruktar man nog icke Gud; de skola dräpa mig för min hustrus skull.'</span> <span class="verse"><a name="12">12</a>Hon är också verkligen min syster, min faders dotter, fastän icke min moders dotter; och så blev hon min hustru.</span> <span class="verse"><a name="13">13</a>Men när Gud sände mig ut på vandring bort ifrån min faders hus, sade jag till henne: 'Bevisa mig din kärlek därmed att du säger om mig, varthelst vi komma, att jag är din broder.'»</span> <span class="verse"><a name="14">14</a>Då tog Abimelek får och fäkreatur, tjänare och tjänarinnor och gav dem åt Abraham.  Han gav honom ock hans hustru Sara tillbaka.</span> <span class="verse"><a name="15">15</a>Och Abimelek sade: »Se, mitt land ligger öppet för dig; du må bo var du finner för gott.»</span> <span class="verse"><a name="16">16</a>Och till Sara sade han: »Se, jag giver åt din broder tusen siklar silver; det skall för dig vara en försoningsgåva inför allt ditt folk.  Så har du inför alla fått upprättelse.»</span> <span class="verse"><a name="17">17</a>Och Abraham bad till Gud, och Gud botade Abimelek och hans hustru och hans tjänstekvinnor, så att de åter kunde föda barn.</span> <span class="verse"><a name="18">18</a>HERREN hade nämligen gjort alla kvinnor i Abimeleks hus ofruktsamma, för Saras, Abrahams hustrus, skull.</span> </p></div</div></div></body></html>