<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/gen/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/gen">Genesis</a> &gt <strong>Chapter 46</strong></div><p><span class="verse"><a name="1">1</a>Och Israel bröt upp med allt vad honom tillhörde.  Och när han kom till Beer-Seba, offrade han slaktoffer åt sin fader Isaks Gud.</span> <span class="verse"><a name="2">2</a>Och Gud talade till Israel i en syn om natten; han sade: »Jakob! Jakob!»  Han svarade: »Här är jag.»</span> <span class="verse"><a name="3">3</a>Då sade han: »Jag är Gud, din faders Gud; frukta icke för att draga ned till Egypten, ty där skall jag göra dig till ett stort folk.</span> <span class="verse"><a name="4">4</a>Jag skall själv draga ned med dig till Egypten, jag skall ock föra dig åter upp därifrån; och Josefs hand skall tillsluta dina ögon.»</span> <span class="verse"><a name="5">5</a>Och Jakob bröt upp från Beer-Seba; och Israels söner satte sin fader Jakob och sina späda barn och sina hustrur på vagnarna som Farao hade sänt för att hämta honom.</span> <span class="verse"><a name="6">6</a>Och de togo sin boskap och de ägodelar som de hade förvärvat i Kanaans land och kommo så till Egypten, Jakob och alla hans avkomlingar med honom.</span> <span class="verse"><a name="7">7</a>Sina söner och sonsöner, sina döttrar och sondöttrar, alla sina avkomlingar, förde han med sig till Egypten.</span> <span class="verse"><a name="8">8</a>Dessa äro namnen på Israels barn som kommo till Egypten:  Jakob och hans söner.  Jakobs förstfödde var Ruben,</span> <span class="verse"><a name="9">9</a>och Rubens söner voro Hanok, Pallu, Hesron och Karmi.</span> <span class="verse"><a name="10">10</a>Simeons söner voro Jemuel, Jamin, Ohad, Jakin, Sohar och Saul, den kananeiska kvinnans son.</span> <span class="verse"><a name="11">11</a>Levis söner voro Gerson, Kehat och Merari.</span> <span class="verse"><a name="12">12</a>Judas söner voro Er, Onan, Sela, Peres och Sera -- men Er och Onan dogo i Kanaans land -- och Peres' söner voro Hesron och Hamul.</span> <span class="verse"><a name="13">13</a>Isaskars söner voro Tola, Puva, Job och Simron.</span> <span class="verse"><a name="14">14</a>Sebulons söner voro Sered, Elon och Jaleel.</span> <span class="verse"><a name="15">15</a>Dessa voro Leas söner, de som hon födde åt Jakob i Paddan-Aram; tillika födde hon åt honom dottern Dina.  Söner och döttrar utgjorde tillsammans trettiotre personer.</span> <span class="verse"><a name="16">16</a>Gads söner voro Sifjon och Haggi, Suni och Esbon, Eri och Arodi och Areli.</span> <span class="verse"><a name="17">17</a>Asers söner voro Jimna, Jisva, Jisvi och Beria; och deras syster var Sera; men Berias söner voro Heber och Malkiel.</span> <span class="verse"><a name="18">18</a>Dessa voro söner till Silpa, som Laban hade givit åt sin dotter Lea, och dessa födde hon åt Jakob, sexton personer.</span> <span class="verse"><a name="19">19</a>Rakels, Jakobs hustrus, söner voro Josef och Benjamin.</span> <span class="verse"><a name="20">20</a>Och de söner som föddes åt Josef i Egyptens land voro Manasse och Efraim; de föddes åt honom av Asenat, dotter till Poti-Fera, prästen i On.</span> <span class="verse"><a name="21">21</a>Och Benjamins söner voro Bela, Beker och Asbel, Gera och Naaman, Ehi och Ros, Muppim och Huppim och Ard.</span> <span class="verse"><a name="22">22</a>Dessa voro Rakels söner, de som föddes åt Jakob, tillsammans fjorton personer.</span> <span class="verse"><a name="23">23</a>Dans söner voro Husim.</span> <span class="verse"><a name="24">24</a>Naftalis söner voro Jaseel, Guni, Jeser och Sillem.</span> <span class="verse"><a name="25">25</a>Dessa voro söner till Bilha, som Laban hade givit åt sin dotter Rakel, och dessa födde hon åt Jakob, tillsammans sju personer.</span> <span class="verse"><a name="26">26</a>De som kommo med Jakob till Egypten, de som hade utgått från hans länd, utgjorde alla tillsammans sextiosex personer, förutom Jakobs sonhustrur.</span> <span class="verse"><a name="27">27</a>Och Josefs söner, vilka föddes åt honom i Egypten, voro två.  De personer av Jakobs hus, som kommo till Egypten, utgjorde tillsammans sjuttio.</span> <span class="verse"><a name="28">28</a>Och han sände Juda framför sig till Josef, för att denne skulle visa honom vägen till Gosen.  Så kommo de till landet Gosen.</span> <span class="verse"><a name="29">29</a>Och Josef lät spänna för sin vagn och for upp till Gosen för att möta sin fader Israel.  Och när han kom fram till honom, föll han honom om halsen och grät länge vid hans hals.</span> <span class="verse"><a name="30">30</a>Och Israel sade till Josef: »Nu vill jag gärna dö, sedan jag har sett ditt ansikte och sett att du ännu lever.»</span> <span class="verse"><a name="31">31</a>Därefter sade Josef till sina bröder och sin faders folk: »Jag vill fara upp och berätta för Farao och säga till honom: 'Mina bröder och min faders folk, som hittills hava bott i Kanaans land, hava kommit till mig.</span> <span class="verse"><a name="32">32</a>Och dessa män äro fårherdar, ty de hava idkat boskapsskötsel; och sina får och fäkreatur och allt vad de äga hava de fört med sig.'</span> <span class="verse"><a name="33">33</a>När sedan Farao kallar eder till sig och frågar: 'Vad är edert yrke?',</span> <span class="verse"><a name="34">34</a>skolen I svara: 'Vi, dina tjänare, hava idkat boskapsskötsel från vår ungdom ända till nu, vi såväl som våra fäder.'  Så skolen I få bo i landet Gosen; ty alla fårherdar äro en styggelse för egyptierna.»</span> </p></div</div></div></body></html>