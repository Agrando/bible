<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/gen/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/gen">Genesis</a> &gt <strong>Chapter 30</strong></div><p><span class="verse"><a name="1">1</a>Då nu Rakel såg att hon icke födde barn åt Jakob, avundades hon sin syster och sade till Jakob: »Skaffa mig barn, eljest dör jag.»</span> <span class="verse"><a name="2">2</a>Då upptändes Jakobs vrede mot Rakel, och han svarade: »Håller du då mig för Gud?  Det är ju han som förmenar dig livsfrukt.»</span> <span class="verse"><a name="3">3</a>Hon sade: »Se, där är min tjänarinna Bilha; gå in till henne, för att hon må föda barn i mitt sköte, så att genom henne också jag får avkomma.»</span> <span class="verse"><a name="4">4</a>Så gav hon honom sin tjänstekvinna Bilha till hustru, och Jakob gick in till henne.</span> <span class="verse"><a name="5">5</a>Och Bilha blev havande och födde åt Jakob en son.</span> <span class="verse"><a name="6">6</a>Då sade Rakel: »<b>Gud har skaffat rätt</b> åt mig; han har hört min röst och givit mig en son.»  Därför gav hon honom namnet Dan.</span> <span class="verse"><a name="7">7</a>Åter blev Bilha, Rakels tjänstekvinna, havande, och hon födde åt Jakob en andre son.</span> <span class="verse"><a name="8">8</a>Då sade Rakel: »<b>Strider</b> om Gud har jag stritt med min syster och har vunnit seger.»  Och hon gav honom namnet Naftali.</span> <span class="verse"><a name="9">9</a>Då Lea nu såg att hon hade upphört att föda, tog hon sin tjänstekvinna Silpa och gav henne åt Jakob till hustru.</span> <span class="verse"><a name="10">10</a>Och Silpa, Leas tjänstekvinna, födde åt Jakob en son.</span> <span class="verse"><a name="11">11</a>Då sade Lea: »Till <b>lycka</b>!»  Och hon gav honom namnet Gad.</span> <span class="verse"><a name="12">12</a>Och Silpa, Leas tjänstekvinna, födde åt Jakob en andre son.</span> <span class="verse"><a name="13">13</a>Då sade Lea: »Till <b>sällhet</b> för mig!  Ja, jungfrur skola prisa mig säll.»  Och hon gav honom namnet Aser.</span> <span class="verse"><a name="14">14</a>Men Ruben gick ut en gång vid tiden för veteskörden och fann då kärleksäpplen på marken och bar dem till sin moder Lea.  Då sade Rakel till Lea: »Giv mig några av din sons kärleksäpplen.»</span> <span class="verse"><a name="15">15</a>Men hon svarade henne: »Är det icke nog att du har tagit min man?  Vill du ock taga min sons kärleksäpplen?»  Rakel sade: »Må han då i natt ligga hos dig, om jag får din sons kärleksäpplen.»</span> <span class="verse"><a name="16">16</a>När nu Jakob om aftonen kom hem från marken, gick Lea honom till mötes och sade: »Till mig skall du gå in; ty jag har givit min sons kärleksäpplen såsom lön för dig.»  Så låg han hos henne den natten.</span> <span class="verse"><a name="17">17</a>Och Gud hörde Lea, så att hon blev havande, och hon födde åt Jakob en femte son.</span> <span class="verse"><a name="18">18</a>Då sade Lea: »Gud har givit mig min <b>lön</b>, för det att jag gav min tjänstekvinna åt min man.»  Och hon gav honom namnet Isaskar.</span> <span class="verse"><a name="19">19</a>Åter blev Lea havande, och hon födde åt Jakob en sjätte son.</span> <span class="verse"><a name="20">20</a>Då sade Lea: »Gud har givit mig en god <b>gåva</b>. Nu skall min man <b>förbliva boende</b> hos mig, ty jag har fött honom sex söner.»  Och hon gav honom namnet Sebulon.</span> <span class="verse"><a name="21">21</a>Därefter födde hon en dotter och gav henne namnet Dina.</span> <span class="verse"><a name="22">22</a>Men Gud tänkte på Rakel; Gud hörde henne och gjorde henne fruktsam.</span> <span class="verse"><a name="23">23</a>Hon blev havande och födde en son.  Då sade hon: »Gud <b>har tagit bort</b> min smälek.»</span> <span class="verse"><a name="24">24</a>Och hon gav honom namnet Josef, i det hon sade: »HERREN <b>give</b> mig <b>ännu</b> en son.»</span> <span class="verse"><a name="25">25</a>Då nu Rakel hade fött Josef, sade Jakob till Laban: »Låt mig fara; jag vill draga hem till min ort och till mitt land.</span> <span class="verse"><a name="26">26</a>Giv mig mina hustrur och mina barn, som jag har tjänat dig för, och låt mig draga hem; du vet ju själv huru jag har tjänat dig.»</span> <span class="verse"><a name="27">27</a>Laban svarade honom: »Låt mig finna nåd för dina ögon; jag vet genom hemliga tecken att HERREN för din skull har välsignat mig.»</span> <span class="verse"><a name="28">28</a>Och han sade ytterligare: »Bestäm vad du vill hava i lön av mig, så skall jag giva dig det.»</span> <span class="verse"><a name="29">29</a>Han svarade honom: »Du vet själv huru jag har tjänat dig, och vad det har blivit av din boskap under min vård.</span> <span class="verse"><a name="30">30</a>Ty helt litet var det som du hade, förrän jag kom, men det har förökat sig och blivit mycket, ty HERREN har välsignat dig, varhelst jag har gått fram.  Men när skall jag nu också få göra något för mitt eget hus?»</span> <span class="verse"><a name="31">31</a>Han svarade: »Vad skall jag giva dig?»  Och Jakob sade: »Du skall icke alls giva mig något.  Om du vill göra mot mig såsom jag nu säger, så skall jag fortfara att vara herde för din hjord och vakta den.</span> <span class="verse"><a name="32">32</a>Jag vill i dag gå igenom hela din hjord och avskilja ur den alla spräckliga och brokiga såväl som alla svarta djur bland fåren, så ock vad som är brokigt och spräckligt bland getterna; sådant må sedan bliva min lön.</span> <span class="verse"><a name="33">33</a>Och när du framdeles kommer för att med egna ögon se vad som har blivit min lön, då skall min rättfärdighet vara mitt vittne; alla getter hos mig, som icke äro spräckliga eller brokiga, och alla får hos mig, som icke äro svarta, de skola räknas såsom stulna.»</span> <span class="verse"><a name="34">34</a>Då sade Laban: »Välan, blive det såsom du har sagt.»</span> <span class="verse"><a name="35">35</a>Och samma dag avskilde han de strimmiga och brokiga bockarna och alla spräckliga och brokiga getter -- alla djur som något vitt fanns på -- och alla svarta djur bland fåren; och detta lämnade han i sina söners vård.</span> <span class="verse"><a name="36">36</a>Och han lät ett avstånd av tre dagsresor vara mellan sig och Jakob.  Och Jakob fick Labans övriga hjord att vakta.</span> <span class="verse"><a name="37">37</a>Men Jakob tog sig friska käppar av poppel, mandelträd och lönn och skalade på dem vita ränder, i det han blottade det vita på käpparna.</span> <span class="verse"><a name="38">38</a>Sedan lade han käpparna, som han hade skalat, i rännorna eller vattenhoarna dit hjordarna kommo för att dricka, så att djuren hade dem framför sig; och de hade just sin parningstid, när de nu kommo för att dricka.</span> <span class="verse"><a name="39">39</a>Och djuren parade sig vid käpparna, och så blev djurens avföda strimmig, spräcklig och brokig.</span> <span class="verse"><a name="40">40</a>Därefter avskilde Jakob lammen och ordnade djuren så, att de vände huvudena mot det som var strimmigt och mot allt som var svart i Labans hjord; så skaffade han sig egna hjordar, som han icke lät komma ihop med Labans hjord.</span> <span class="verse"><a name="41">41</a>Och så ofta de kraftigare djuren skulle para sig, lade Jakob käpparna framför djurens ögon i rännorna, så att de parade sig vid käpparna.</span> <span class="verse"><a name="42">42</a>Men när det var de svagare djuren, lade han icke dit dem. Härigenom tillföllo de svaga Laban och de kraftiga Jakob.</span> <span class="verse"><a name="43">43</a>Så blev mannen övermåttan rik; han fick mycken småboskap, därtill ock tjänarinnor och tjänare, kameler och åsnor.  härledes av.</span> </p></div</div></div></body></html>