<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/gen/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/gen">Genesis</a> &gt <strong>Chapter 15</strong></div><p><span class="verse"><a name="1">1</a>En tid härefter kom HERRENS ord i en syn till Abram; han sade: »Frukta icke, Abram, jag är din sköld, din lön skall bliva mycket stor.»</span> <span class="verse"><a name="2">2</a>Men Abram sade: »Herre, HERRE, vad vill du då giva mig?  Jag går ju barnlös bort, och arvinge till mitt hus bliver en man från Damaskus, Elieser.»</span> <span class="verse"><a name="3">3</a>Och Abram sade ytterligare: »Mig har du icke givit någon livsfrukt; en av mitt husfolk skall bliva min arvinge.»</span> <span class="verse"><a name="4">4</a>Men se, HERRENS ord kom till honom; han sade: »Nej, denne skall icke bliva din arvinge, utan en som utgår från ditt eget liv skall bliva din arvinge.»</span> <span class="verse"><a name="5">5</a>Och han förde honom ut och sade: »Skåda upp till himmelen, och räkna stjärnorna, om du kan räkna dem.»  Och han sade till honom: »Så skall din säd bliva.»</span> <span class="verse"><a name="6">6</a>Och han trodde på HERREN; och han räknade honom det till rättfärdighet.</span> <span class="verse"><a name="7">7</a>Och han sade till honom: »Jag är HERREN, som har fört dig ut från det kaldeiska Ur för att giva dig detta land till besittning.»</span> <span class="verse"><a name="8">8</a>Han svarade: »Herre, HERRE, varav skall jag veta att jag skall besitta det?»</span> <span class="verse"><a name="9">9</a>Då sade han till honom: »Tag åt mig en treårig kviga, en treårig get och en treårig vädur, därtill en turturduva och en ung duva.»</span> <span class="verse"><a name="10">10</a>Och han tog åt honom alla dessa djur och styckade dem mitt itu och lade styckena mitt emot varandra; dock styckade han icke fåglarna.</span> <span class="verse"><a name="11">11</a>Och rovfåglarna slogo ned på de döda kropparna, men Abram drev bort dem.</span> <span class="verse"><a name="12">12</a>När nu solen var nära att gå ned och en tung sömn hade fallit på Abram, se, då kom en förskräckelse över honom och ett stort mörker.</span> <span class="verse"><a name="13">13</a>Och han sade till Abram: »Det skall du veta, att din säd skall komma att leva såsom främlingar i ett land som icke tillhör dem, och de skola där vara trälar, och man skall förtrycka dem; så skall ske i fyra hundra år.»</span> <span class="verse"><a name="14">14</a>Men det folk vars trälar de bliva skall jag ock döma.  Sedan skola de draga ut med stora ägodelar.</span> <span class="verse"><a name="15">15</a>Men du själv skall gå till dina fäder i frid och bliva begraven i en god ålder.</span> <span class="verse"><a name="16">16</a>Och i det fjärde släktet skall din säd komma hit tillbaka.  Ty ännu hava icke amoréerna fyllt sin missgärnings mått.»</span> <span class="verse"><a name="17">17</a>Då nu solen hade gått ned och det hade blivit alldeles mörkt, syntes en rykande ugn med flammande låga, som for fram mellan styckena.</span> <span class="verse"><a name="18">18</a>På den dagen slöt HERREN ett förbund med Abram och sade: »Åt din säd skall jag giva detta land, från Egyptens flod ända till den stora floden, till floden Frat:</span> <span class="verse"><a name="19">19</a>kainéernas, kenaséernas, kadmonéernas,</span> <span class="verse"><a name="20">20</a>hetiternas, perisséernas, rafaéernas,</span> <span class="verse"><a name="21">21</a>amoréernas, kananéernas, girgaséernas och jebuséernas land.»</span> </p></div</div></div></body></html>