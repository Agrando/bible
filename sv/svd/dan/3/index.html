<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/dan/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/dan">Daniel</a> &gt <strong>Chapter 3</strong></div><p><span class="verse"><a name="1">1</a>Konung Nebukadnessar lät göra en gyllene bildstod, sextio alnar hög och sex alnar bred; den lät han ställa upp på Duraslätten i Babels hövdingdöme.</span> <span class="verse"><a name="2">2</a>Och konung Nebukadnessar sände åstad och lät församla satraper, landshövdingar och ståthållare, fogdar, skattmästare, domare, lagtolkare och alla andra makthavande i hövdingdömena, för att de skulle komma till invigningen av den bildstod som konung Nebukadnessar hade låtit ställa upp.</span> <span class="verse"><a name="3">3</a>Då församlade sig satraperna, landshövdingarna och ståthållarna, fogdarna, skattmästarna, domarna, lagtolkarna och alla andra makthavande i hövdingdömena till invigningen av den bildstod som konung Nebukadnessar hade låtit ställa upp och när de så stodo framför den bildstod som Nebukadnessar hade låtit ställa upp,</span> <span class="verse"><a name="4">4</a>utropade en härold med hög röst: »Detta vare eder befallt, I folk och stammar och tungomål:</span> <span class="verse"><a name="5">5</a>När I hören ljudet av horn, pipor, cittror, sambukor, psaltare, säckpipor och allahanda andra instrumenter, skolen I falla ned och tillbedja den gyllene bildstod som konung Nebukadnessar har låtit ställa upp.</span> <span class="verse"><a name="6">6</a>Men den som icke faller ned och tillbeder, han skall i samma stund kastas i den brinnande ugnen.»</span> <span class="verse"><a name="7">7</a>Så snart nu allt folket hörde ljudet av horn, pipor, cittror, sambukor, psaltare och allahanda andra instrumenter, föllo de alltså ned, alla folk och stammar och tungomål, och tillbådo den gyllene bildstod som konung Nebukadnessar hade låtit ställa upp.</span> <span class="verse"><a name="8">8</a>Men strax därefter kommo några kaldeiska män fram och anklagade judarna.</span> <span class="verse"><a name="9">9</a>De togo till orda och sade till konung Nebukadnessar: Må du leva evinnerligen, o konung!</span> <span class="verse"><a name="10">10</a>Du, o konung, har givit befallning att alla människor, när de hörde ljudet av horn, pipor, cittror, sambukor, psaltare, säckpipor och allahanda andra instrumenter, skulle falla ned och tillbedja den gyllene bildstoden,</span> <span class="verse"><a name="11">11</a>och att var och en som icke fölle ned och tillbåde skulle kastas i den brinnande ugnen.</span> <span class="verse"><a name="12">12</a>Men nu äro här några judiska män, Sadrak, Mesak och Abed-Nego, vilka du har förordnat att förvalta Babels hövdingdöme.  Dessa män hava icke aktat på dig, o konung.  De dyrka icke dina gudar; och den gyllene bildstod som du har låtit ställa upp tillbedja de icke.»</span> <span class="verse"><a name="13">13</a>Då befallde Nebukadnessar i vrede och förbittring att man skulle föra fram Sadrak, Mesak och Abed-Nego.  Och när man hade fört fram männen inför konungen,</span> <span class="verse"><a name="14">14</a>talade Nebukadnessar till dem och sade: »Är det av förakt som I, Sadrak, Mesak och Abed-Nego, icke dyrken mina gudar och icke tillbedjen den gyllene bildstod som jag har låtit ställa upp?</span> <span class="verse"><a name="15">15</a>Välan, allt må vara gott, om I ären redo, att när I hören ljudet av horn, pipor, cittror, sambukor, psaltare, säckpipor och allahanda andra instrumenter, falla ned och tillbedja den bildstod som jag har låtit göra.  Men om I icke tillbedjen, då skolen I i samma stund bliva kastade i den brinnande ugnen; och vilken är väl den gud som då kan rädda eder ur min hand?»</span> <span class="verse"><a name="16">16</a>Då svarade Sadrak, Mesak och Abed-Nego och sade till konungen: »O Nebukadnessar, vi behöva icke giva dig något svar på detta.</span> <span class="verse"><a name="17">17</a>Om vår Gud, den som vi dyrka, förmår rädda oss, så skall han ock rädda oss ur den brinnande ugnen och ur din hand, o konung.</span> <span class="verse"><a name="18">18</a>Men om han icke vill det, så må du veta, o konung, att vi ändå icke dyrka dina gudar, och att vi icke vilja tillbedja den gyllene bildstod som du har låtit ställa upp.»</span> <span class="verse"><a name="19">19</a>Då uppfylldes Nebukadnessar av vrede mot Sadrak, Mesak och Abed-Nego, så att hans ansikte förvandlades.  Och han hov upp sin röst och befallde att man skulle göra ugnen sju gånger hetare, än man någonsin hade sett den vara.</span> <span class="verse"><a name="20">20</a>Och några handfasta män i hans här fingo befallning att binda Sadrak, Mesak och Abed-Nego och kasta dem i den brinnande ugnen.</span> <span class="verse"><a name="21">21</a>Så blevo dessa med sina underkläder, livrockar, mössor och andra kläder bundna och kastade i den brinnande ugnen.</span> <span class="verse"><a name="22">22</a>Men eftersom konungens befallning hade varit så sträng, och ugnen därför hade blivit så övermåttan starkt upphettad, blevo de män som förde Sadrak, Mesak och Abed-Nego ditupp själva dödade av eldslågorna,</span> <span class="verse"><a name="23">23</a>vid det att de tre männen Sadrak, Mesak och Abed-Nego bundna kastades ned i den brinnande ugnen.</span> <span class="verse"><a name="24">24</a>Då blev konung Nebukadnessar förskräckt och stod upp med hast och frågade sina rådsherrar och sade: »Var det icke tre män som vi läto kasta bundna i elden?  De svarade och sade till konungen: »Jo förvisso, o konung.»</span> <span class="verse"><a name="25">25</a>Han fortfor och sade: »Och ändå ser jag nu fyra män, som gå lösa och lediga inne i elden, och ingen skada har skett dem; och den fjärde ser så ut, som vore han en gudason.»</span> <span class="verse"><a name="26">26</a>Därefter trädde Nebukadnessar fram till öppningen på den brinnande ugnen och hov upp sin röst och sade: »Sadrak, Mesak och Abed-Nego, I den högste Gudens tjänare kommen hitut.»  Då gingo Sadrak, Mesak och Abed-Nego ut ur elden.</span> <span class="verse"><a name="27">27</a>Och satraperna, landshövdingarna och ståthållarna och konungens rådsherrar församlade sig där, och fingo då se att elden icke hade haft någon makt över männens kroppar, och att håret på deras huvuden icke var svett, och att deras kläder icke hade blivit skadade; ja, man kunde icke ens känna lukten av något bränt på dem.</span> <span class="verse"><a name="28">28</a>Då hov Nebukadnessar upp sin röst och sade: »Lovad vare Sadraks, Mesaks och Abed-Negos Gud, som sände sin ängel och räddade sina tjänare, vilka så förtröstade på honom, att de överträdde konungens befallning och vågade sina liv för att icke nödgas dyrka eller tillbedja någon annan gud än sin egen Gud!</span> <span class="verse"><a name="29">29</a>Och härmed giver jag nu befallning att vilken som helst av alla folk och stammar och tungomål, som säger något otillbörligt om Sadraks, Mesaks och Abed-Negos Gud, han skall huggas i stycken, och hans hus skall göras till en plats för orenlighet; ty ingen gud finnes, som så kan hjälpa som denne.</span> <span class="verse"><a name="30">30</a>Därefter lät konungen Sadrak, Mesak och Abed-Nego komma till stor ära och makt i Babels hövdingdöme.  Daniel, 4 Kapitlet  Skrivelse från konung Nebukadnessar rörande hans dröm om det avhuggna trädet.</span> <span class="verse"><a name="31">31</a>Konung Nebukadnessar till alla folk och stammar och tungomål som finnas på hela jorden.  Mycken frid vare med eder!</span> <span class="verse"><a name="32">32</a>Jag har funnit för gott att härmed kungöra de tecken och under som den högste Guden har gjort med mig.</span> <span class="verse"><a name="33">33</a>Ty stora äro förvisso hans tecken, och mäktiga äro hans under.  Hans rike är ett evigt rike, och hans välde varar från släkte till släkte.</span> </p></div</div></div></body></html>