<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/dan/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/dan">Daniel</a> &gt <strong>Chapter 8</strong></div><p><span class="verse"><a name="1">1</a>I konung Belsassars tredje regeringsår såg jag, Daniel, en syn, en som kom efter den jag förut hade sett.</span> <span class="verse"><a name="2">2</a>Då jag nu i denna syn såg till, tyckte jag mig vara i Susans borg i hövdingdömet Elam; och då jag vidare såg till i synen, fann jag mig vara vid floden Ulai.</span> <span class="verse"><a name="3">3</a>Och när jag lyfte upp mina ögon, fick jag se en vädur stå framför floden, och han hade två horn; och båda hornen voro höga, men det ena var högre än det andra, och detta som var högre sköt sist upp.</span> <span class="verse"><a name="4">4</a>Jag såg väduren stöta med hornen västerut och norrut och söderut, och intet djur kunde stå honom emot, och ingen kunde rädda ur hans våld; han for fram såsom han ville och företog sig stora ting.</span> <span class="verse"><a name="5">5</a>Och när jag vidare gav akt, fick jag se en bock komma västerifrån och gå fram över hela jorden, dock utan att röra vid jorden; och bocken hade ett ansenligt horn i pannan.</span> <span class="verse"><a name="6">6</a>Och han nalkades väduren med de båda hornen, den som jag hade sett stå framför floden, och sprang emot honom i väldig vrede.</span> <span class="verse"><a name="7">7</a>Jag såg honom komma ända inpå väduren och störta över honom i förbittring, och han stötte till väduren och krossade hans båda horn, så att väduren icke hade någon kraft att stå emot honom.  Sedan slog han honom till jorden och trampade på honom; och ingen fanns, som kunde rädda väduren ur hans våld.</span> <span class="verse"><a name="8">8</a>Och bocken företog sig mycket stora ting.  Men när han hade blivit som starkast, brast det stora hornet sönder, och fyra andra ansenliga horn sköto upp i dess ställe, åt himmelens fyra väderstreck.</span> <span class="verse"><a name="9">9</a>Och från ett av dem gick ut ett nytt horn, i begynnelsen litet, och det växte övermåttan söderut och österut och åt »det härliga landet» till.</span> <span class="verse"><a name="10">10</a>Och det växte ända upp till himmelens härskara och kastade några av denna härskara, av stjärnorna, ned till jorden och trampade på dem.</span> <span class="verse"><a name="11">11</a>Ja, till och med mot härskarornas furste företog han sig stora ting: han tog bort ifrån honom det dagliga offret, och hans helgedoms boning slogs ned.</span> <span class="verse"><a name="12">12</a>Jämte det dagliga offret bliver ock en härskara prisgiven, för överträdelses skull.  Och det slår sanningen ned till jorden och lyckas väl i vad det företager sig.</span> <span class="verse"><a name="13">13</a>Sedan hörde jag en av de heliga tala, och en annan helig frågade denne som talade: »Huru lång tid avser synen om det dagliga offret, och om överträdelsen som kommer åstad förödelse, och om förtrampandet av både helgedom och härskara?»</span> <span class="verse"><a name="14">14</a>Då svarade han mig: »Två tusen tre hundra aftnar och morgnar; därefter skall helgedomen komma till sin rätt igen.»</span> <span class="verse"><a name="15">15</a>När nu jag, Daniel, hade sett denna syn och sökte att förstå den, fick jag se en som såg ut såsom en man stå framför mig.</span> <span class="verse"><a name="16">16</a>Och mitt över Ulai hörde jag rösten av en människa som ropade och sade: »Gabriel, uttyd synen för denne.»</span> <span class="verse"><a name="17">17</a>Då kom han intill platsen där jag stod, men jag blev förskräckt, när han kom, och föll ned på mitt ansikte.  Och han sade till mig: »Giv akt härpå, du människobarn; ty synen syftar på ändens tid.»</span> <span class="verse"><a name="18">18</a>Medan han så talade med mig, låg jag i vanmakt, med mitt ansikte mot jorden; men han rörde vid mig och reste upp mig igen.</span> <span class="verse"><a name="19">19</a>Därefter sade han: »Se, jag vill kungöra för dig vad som skall ske, när det lider mot slutet med vreden ty på ändens tid syftar detta.</span> <span class="verse"><a name="20">20</a>Väduren som du såg, han med de två hornen, betyder Mediens och Persiens konungar.</span> <span class="verse"><a name="21">21</a>Men bocken är Javans konung, och det stora hornet i hans panna är den förste konungen.</span> <span class="verse"><a name="22">22</a>Men att det brast sönder, och att fyra andra uppstodo i dess ställe, det betyder att fyra riken skola uppstå av hans folk, dock icke jämlika med honom i kraft.</span> <span class="verse"><a name="23">23</a>Och vid slutet av deras välde, när överträdarna hava fyllt sitt mått, skall en fräck och arglistig konung uppstå;</span> <span class="verse"><a name="24">24</a>han skall bliva stor i kraft, dock icke jämlik med den förre i kraft och han skall komma åstad så stort fördärv att man måste förundra sig; och han skall lyckas väl och få fullborda sitt uppsåt.  Ja, han skall fördärva många, och jämväl de heligas folk.</span> <span class="verse"><a name="25">25</a>Därigenom att han är så klok, skall han lyckas så väl med sitt svek, han skall föresätta sig stora ting, oförtänkt skall han fördärva många.  Ja, mot furstarnas furste skall han sätta sig upp; men utan människohand skall han då varda krossad.</span> <span class="verse"><a name="26">26</a>Och synen angående aftnarna och morgnarna, varom nu är talat, är sanning.  Men göm du den synen, ty den syftar på en avlägsen framtid.»</span> <span class="verse"><a name="27">27</a>Men jag, Daniel, blev maktlös och låg sjuk en tid.  Sedan stod jag upp och förrättade min tjänst hos konungen; och jag var häpen över synen, men ingen förstod den.</span> </p></div</div></div></body></html>