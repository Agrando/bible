<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/dan/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/dan">Daniel</a> &gt <strong>Chapter 10</strong></div><p><span class="verse"><a name="1">1</a>I den persiske konungen Kores' tredje regeringsår fick Daniel, som ock kallades Beltesassar, en uppenbarelse; den uppenbarelsen är sanning och bådar stor vedermöda.  Och han aktade på uppenbarelsen och lade märke till synen.</span> <span class="verse"><a name="2">2</a>Jag, Daniel, hade då gått sörjande tre veckors tid.</span> <span class="verse"><a name="3">3</a>Jag åt ingen smaklig mat, kött och vin kommo icke i min mun, ej heller smorde jag min kropp med olja, förrän de tre veckorna hade gått till ända.</span> <span class="verse"><a name="4">4</a>På tjugufjärde dagen i första månaden, när jag var vid stranden av den stora floden, nämligen Hiddekel,</span> <span class="verse"><a name="5">5</a>fick jag, då jag lyfte upp mina ögon, se en man stå där, klädd i linnekläder och omgjordad kring sina länder med ett bälte av guld från Ufas.</span> <span class="verse"><a name="6">6</a>Hans kropp var såsom av krysolit hans ansikte liknade en ljungeld hans ögon voro såsom eldbloss, han armar och fötter såsom glänsande koppar; och ljudet av hans tal var såsom ett väldigt dån.</span> <span class="verse"><a name="7">7</a>Och jag, Daniel, var den ende som såg synen; de män som voro med mig sågo den icke, men en stor förskräckelse föll över dem, så att de flydde bort och gömde sig.</span> <span class="verse"><a name="8">8</a>Så blev jag allena kvar, och när jag såg den stora synen, förgick all min kraft; färgen vek bort ifrån mitt ansikte, så att det blev dödsblekt, och jag hade ingen kraft mer kvar.</span> <span class="verse"><a name="9">9</a>Då hörde jag ljudet av hans tal; och på samma gång jag hörde ljudet av hans tal, där jag låg i vanmakt på mitt ansikte, med ansiktet mot jorden,</span> <span class="verse"><a name="10">10</a>rörde en hand vid mig och hjälpte mig, så att jag skälvande kunde resa mig på mina knän och händer.</span> <span class="verse"><a name="11">11</a>Sedan sade han till mig: »Daniel, du högt benådade man, giv akt på de ord som jag vill tala till dig, och res dig upp på dina fötter; ty jag har nu blivit sänd till dig.»  När han så talade till mig, reste jag mig bävande upp.</span> <span class="verse"><a name="12">12</a>Och han sade till mig: »Frukta icke, Daniel, ty redan ifrån första dagen, då när du vände ditt hjärta till att söka förstånd och till att ödmjuka dig inför din Gud, hava dina ord varit hörda; och jag har nu kommit för dina ords skull.</span> <span class="verse"><a name="13">13</a>Fursten för Persiens rike stod mig emot under tjuguen dagar; men då kom Mikael, en av de förnämsta furstarna, mig till hjälp, under det att jag förut hade stått där allena mot Persiens konungar.</span> <span class="verse"><a name="14">14</a>Och nu har jag kommit för att undervisa dig om vad som skall hända ditt folk i kommande dagar; ty också detta är en syn som syftar på framtiden.»</span> <span class="verse"><a name="15">15</a>Under det han så talade till mig, böjde jag mitt ansikte mot jorden och var stum.</span> <span class="verse"><a name="16">16</a>Men se, han som var lik en människa rörde vid mina läppar.  Då upplät jag min mun och talade och sade till honom som stod framför mig: »Min herre, vid den syn jag såg har jag känt mig gripen av vånda, och jag har ingen kraft mer kvar.</span> <span class="verse"><a name="17">17</a>Huru skulle också min herres tjänare, en sådan som jag, kunna tala med en sådan som min herre är?  Jag har nu ingen kraft mer i mig och förmår icke mer att andas.»</span> <span class="verse"><a name="18">18</a>Då rörde han som såg ut såsom en människa åter vid mig och styrkte mig.</span> <span class="verse"><a name="19">19</a>Han sade: »Frukta icke, du högt benådade man; frid vare med dig, var stark, ja, var stark.»  När han så talade med mig, kände jag mig styrkt och sade: »Tala, min herre, ty du har nu styrkt mig.»</span> <span class="verse"><a name="20">20</a>Då sade han: »Kan du nu förstå varför jag har kommit till dig? Men jag måste strax vända tillbaka för att strida mot fursten för Persien, och när jag är fri ifrån honom, kommer fursten för Javan.</span> <span class="verse"><a name="21">21</a>Dock vill jag förkunna för dig vad som är upptecknat i sanningens bok.  Och ingen enda står mig bi mot dessa, förutom Mikael, eder furste. 11:1.   den elektroniska utgåvan.</span> </p></div</div></div></body></html>