<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/dan/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/dan">Daniel</a> &gt <strong>Chapter 7</strong></div><p><span class="verse"><a name="1">1</a>I den babyloniske konungen Belsassars första regeringsår hade Daniel en dröm och såg en syn på sitt läger.  Sedan tecknade han upp drömmen och meddelade huvudsumman av dess innehåll.</span> <span class="verse"><a name="2">2</a>Detta är Daniels berättelse:  Jag hade en syn om natten, och såg i den huru himmelens fyra vindar stormade fram mot det stora havet.</span> <span class="verse"><a name="3">3</a>Och fyra stora djur stego upp ur havet, det ena icke likt det andra.</span> <span class="verse"><a name="4">4</a>Det första liknade ett lejon, men det hade vingar såsom en örn.  Medan jag ännu såg härpå, rycktes vingarna av djuret, och det restes upp från jorden, så att det blev ställt på två fötter såsom en människa, och ett mänskligt hjärta blev givet åt det.</span> <span class="verse"><a name="5">5</a>Sedan fick jag se ännu ett djur, det andra i ordningen; det var likt en björn, och det reste upp sin ena sida, och det hade tre revben i sitt gap, mellan tänderna.  Och till det djuret blev så sagt: »Stå upp och sluka mycket kött.»</span> <span class="verse"><a name="6">6</a>Därefter fick jag se ett annat djur, som liknade en panter, men på sina sidor hade det fyra fågelvingar; och djuret hade fyra huvuden, och välde blev givet åt det.</span> <span class="verse"><a name="7">7</a>Därefter fick jag i min syn om natten se ett fjärde djur, övermåttan förskräckligt, fruktansvärt och starkt; det hade stora tänder av järn, det uppslukade och krossade, och vad som blev kvar trampade det under fötterna; det var olikt alla de förra djuren och hade tio horn.</span> <span class="verse"><a name="8">8</a>Men under det att jag betraktade hornen, fick jag se huru mellan dem ett annat horn sköt upp, ett litet, för vilket tre av de förra hornen blevo bortstötta; och se, det hornet hade ögon lika människoögon, och en mun som talade stora ord.</span> <span class="verse"><a name="9">9</a>Medan jag ännu såg härpå, blevo troner framsatta, och en som var gammal satte sig ned.  Hans klädnad var snövit, och håret på hans huvud var såsom ren ull; hans tron var av eldslågor, och hjulen därpå voro av flammande eld.</span> <span class="verse"><a name="10">10</a>En flod av eld strömmade ut från honom, tusen gånger tusen voro hans tjänare, och tio tusen gånger tio tusen stodo där till hans tjänst.  Så satte man sig ned till doms, och böcker blevo upplåtna.</span> <span class="verse"><a name="11">11</a>Medan jag nu såg härpå, skedde det att, för de stora ords skull som hornet talade -- medan jag ännu såg härpå -- djuret dödades och dess kropp förstördes och kastades i elden för att brännas upp.</span> <span class="verse"><a name="12">12</a>Från de övriga djuren togs ock deras välde, ty deras livslängd var bestämd till tid och stund.</span> <span class="verse"><a name="13">13</a>Sedan fick jag, i min syn om natten, se huru en som liknade en människoson kom med himmelens skyar; och han nalkades den gamle och fördes fram inför honom.</span> <span class="verse"><a name="14">14</a>Åt denne gavs välde och ära och rike, och alla folk och stammar och tungomål måste tjäna honom.  Hans välde är ett evigt välde, som icke skall tagas ifrån honom, och hans rike skall icke förstöras.</span> <span class="verse"><a name="15">15</a>Då kände jag, Daniel, min ande oroas i sin boning, och den syn som jag hade haft förskräckte mig.</span> <span class="verse"><a name="16">16</a>Jag gick fram till en av dem som stodo där och bad honom om en tillförlitlig förklaring på allt detta Och han svarade mig och sade mig uttydningen därpå:</span> <span class="verse"><a name="17">17</a>»De fyra stora djuren betyda att fyra konungar skola uppstå på jorden.</span> <span class="verse"><a name="18">18</a>Men sedan skola den Högstes heliga undfå riket och taga det i besittning för evig tid, ja, för evigheters evighet.»</span> <span class="verse"><a name="19">19</a>Därefter ville jag hava tillförlitlig förklaring angående det fjärde djuret, som var olikt alla de andra, det som var så övermåttan förskräckligt och hade tänder av järn och klor av koppar, det som uppslukade och krossade och sedan trampade under fötterna vad som blev kvar;</span> <span class="verse"><a name="20">20</a>så ock angående de tio hornen på dess huvud, och angående det nya hornet, det som sedan sköt upp, och för vilket tre andra föllo av, det hornet som hade Ögon, och en mun som talade stora ord, det som var större att skåda än de övriga,</span> <span class="verse"><a name="21">21</a>det hornet som jag ock hade sett; föra krig mot de heliga och bliva dem övermäktigt,</span> <span class="verse"><a name="22">22</a>till dess att den gamle kom och rätt blev skipad åt den Högstes heliga och tiden var inne, då de heliga fingo taga riket i besittning.</span> <span class="verse"><a name="23">23</a>Då svarade han så: »Det fjärde djuret betyder att ett fjärde rike skall uppstå på jorden, ett som är olikt alla de andra rikena.  Det skall uppsluka hela jorden och förtrampa och krossa den.</span> <span class="verse"><a name="24">24</a>Och de tio hornen betyda att tio konungar skola uppstå i det riket; och efter dem skall uppstå en annan, som skall vara olik de förra, och som skall slå ned tre konungar.</span> <span class="verse"><a name="25">25</a>Och denne skall upphäva sitt tal mot den Högste och föröda den Högstes heliga; han skall sätta sig i sinnet att förändra heliga tider och lagar; och de skola givas i hans hand under en tid, och tider, och en halv tid.</span> <span class="verse"><a name="26">26</a>Men dom skall bliva hållen, och hans välde skall tagas ifrån honom och fördärvas och förgöras i grund.</span> <span class="verse"><a name="27">27</a>Men rike och välde och storhet, utöver alla riken under himmelen, skall givas åt den Högstes heligas folk.  Dess rike skall vara ett evigt rike, och alla välden skola tjäna och lyda det.»</span> <span class="verse"><a name="28">28</a>Här slutar berättelsen.  Men jag, Daniel, uppfylldes av många oroliga tankar, och färgen vek bort ifrån mitt ansikte; men jag bevarade i mitt hjärta vad som hade hänt.</span> </p></div</div></div></body></html>