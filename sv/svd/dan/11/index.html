<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/dan/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/dan">Daniel</a> &gt <strong>Chapter 11</strong></div><p><span class="verse"><a name="1">1</a>Och jag stod vid hans sida såsom hans stöd och värn i medern Darejaves' första regeringsår.  Daniel, 11 Kapitlet  Fortsättning av föregående uppenbarelse: Persiens, Javans (Greklands), Söderlandets (Egyptens) och Nordlandets (Syriens) konungavälden.  Hemsökelser över »det härliga landet» (Palestina).</span> <span class="verse"><a name="2">2</a>Och nu skall jag förkunna för dig vad visst är.  Se, ännu tre konungar skola uppstå i Persien, och den fjärde skall förvärva sig större rikedomar än någon av de andra, och när han har blivit som starkast genom sina rikedomar, skall han uppbjuda all sin makt mot Javans rike.</span> <span class="verse"><a name="3">3</a>Sedan skall en väldig konung uppstå, och han skall härska med stor makt och göra vad han vill.</span> <span class="verse"><a name="4">4</a>Men knappt har han uppstått, så skall hans rike brista sönder och bliva delat efter himmelens förra väderstreck; och det skall icke tillfalla hans avkomlingar eller förbliva lika mäktigt som när han hade makten; ty hans rike skall omstörtas och tillfalla andra än dem.</span> <span class="verse"><a name="5">5</a>Och konungen i Söderlandet skall bliva mäktig, så ock en av hans furstar; ja, denne skall bliva en ännu mäktigare härskare än han själv, och hans herradöme skall bliva stort.</span> <span class="verse"><a name="6">6</a>Och efter några år skola de förbinda sig med varandra, och Söderlandskonungens dotter skall draga till konungen i Nordlandet för att komma åstad förlikning.  Men hon skall icke kunna behålla den makt hon vinner, ej heller skall han och hans makt bliva beståndande; utan hon skall bliva given till pris, hon jämte dem som läto henne draga dit, både hennes fader och den man som i sin tid tog henne till sig.</span> <span class="verse"><a name="7">7</a>Men av telningarna från hennes rot skall en stiga upp på hans plats; denne skall draga mot Nordlandskonungens här och tränga in i hans fäste och göra med folket vad han vill och behålla övermakten.</span> <span class="verse"><a name="8">8</a>Deras gudar och beläten och deras dyrbara håvor, både silver och guld, skall han ock föra såsom byte till Egypten.  Sedan skall han i några år lämna Nordlandskonungen i ro.</span> <span class="verse"><a name="9">9</a>Däremot skall denne tränga in i Söderlandskonungens rike, men han skall få vända tillbaka till sitt land igen.</span> <span class="verse"><a name="10">10</a>Och hans söner skola rusta sig till strid och samla en väldig krigs här; och den skall rycka fram och svämma över och utbreda sig; och den skall komma igen, och striden skall föras ända fram till hans fäste.</span> <span class="verse"><a name="11">11</a>Då skall konungen i Söderlandet resa sig i förbittring och draga ut och strida mot konungen i Nordlandet; och denne skall ställa upp en stor härskara, men den härskaran skall varda given i den andres hand.</span> <span class="verse"><a name="12">12</a>När då härskaran är sin kos, växer hans övermod; men om han än han slagit ned tiotusenden, får han dock icke makten.</span> <span class="verse"><a name="13">13</a>Konungen i Nordlandet skall ställa upp en ny härskara, större än den förra; och efter en tid av några år skall han komma med en stor krigshär och stora förråd.</span> <span class="verse"><a name="14">14</a>Vid samma tid skola många andra resa sig mot konungen i Söderlandet; våldsmän av ditt eget folk skola ock upphäva sig, för att synen skall fullbordas; men dessa skola falla.</span> <span class="verse"><a name="15">15</a>Och konungen i Nordlandet skall rycka an och kasta upp vallar och intaga en välbefäst stad; och Söderlandets makt skall icke kunna hålla stånd, dess utvalda krigsfolk skall icke hava någon kraft till motstånd.</span> <span class="verse"><a name="16">16</a>Och han som rycker emot honom skall göra vad han vill, och ingen skall kunna stå emot honom; han skall sätta sig fast i »det härliga landet», och förstöring skall komma genom hans hand.</span> <span class="verse"><a name="17">17</a>Han skall rycka an med hela sitt rikes makt; dock är han hågad för förlikning, och en sådan skall han komma åstad.  En av sina döttrar skall han giva åt honom till hustru, henne till fördärv.  Men detta skall icke hava något bestånd och icke vara honom till gagn.</span> <span class="verse"><a name="18">18</a>Därefter skall han vända sig mot öländerna och intaga många; men en härförare skall göra slut på hans smädelser, ja, låta hans smädelser vända tillbaka över honom själv.</span> <span class="verse"><a name="19">19</a>Då skall han vända sig till sitt eget lands fästen; men han skall vackla och falla och sedan icke mer finnas till.</span> <span class="verse"><a name="20">20</a>Och på hans plats skall uppstå en annan, en som låter en fogde draga igenom det land som är hans rikes prydnad; men efter några dagar skall han störtas, dock icke genom vrede, ej heller i krig.</span> <span class="verse"><a name="21">21</a>Och på hans plats skall uppstå en föraktlig man, åt vilken konungavärdighet icke var ämnad; oförtänkt skall han komma och bemäktiga sig riket genom ränker.</span> <span class="verse"><a name="22">22</a>Och översvämmande härar skola svämmas bort för honom och krossas, så ock förbundets furste.</span> <span class="verse"><a name="23">23</a>Från den stund då man förbinder sig med honom skall han bedriva svek.  Han skall draga åstad och få övermakten, med allenast litet folk.</span> <span class="verse"><a name="24">24</a>Oförtänkt skall han falla in i landets bördigaste trakter, och skall göra ting som hans fäder och hans fäders fäder icke hade gjort; byte och rov och gods skall han strö ut åt sitt folk; och mot fästena skall han förehava anslag, intill en viss tid.</span> <span class="verse"><a name="25">25</a>Och han skall uppbjuda sin kraft; och sitt mod emot konungen i Söderlandet och komma med en stor här, men konungen i Söderlandet skall ock rusta sig till strid, med en mycket stor och talrik här; dock skall han icke kunna hålla stånd, för de anslags skull som göras mot honom.</span> <span class="verse"><a name="26">26</a>De som äta hans bröd skola störta honom.  Och hans här skall svämma över, och många skola bliva slagna och falla.</span> <span class="verse"><a name="27">27</a>Båda konungarna skola hava ont i sinnet, där de sitta tillhopa vid samma bord, skola de tala lögn, men det skall icke hava någon framgång; ty ännu dröjer änden, intill den bestämda tiden.</span> <span class="verse"><a name="28">28</a>Han skall vända tillbaka till sitt land med stora förråd, och han skall lägga planer mot det heliga förbundet; och när han har fullbordat dem, skall han vända tillbaka till sitt land.</span> <span class="verse"><a name="29">29</a>På bestämd tid skall han sedan åter draga åstad mot Söderlandet, men denna senare gång skall det ej gå såsom den förra.</span> <span class="verse"><a name="30">30</a>Ty skepp från Kittim skola komma emot honom, och han skall förlora modet.  Då skall han vända om och rikta sin vrede mot det heliga förbundet och giva den fritt lopp.  Och när han har kommit hem, skall han lyssna till dem som hava övergivit det heliga förbundet.</span> <span class="verse"><a name="31">31</a>Och härar, utsända av honom, skola komma och oskära helgedomens fäste och avskaffa det dagliga offret och ställa upp förödelsens styggelse.</span> <span class="verse"><a name="32">32</a>Och dem som hava kränkt förbundet skall han med hala ord locka till helt avfall; men de av folket, som känna sin Gud, skola stå fasta och hålla ut.</span> <span class="verse"><a name="33">33</a>Och de förståndiga bland folket skola lära många insikt; men de skola bliva hemsökta med svärd och eld, med fångenskap och plundring, till en tid;</span> <span class="verse"><a name="34">34</a>dock skall under hemsökelsen en liten seger beskäras dem, och många skola då av skrymteri sluta sig till dem.</span> <span class="verse"><a name="35">35</a>Hemsökelsen skall träffa somliga av de förståndiga, för att en luttring skall ske bland dem, så att de varda renade och tvagna till ändens tid; ty ännu dröjer denna, intill den bestämda tiden.</span> <span class="verse"><a name="36">36</a>Och konungen skall göra vad han vill och skall förhäva sig och uppträda stormodigt mot allt vad gud heter; ja, mot gudars Gud skall han tala sådant att man måste förundra sig.  Och allt skall lyckas honom väl, till dess att vredens tid är ute, då när det har skett, som är oryggligt beslutet.</span> <span class="verse"><a name="37">37</a>På sina fäders gudar skall han icke akta, ej heller skall han akta på den som är kvinnors lust eller på någon annan Gud, utan han skall uppträda stormodigt mot dem alla.</span> <span class="verse"><a name="38">38</a>Men fästenas gud skall han i stället ära; en gud som hans fäder icke hava känt skall han ära med guld och silver och ädla stenar och andra dyrbara ting.</span> <span class="verse"><a name="39">39</a>Och mot starka fästen skall han med en främmande guds hjälp göra vad honom lyster; dem som erkänna denne skall han bevisa stor ära, han skall sätta dem att råda över många, och han skall utskifta jord åt dem till belöning.</span> <span class="verse"><a name="40">40</a>Men på ändens tid skall konungen i Söderlandet drabba samman med honom; och konungen i Nordlandet skall storma fram mot denne med vagnar och ryttare och många skepp, och skall falla in i främmande länder och svämma över och utbreda sig.</span> <span class="verse"><a name="41">41</a>Han skall ock falla in i »det härliga landet», och många andra länder skola bliva hemsökta; men dessa skola komma undan hans hand: Edom och Moab och huvuddelen av Ammons barn.</span> <span class="verse"><a name="42">42</a>Ja, han skall uträcka sin hand mot främmande länder, och Egyptens land skall icke slippa undan;</span> <span class="verse"><a name="43">43</a>han skall bemäktiga sig skatter av guld och silver och allahanda dyrbara ting i Egypten; och libyer och etiopier skola följa honom åt.</span> <span class="verse"><a name="44">44</a>Då skall han från öster och norr få höra rykten som förskräcka honom; och kan skall draga ut i stor vrede för att förgöra många och giva dem till spillo.</span> <span class="verse"><a name="45">45</a>Och sina palatstält skall han slå upp mellan havet och helgedomens härliga berg.  Men han går till sin undergång, och ingen skall finnas, som hjälper honom.»</span> </p></div</div></div></body></html>