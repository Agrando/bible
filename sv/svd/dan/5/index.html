<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/dan/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/dan">Daniel</a> &gt <strong>Chapter 5</strong></div><p><span class="verse"><a name="1">1</a>Konung Belsassar gjorde ett stort gästabud för sina tusen stormän och höll dryckeslag med de tusen.</span> <span class="verse"><a name="2">2</a>Medan nu Belsassar var under vinets välde, befallde han att man skulle bära fram de kärl av guld och silver, som hans fader Nebukadnessar hade tagit ur templet i Jerusalem; ur dem skulle så konungen och hans stormän, hans gemåler och bihustrur dricka.</span> <span class="verse"><a name="3">3</a>Då bar man fram de gyllene kärl som hade blivit tagna ur tempelsalen i Guds hus i Jerusalem; och konungen och hans stormän, hans gemåler och bihustrur drucko ur dem.</span> <span class="verse"><a name="4">4</a>Medan de så drucko vin, prisade de sina gudar av guld och silver, av koppar, järn, trä och sten.</span> <span class="verse"><a name="5">5</a>Då visade sig i samma stund fingrar såsom av en människohand, vilka mitt emot den stora ljusstaken skrevo på den vitmenade väggen i konungens palats; och konungen såg handen som skrev.</span> <span class="verse"><a name="6">6</a>Då vek färgen bort ifrån konungens ansikte, och han uppfylldes av oroliga tankar, så att hans länder skälvde och hans knän slogo emot varandra.</span> <span class="verse"><a name="7">7</a>Och konungen ropade med hög röst och befallde att man skulle hämta besvärjarna, kaldéerna ock stjärntydarna.  Och konungen lät säga så till de vise i Babel: »Vemhelst som kan läsa denna skrift och meddela mig dess uttydning, han skall bliva klädd i purpur, och den gyllene kedjan skall hängas om hans hals, och han skall bliva den tredje herren i riket.»</span> <span class="verse"><a name="8">8</a>Då kommo alla konungens vise tillstädes, men de kunde icke läsa skriften eller säga konungen dess uttydning.</span> <span class="verse"><a name="9">9</a>Då blev konung Belsassar ännu mer förskräckt, och färgen vek bort ifrån hans ansikte, och hans stormän stodo bestörta.</span> <span class="verse"><a name="10">10</a>Men när konungens och hans stormäns tal kom för konungamodern, begav hon sig till gästabudssalen; där tog hon till orda och sade: »Må du leva evinnerligen, o konung!  Låt icke oroliga tankar uppfylla dig, och må färgen icke vika bort ifrån ditt ansikte.</span> <span class="verse"><a name="11">11</a>I ditt rike finnes en man i vilken heliga gudars ande är.  I din faders dagar befanns han hava insikt och förstånd och vishet, lik gudars vishet; och din fader, konung Nebukadnessar, satte honom till den överste bland spåmännen, besvärjarna, kaldéerna och stjärntydarna; ja, detta gjorde din fader konungen,</span> <span class="verse"><a name="12">12</a>eftersom en övermåttan hög ande och klokhet och förstånd och skicklighet att uttyda drömmar och lösa gåtor och reda ut invecklade ting fanns hos denne Daniel, åt vilken konungen hade givit namnet Beltesassar.  Låt därför nu tillkalla Daniel; han skall meddela uttydningen.»</span> <span class="verse"><a name="13">13</a>När så Daniel hade blivit hämtad till konungen, talade denne till Daniel och sade: »Du är ju Daniel, en av de judiska fångar som min fader konungen förde hit från Juda?</span> <span class="verse"><a name="14">14</a>Jag har hört sägas om dig att gudars ande är i dig, och att du har befunnits hava insikt och förstånd och övermåttan stor vishet.</span> <span class="verse"><a name="15">15</a>Nu är det så, att de vise och besvärjarna hava blivit hämtade hit till mig för att läsa denna skrift och säga mig dess uttydning; men de kunna icke meddela mig någon uttydning därpå.</span> <span class="verse"><a name="16">16</a>Men om dig har jag hört att du kan giva uttydningar och reda ut invecklade ting.  Om du alltså nu kan läsa skriften och säga mig dess uttydning, så skall du bliva klädd i purpur, och den gyllene kedjan skall hängas om din hals, och du skall bliva den tredje herren i riket.»</span> <span class="verse"><a name="17">17</a>Då svarade Daniel och sade till konungen:  »Dina gåvor må du själv behålla, och dina skänker må du giva åt en annan; dem förutan skall jag läsa skriften för konungen och säga honom uttydningen:</span> <span class="verse"><a name="18">18</a>Åt din fader Nebukadnessar, o konung, gav den högste Guden rike, storhet, ära och härlighet;</span> <span class="verse"><a name="19">19</a>och för den storhets skull som han hade givit honom darrade alla folk och stammar och tungomål, i förskräckelse för honom.  Vem han ville dödade han, och vem han ville lät han leva; vem han ville upphöjde han, och vem han ville ödmjukade han.</span> <span class="verse"><a name="20">20</a>Men när hans hjärta förhävde sig och hans ande blev stolt och övermodig, då störtades han från sin konungatron, och hans ära togs ifrån honom.</span> <span class="verse"><a name="21">21</a>Han blev utstött från människors barn, och hans hjärta blev likt ett djurs, och han måste bo ibland vildåsnor och äta gräs såsom en oxe, och av himmelens dagg vättes hans kropp -- detta till dess han besinnade att den högste Guden råder över människors riken och upphöjer vem han vill till att härska över dem.</span> <span class="verse"><a name="22">22</a>Men du, Belsassar, hans son, som har vetat allt detta, har ändå icke ödmjukat ditt hjärta,</span> <span class="verse"><a name="23">23</a>utan förhävt dig mot himmelens Herre och låtit bära fram inför dig kärlen från hans hus; och du och dina stormän, dina gemåler och bihustrur haven druckit vin ur dem och du har därunder prisat dina gudar av silver och guld, av koppar, järn, trä och sten, som varken se eller höra eller veta något.  Men den Gud som har i sitt våld din ande och alla dina vägar, honom har du icke ärat.</span> <span class="verse"><a name="24">24</a>Därför har nu av honom denna hand blivit sänd och denna skrift blivit tecknad.</span> <span class="verse"><a name="25">25</a>Och så lyder den skrift som här är tecknad: Mene mene tekel u-farsin.</span> <span class="verse"><a name="26">26</a>Och detta är uttydningen därpå: Mene, det betyder: Gud har räknat ditt rikes dagar och gjort ände på det</span> <span class="verse"><a name="27">27</a>Tekel, det betyder: du är vägd på en våg och befunnen för lätt.</span> <span class="verse"><a name="28">28</a>Peres, det betyder: ditt rike har blivit styckat och givet åt meder och perser.»</span> <span class="verse"><a name="29">29</a>Då befallde Belsassar att man skulle kläda Daniel i purpur, och att den gyllene kedjan skulle hängas om hans hals, och att man skulle utropa om honom att han skulle vara den tredje herren i riket.</span> <span class="verse"><a name="30">30</a>Samma natt blev Belsassar, kaldéernas konung, dödad.  Daniel, 6 Kapitlet  Daniel i lejongropen.</span> <span class="verse"><a name="31">31</a>Och Darejaves av Medien mottog riket, när han var sextiotvå år gammal.</span> </p></div</div></div></body></html>