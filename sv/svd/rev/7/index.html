<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/rev/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/rev">Revelation</a> &gt <strong>Chapter 7</strong></div><p><span class="verse"><a name="1">1</a>Sedan såg jag fyra änglar stå vid jordens fyra hörn och hålla tillbaka jordens fyra vindar, för att ingen vind skulle blåsa över jorden eller över havet eller mot något träd.</span> <span class="verse"><a name="2">2</a>Och jag såg en annan ängel träda fram ifrån öster med den levande Gudens signet.  Och han ropade med hög röst till de fyra änglar som hade fått sig givet att skada jorden och havet,</span> <span class="verse"><a name="3">3</a>och sade: »Gören icke jorden eller havet eller träden någon skada, förrän vi hava tecknat vår Guds tjänare med insegel på deras pannor.»</span> <span class="verse"><a name="4">4</a>Och jag fick höra antalet av dem som voro tecknade med insegel, ett hundra fyrtiofyra tusen tecknade, av alla Israels barns stammar;</span> <span class="verse"><a name="5">5</a>av Juda stam tolv tusen tecknade, av Rubens stam tolv tusen, av Gads stam tolv tusen,</span> <span class="verse"><a name="6">6</a>av Asers stam tolv tusen, av Neftalims stam tolv tusen, av Manasses' stam tolv tusen,</span> <span class="verse"><a name="7">7</a>av Simeons stam tolv tusen, av Levi stam tolv tusen, av Isaskars stam tolv tusen,</span> <span class="verse"><a name="8">8</a>av Sabulons stam tolv tusen, av Josefs stam tolv tusen, av Benjamins stam tolv tusen tecknade.</span> <span class="verse"><a name="9">9</a>Sedan fick jag se en stor skara, som ingen kunde räkna, en skara ur alla folkslag och stammar och folk och tungomål stå inför tronen och inför Lammet; och de voro klädda i vita, fotsida kläder och hade palmer i sina händer.</span> <span class="verse"><a name="10">10</a>Och de ropade med hög röst och sade: »Frälsningen tillhör vår Gud, honom som sitter på tronen, och Lammet.»</span> <span class="verse"><a name="11">11</a>Och alla änglar, som stodo runt omkring tronen och omkring de äldste och de fyra väsendena, föllo ned på sina ansikten inför tronen och tillbådo Gud</span> <span class="verse"><a name="12">12</a>och sade: »Amen.  Lovet och priset och visheten och tacksägelsen och äran och makten och starkheten tillhöra vår Gud i evigheternas evigheter.  Amen.»</span> <span class="verse"><a name="13">13</a>Och en av de äldste tog till orda och sade till mig: »Dessa som äro klädda i de vita, fotsida kläderna, vilka äro de, och varifrån hava de kommit?»</span> <span class="verse"><a name="14">14</a>Jag svarade honom: »Min herre, du vet själv det.»  Då sade han till mig: »Dessa äro de som komma ur den stora bedrövelsen, och som hava tvagit sina kläder och gjort dem vita i Lammets blod.</span> <span class="verse"><a name="15">15</a>Därför stå de inför Guds tron och tjäna honom, dag och natt, i hans tempel.  Och han som sitter på tronen skall slå upp sitt tabernakel över dem.</span> <span class="verse"><a name="16">16</a>'De skola icke mer hungra och icke mer törsta, och solens hetta skall icke träffa dem, ej heller eljest någon brännande hetta.</span> <span class="verse"><a name="17">17</a>Ty Lammet, som står mitt för tronen, skall vara deras herde och leda dem till livets vattenkällor, och 'Gud skall avtorka alla tårar från deras ögon'.»</span> </p></div</div></div></body></html>