<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/rev/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/rev">Revelation</a> &gt <strong>Chapter 14</strong></div><p><span class="verse"><a name="1">1</a>Och jag fick se Lammet stå på Sions berg jämte det ett hundra fyrtiofyra tusen som hade dess namn och dess Faders namn skrivna på sina pannor.</span> <span class="verse"><a name="2">2</a>Och jag hörde ett ljud från himmelen, likt bruset av stora vatten och dånet av ett starkt tordön; och ljudet som jag hörde var såsom när harpospelare spela på sina harpor.</span> <span class="verse"><a name="3">3</a>Och de sjöngo inför tronen och inför de fyra väsendena och de äldste vad som tycktes vara en ny sång; och ingen kunde lära sig den sången, utom de ett hundra fyrtiofyra tusen som voro friköpta ifrån jorden.</span> <span class="verse"><a name="4">4</a>Dessa äro de som icke hava orenat sig med kvinnor; ty de äro såsom jungfrur.  Dessa äro de som följa Lammet varthelst det går.  De hava blivit friköpta ifrån människorna till en förstling åt Gud och Lammet.</span> <span class="verse"><a name="5">5</a>Och i deras mun har ingen lögn blivit funnen; de äro ostraffliga.</span> <span class="verse"><a name="6">6</a>Och jag såg en annan ängel flyga fram uppe i himlarymden; han hade ett evigt evangelium, som han skulle förkunna för dem som bo på jorden, för alla folkslag och stammar och tungomål och folk.</span> <span class="verse"><a name="7">7</a>Och han sade med hög röst: »Frukten Gud och given honom ära; ty stunden är kommen, då han skall hålla dom.  Ja, tillbedjen honom som har skapat himmel och jord och hav och vattenkällor.</span> <span class="verse"><a name="8">8</a>Och ännu en annan ängel följde honom; denne sade: »Fallet, fallet är det stora Babylon, som har givit alla folk att dricka av sin otukts vredesvin.»</span> <span class="verse"><a name="9">9</a>Och ännu en tredje ängel följde dem; denne sade med hög röst: »Om någon tillbeder vilddjuret och dess bild och tager dess märke på sin panna eller på sin hand,</span> <span class="verse"><a name="10">10</a>så skall ock han få dricka av Guds vredesvin, det som är iskänkt i hans vredes kalk, obemängt; och han skall bliva plågad med eld och svavel, i heliga änglars och i Lammets åsyn.</span> <span class="verse"><a name="11">11</a>Och när de så plågas, uppstiger röken därav i evigheters evigheter, och de hava ingen ro, vaken dag eller natt, de som tillbedja vilddjuret och dess bild, eller som låta märka sig med dess namn.</span> <span class="verse"><a name="12">12</a>Här gäller det för de heliga att hava ståndaktighet, för dem som hålla Guds bud och bevara tron på Jesus.»</span> <span class="verse"><a name="13">13</a>Och jag hörde en röst från himmelen säga: »Skriv: Saliga äro de döda som dö i Herren härefter.  Ja, säger Anden, de skola få vila sig från sitt arbete, ty deras gärningar följa dem.»</span> <span class="verse"><a name="14">14</a>Och jag fick se en vit sky, och på skyn satt en som liknade en människoson; och han hade på sitt huvud en gyllene krans, och i sin hand en vass lie.</span> <span class="verse"><a name="15">15</a>Och en annan ängel kom ut ur templet och ropade med hög röst till den som satt på skyn: »Låt din lie gå, och inbärga skörden; ty skördetiden är kommen, och säden på jorden är fullt mogen till skörd.»</span> <span class="verse"><a name="16">16</a>Den som satt på skyn högg då till med sin lie på jorden, och jorden blev avbärgad.</span> <span class="verse"><a name="17">17</a>Och en annan ängel kom ut ur templet i himmelen, och jämväl han hade en vass lie.</span> <span class="verse"><a name="18">18</a>Och ännu en ängel kom fram ifrån altaret, den som hade makt över elden.  Denne ropade med hög röst till den som hade den vassa lien; han sade »Låt din vassa lie gå, och skär av druvklasarna från vinträden på jorden, ty deras druvor äro fullmogna.»</span> <span class="verse"><a name="19">19</a>Och ängeln högg till med sin lie på jorden och skar av frukten ifrån vinträden på jorden och kastade den i Guds vredes stora vinpress.</span> <span class="verse"><a name="20">20</a>Och vinpressen trampade utanför staden, och blod gick ut från pressen och steg ända upp till betslen på hästarna, på en sträcka av ett tusen sex hundra stadier.</span> </p></div</div></div></body></html>