<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/rev/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/rev">Revelation</a> &gt <strong>Chapter 1</strong></div><p><span class="verse"><a name="1">1</a>Detta är en uppenbarelse från Jesus Kristus, en som Gud gav honom för att visa sina tjänare, vad som snart skall ske.  Och medelst ett budskap genom sin ängel gav han det till känna för sin tjänare Johannes,</span> <span class="verse"><a name="2">2</a>som här vittnar och frambär Guds ord och Jesu Kristi vittnesbörd, allt vad han själv har sett.</span> <span class="verse"><a name="3">3</a>Salig är den som får uppläsa denna profetias ord, och saliga äro de som få höra dem och som taga vara på, vad däri är skrivet; ty tiden är nära.</span> <span class="verse"><a name="4">4</a>Johannes hälsar de sju församlingarna i provinsen Asien.  Nåd vare med eder och frid från honom som är, och som var, och som skall komma, så ock från de sju andar, som stå inför hans tron,</span> <span class="verse"><a name="5">5</a>och från Jesus Kristus, det trovärdiga vittnet, den förstfödde bland de döda, den som är härskaren över konungarna på jorden.  Honom som älskar oss, och som har löst oss från våra synder med sitt blod</span> <span class="verse"><a name="6">6</a>och gjort oss till ett konungadöme, till präster åt sin Gud och Fader, honom tillhör äran och väldet i evigheternas evigheter, amen.</span> <span class="verse"><a name="7">7</a>Se, han kommer med skyarna, och allas ögon skola se honom, ja ock deras som hava stungit honom; och alla släkter på jorden skola jämra sig vid hans åsyn.  Ja, amen.</span> <span class="verse"><a name="8">8</a>Jag är A och O, säger Herren Gud, han som är, och som var, och som skall komma, den Allsmäktige.</span> <span class="verse"><a name="9">9</a>Jag, Johannes, eder broder, som med eder har del i bedrövelsen och riket och ståndaktigheten i Jesus, jag befann mig på den ö som heter Patmos, för Guds ords och Jesu vittnesbörds skull.</span> <span class="verse"><a name="10">10</a>Jag kom i andehänryckning på Herrens dag och fick då bakom mig höra en stark röst, lik ljudet av en basun,</span> <span class="verse"><a name="11">11</a>och den sade: »Skriv upp i en bok vad du får se, och sänd den till de sju församlingarna i Efesus och Smyrna och Pergamus och Tyatira och Sardes och Filadelfia och Laodicea.»</span> <span class="verse"><a name="12">12</a>Och jag vände mig om för att se vad det var för en röst som talade till mig; och när jag vände mig om, fick jag se sju gyllene ljusstakar</span> <span class="verse"><a name="13">13</a>och mitt i bland ljusstakarna någon som liknade en människoson, klädd i en fotsid klädnad och omgjordad kring bröstet med ett gyllene bälte.</span> <span class="verse"><a name="14">14</a>Hans huvud och hår var vitt såsom vit ull, såsom snö, och hans ögon voro såsom eldslågor.</span> <span class="verse"><a name="15">15</a>Hans fötter liknade glänsande malm, när den har blivit glödgad i en ugn.  Och hans röst var såsom bruset av stora vatten.</span> <span class="verse"><a name="16">16</a>I sin högra hand hade han sju stjärnor, och från hans mun utgick ett skarpt tveeggat svärd, och hans ansikte var såsom solen, när den skiner i sin fulla kraft.</span> <span class="verse"><a name="17">17</a>När jag såg honom, föll jag ned för hans fötter, såsom hade jag varit död.  Men han lade sin högra hand på mig och sade:  »Frukta icke.  Jag är den förste och den siste</span> <span class="verse"><a name="18">18</a>och den levande; jag var död, men se, jag lever i evigheternas evigheter och jag har nycklarna till döden och dödsriket.</span> <span class="verse"><a name="19">19</a>Så skriv nu upp, vad du har sett, och skriv upp både vad som nu är, och vad som härefter skall ske.</span> <span class="verse"><a name="20">20</a>Vad angår hemligheten med de sju stjärnorna, som du har sett i min högra hand, och de sju gyllene ljusstakarna, så må du veta att de sju stjärnorna äro de sju församlingarnas änglar, och att de sju ljusstakarna äro de sju församlingarna.»</span> </p></div</div></div></body></html>