<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/rev/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/rev">Revelation</a> &gt <strong>Chapter 6</strong></div><p><span class="verse"><a name="1">1</a>Och jag såg Lammet bryta det första av de sju inseglen; och jag hörde ett av de fyra väsendena säga såsom med tordönsröst: »Kom.»</span> <span class="verse"><a name="2">2</a>Då fick jag se en vit häst; och mannen som satt på den hade en båge, och en segerkrans blev honom given, och han drog ut såsom segrare och för att segra.</span> <span class="verse"><a name="3">3</a>Och när det bröt det andra inseglet, hörde jag det andra väsendet säga »Kom.»</span> <span class="verse"><a name="4">4</a>Då kom en annan häst fram, en som var röd; och åt mannen som satt på den blev givet att taga friden bort från jorden, så att människorna skulle slakta varandra.  Och ett stort svärd blev honom givet.</span> <span class="verse"><a name="5">5</a>Och när det bröt det tredje inseglet, hörde jag det tredje väsendet säga »Kom.»  Då fick jag se en svart häst; och mannen som satt på den hade en vågskål i sin hand.</span> <span class="verse"><a name="6">6</a>Och jag hörde likasom en röst mitt ibland de fyra väsendena säga: »Ett mått vete för en silverpenning och tre mått korn för en silverpenning!  Och oljan och vinet må du icke skada.»</span> <span class="verse"><a name="7">7</a>Och när det bröt det fjärde inseglet, hörde jag det fjärde väsendets röst säga: »Kom.»</span> <span class="verse"><a name="8">8</a>Då fick jag se en blekgul häst; och mannen som satt på den, hans namn var Döden, och Dödsriket följde med honom.  Och åt dem gavs makt över fjärdedelen av jorden, så att de skulle få dräpa med svärd och genom hungersnöd och pest och genom vilddjuren på jorden.</span> <span class="verse"><a name="9">9</a>Och när det bröt det femte inseglet, såg jag under altaret de människors själar, som hade blivit slaktade för Guds ords skull och för det vittnesbörds skull, som de hade.</span> <span class="verse"><a name="10">10</a>Och de ropade med hög röst och sade: »Huru länge, du helige och sannfärdige Herre, skall du dröja att hålla dom och att utkräva vårt blod av jordens inbyggare?»</span> <span class="verse"><a name="11">11</a>Och åt var och en av dem gavs en vit, fotsid klädnad, och åt dem blev tillsagt att de ännu en liten tid skulle giva sig till ro, till dess jämväl skaran av deras medtjänare och bröder, som skulle bliva dräpta likasom de själva, hade blivit fulltalig.</span> <span class="verse"><a name="12">12</a>Och jag såg Lammet bryta det sjätte inseglet.  Då blev det en stor jordbävning, och solen blev svart som en sorgdräkt, och månen blev hel och hållen såsom blod;</span> <span class="verse"><a name="13">13</a>och himmelens stjärnor föllo ned på jorden, såsom när ett fikonträd fäller sina omogna frukter, då det skakas av en stark vind.</span> <span class="verse"><a name="14">14</a>Och himmelen vek undan, såsom när en bokrulle rullas tillhopa; och alla berg och öar flyttades bort ifrån sin plats.</span> <span class="verse"><a name="15">15</a>Och konungarna på jorden och stormännen och krigsöverstarna och alla de rika och de väldiga, ja, alla, både trälar och fria, dolde sig i hålor och bland bergsklippor.</span> <span class="verse"><a name="16">16</a>Och de sade till bergen och klipporna: »Fallen över oss och döljen oss för dens ansikte, som sitter på tronen, och för Lammets vrede.</span> <span class="verse"><a name="17">17</a>Ty deras vredes stora dag är kommen, och vem kan bestå?»</span> </p></div</div></div></body></html>