<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/rev/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/rev">Revelation</a> &gt <strong>Chapter 9</strong></div><p><span class="verse"><a name="1">1</a>Och den femte ängeln stötte i sin basun.  Då såg jag en stjärna vara fallen ifrån himmelen ned på jorden; och åt henne gavs nyckeln till avgrundens brunn.</span> <span class="verse"><a name="2">2</a>Och hon öppnade avgrundens brunn.  Då steg en rök upp ur brunnen, lik röken från en stor ugn, och solen och luften förmörkades av röken från brunnen.</span> <span class="verse"><a name="3">3</a>Och ur röken kommo gräshoppor ut över jorden; och åt dem gavs samma makt som skorpionerna på jorden hava.</span> <span class="verse"><a name="4">4</a>Och dem blev tillsagt, att de icke skulle skada gräset på jorden eller något annat grönt eller något träd, utan allenast de människor som icke hade Guds insegel på sina pannor.</span> <span class="verse"><a name="5">5</a>Och åt dem blev givet att, icke att döda dem, men att plåga dem i fem månader; och plågan, som de vållade var såsom den plåga en skorpion åstadkommer, när den stinger en människa.</span> <span class="verse"><a name="6">6</a>På den tiden skola människorna söka döden, men icke kunna finna den; de skola åstunda att dö, men döden skall fly undan ifrån dem.</span> <span class="verse"><a name="7">7</a>Och gräshopporna tedde sig såsom hästar, rustade till strid.  På sina huvuden hade de likasom kransar, som syntes vara av guld.  Deras ansikten voro såsom människors ansikten.</span> <span class="verse"><a name="8">8</a>De hade hår såsom kvinnors hår, och deras tänder voro såsom lejons.</span> <span class="verse"><a name="9">9</a>De hade bröst, som liknade järnpansar; och rasslet av deras vingar var såsom vagnsrasslet, när många hästar med sina vagnar störta fram till strid.</span> <span class="verse"><a name="10">10</a>De hade stjärtar med gaddar, såsom skorpioner hava; och i deras stjärtar låg den makt de hade fått att i fem månader skada människorna.</span> <span class="verse"><a name="11">11</a>Till konung över sig hade de avgrundens ängel, vilkens namn på hebreiska är Abaddon och som på grekiska har namnet Apollyon.</span> <span class="verse"><a name="12">12</a>Det första ve har gått till ända; se, efter detta komma ännu två andra ve.</span> <span class="verse"><a name="13">13</a>Och den sjätte ängeln stötte i sin basun.  Då hörde jag en röst från de fyra hornen på det gyllene altare, som stod inför Guds ansikte,</span> <span class="verse"><a name="14">14</a>säga till den sjätte ängeln, den som hade basunen: »Lös de fyra änglar, som hållas bundna invid den stora floden Eufrat.»</span> <span class="verse"><a name="15">15</a>Och de fyra änglarna löstes, de som just för den timmen, på den dagen, i den månaden, under det året hade hållits redo att dräpa tredjedelen av människorna.</span> <span class="verse"><a name="16">16</a>Och antalet ryttare i de ridande skarorna var två gånger tio tusen gånger tio tusen; jag fick höra att de voro så många.</span> <span class="verse"><a name="17">17</a>Och hästarna och männen som sutto på dem tedde sig för min syn på detta sätt: männen hade eldröda och mörkblå och svavelgula pansar; och hästarna hade huvuden såsom lejon, och ur deras gap gick ut eld och rök och svavel.</span> <span class="verse"><a name="18">18</a>Av dessa tre plågor -- av elden och röken och svavlet som gick ut ur deras gap -- dödades tredjedelen av människorna.</span> <span class="verse"><a name="19">19</a>Ty hästarnas makt låg i deras gap och i deras svansar.  Deras svansar liknade nämligen ormar, och hade huvuden, och med dem var det, som de gjorde skada.</span> <span class="verse"><a name="20">20</a>Men de återstående människorna, de som icke hade blivit dödade genom dessa plågor, gjorde icke bättring; de vände sig icke ifrån belätena, som de hade gjort med egna händer, och upphörde icke att tillbedja onda andar och avgudar av guld och silver och koppar och sten och trä, som varken kunna se eller höra eller gå.</span> <span class="verse"><a name="21">21</a>De gjorde icke bättring och upphörde icke med sina mordgärningar och trolldomskonster, sin otukt och sitt tjuveri.</span> </p></div</div></div></body></html>