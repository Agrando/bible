<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/rev/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/rev">Revelation</a> &gt <strong>Chapter 2</strong></div><p><span class="verse"><a name="1">1</a>Skriv till Efesus' församlings ängel: »Så säger han som håller de sju stjärnorna i sin högra hand, han som går omkring bland de sju gyllene ljusstakarna:</span> <span class="verse"><a name="2">2</a>Jag känner dina gärningar och ditt arbete och din ståndaktighet, och jag vet att du icke kan lida onda människor; du har prövat dem som säga sig vara apostlar, men icke äro det, och har funnit dem vara lögnare.</span> <span class="verse"><a name="3">3</a>Och du är ståndaktig och har burit mycket för mitt namns skull och har icke förtröttats.</span> <span class="verse"><a name="4">4</a>Men jag har det emot dig, att du har övergivit din första kärlek.</span> <span class="verse"><a name="5">5</a>Betänk då varifrån du har fallit, och bättra dig, och gör åter sådana gärningar som du gjorde under din första tid.  Varom icke, så skall jag komma över dig och skall flytta din ljusstake från dess plats, såframt du icke gör bättring.</span> <span class="verse"><a name="6">6</a>Men den berömmelsen har du, att du hatar nikolaiternas gärningar, som också jag hatar.  --</span> <span class="verse"><a name="7">7</a>Den som har öra, han höre vad Anden säger till församlingarna.  Den som vinner seger, åt honom skall jag giva att äta av livets träd, som står i Guds paradis.»</span> <span class="verse"><a name="8">8</a>Och skriv till Smyrnas församlings ängel:  »Så säger den förste och den siste, han som var död och åter har blivit levande:</span> <span class="verse"><a name="9">9</a>Jag känner din bedrövelse och din fattigdom -- dock, du är rik! -- och jag vet vilken försmädelse du utstår av dem som säga sig vara judar, men icke äro detta, utan äro en Satans synagoga.</span> <span class="verse"><a name="10">10</a>Frukta icke för det som du skall få lida.  Se, djävulen skall kasta somliga av eder i fängelse, för att I skolen sättas på prov; och I skolen få utstå bedrövelse i tio dagar.  Var trogen intill döden, så skall jag giva dig livets krona,</span> <span class="verse"><a name="11">11</a>Den som har öra, han höre vad Anden säger till församlingarna.  Den som vinner seger, han skall förvisso icke lida någon skada av den andra döden.»</span> <span class="verse"><a name="12">12</a>Och skriv till Pergamus' församlings ängel: »Så säger han som har det skarpa tveeggade svärdet:</span> <span class="verse"><a name="13">13</a>Jag vet var du bor: där varest Satan har sin tron.  Och dock håller du fast vid mitt namn; och tron på mig förnekade du icke ens på den tid då Antipas, mitt vittne, min trogne tjänare, blev dräpt hos eder -- där varest Satan bor.</span> <span class="verse"><a name="14">14</a>Men jag har något litet emot dig: du har hos dig några som hålla fast vid Balaams lära, hans som lärde Balak huru han skulle lägga en stötesten för Israels barn, så att de skulle äta kött från avgudaoffer och bedriva otukt.</span> <span class="verse"><a name="15">15</a>Så har också du några som på lika sätt hålla sig till nikolaiternas lära.</span> <span class="verse"><a name="16">16</a>Gör då bättring; varom icke, så skall jag snart komma över dig och skall strida mot dem med min muns svärd.</span> <span class="verse"><a name="17">17</a>Den som har öra, han höre vad Anden säger till församlingarna. Den som vinner seger, åt honom skall jag giva av det fördolda mannat; och jag skall giva honom en vit sten och ett nytt namn skrivet på den stenen, ett namn som ingen känner, utom den som får det.»</span> <span class="verse"><a name="18">18</a>Och skriv till Tyatiras församlings ängel: »Så säger Guds Son, han som har ögon såsom eldslågor, han vilkens fötter likna glänsande malm:</span> <span class="verse"><a name="19">19</a>Jag känner dina gärningar och din kärlek och din tro, och jag vet huru du har tjänat och varit ståndaktig, och huru dina sista gärningar äro flera än dina första.</span> <span class="verse"><a name="20">20</a>Men jag har det emot dig att du är så efterlåten mot kvinnan Jesabel -- hon som säger sig vara en profetissa och uppträder såsom lärare och förleder mina tjänare till att bedriva otukt och till att äta kött från avgudaoffer.</span> <span class="verse"><a name="21">21</a>Jag har givit henne tid till bättring, men hon vill icke göra bättring och upphöra med sin otukt.</span> <span class="verse"><a name="22">22</a>Se, jag vill lägga henne ned på sjuksängen; och över dem som med henne begå äktenskapsbrott vill jag sända stor vedermöda, såframt de icke bättra sig och upphöra med att göra hennes gärningar.</span> <span class="verse"><a name="23">23</a>Och hennes barn skall jag dräpa.  Och alla församlingarna skola förnimma, att jag är den som rannsakar njurar och hjärtan; och jag skall giva var och en av eder efter hans gärningar.</span> <span class="verse"><a name="24">24</a>Men till eder, I andra som bon i Tyatira, till eder alla som icke haven denna lära, då I ju icke »haven lärt känna djupheterna», såsom de säga -- ja, Satans djupheter!  -- till eder säger jag: Jag lägger icke på eder någon ny börda;</span> <span class="verse"><a name="25">25</a>hållen allenast fast vid det som I haven, till dess jag kommer.</span> <span class="verse"><a name="26">26</a>Den som vinner seger och intill änden troget gör mina gärningar, åt honom skall jag giva makt över hedningarna.</span> <span class="verse"><a name="27">27</a>och han skall styra dem med järnspira, likasom när man krossar lerkärl,</span> <span class="verse"><a name="28">28</a>såsom ock jag har fått den makten av min Fader; och jag skall giva honom morgonstjärnan.</span> <span class="verse"><a name="29">29</a>Den som har öra, han höre vad Anden säger till församlingarna.»</span> </p></div</div></div></body></html>