<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/rev/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/rev">Revelation</a> &gt <strong>Chapter 19</strong></div><p><span class="verse"><a name="1">1</a>Sedan hörde jag likasom starka röster av en stor skara i himmelen, som sade »Halleluja!  Frälsningen och äran och makten tillhöra vår Gud.</span> <span class="verse"><a name="2">2</a>Ty rätta och rättfärdiga äro hans domar; han har dömt den stora skökan, som fördärvade jorden genom sin otukt, och han har utkrävt sina tjänares blod av hennes hand.»</span> <span class="verse"><a name="3">3</a>Och åter sade de: »Halleluja!»  Och röken från henne stiger upp i evigheternas evigheter!</span> <span class="verse"><a name="4">4</a>Och de tjugufyra äldste och de fyra väsendena föllo ned och tillbådo Gud, som satt på tronen; de sade: »Amen!  Halleluja!»</span> <span class="verse"><a name="5">5</a>Och från tronen utgick en röst, som sade: »Loven vår Gud, alla I hans tjänare, I som frukten honom, både små och stora.»</span> <span class="verse"><a name="6">6</a>Och jag hörde likasom röster av en stor skara, lika bruset av stora vatten och dånet av starka tordön; de sade: »Halleluja! Herren, vår Gud, den Allsmäktige, har nu trätt fram såsom konung.</span> <span class="verse"><a name="7">7</a>Låtom oss glädjas och fröjda oss och giva honom äran; ty tiden är inne för Lammets bröllop, och dess brud har gjort sig redo.</span> <span class="verse"><a name="8">8</a>Och åt henne har blivit givet att kläda sig i fint linne, skinande och rent.»  Det fina linnet är de heligas rättfärdighet.</span> <span class="verse"><a name="9">9</a>Och han sade till mig: »Skriv: Saliga äro de som äro bjudna till Lammets bröllopsmåltid.»  Ytterligare sade han till mig: »Dessa ord äro sanna Guds ord.»</span> <span class="verse"><a name="10">10</a>Och jag föll ned för hans fötter för att tillbedja honom, men han sade till mig: »Gör icke så.  Jag är din medtjänare och dina bröders, deras som hava Jesu vittnesbörd.  Gud skall du tillbedja.  Ty Jesu vittnesbörd är profetians ande.»</span> <span class="verse"><a name="11">11</a>Och jag såg himmelen öppen och fick där se en vit häst; och mannen som satt på den heter »Trofast och sannfärdig», och han dömer och strider i rättfärdighet.</span> <span class="verse"><a name="12">12</a>Hans ögon voro såsom eldslågor, och på sitt huvud bar han många kronor och hade ett namn där skrivet, som ingen känner utom han själv.</span> <span class="verse"><a name="13">13</a>Och han var klädd i en mantel som var doppad i blod; och det namn han har fått är »Guds Ord».</span> <span class="verse"><a name="14">14</a>Och honom följde, på vita hästar, de himmelska härskarorna, klädda i fint linne, vitt och rent.</span> <span class="verse"><a name="15">15</a>Och från hans mun utgick ett skarpt svärd, varmed han skulle slå folken.  Och han skall styra dem med järnspira; och han trampar Guds, den Allsmäktiges, stränga vredes vinpress.</span> <span class="verse"><a name="16">16</a>Och på sin mantel, över sin länd, har han detta namn skrivet: »Konungarnas konung och herrarnas herre.»</span> <span class="verse"><a name="17">17</a>Och jag såg en ängel stå i solen, och denne ropade med hög röst och sade till alla fåglar som flögo fram uppe i himlarymden: »Kommen hit, församlen eder till Guds stora gästabud,</span> <span class="verse"><a name="18">18</a>för att äta kött av konungar och krigsöverstar och hjältar, kött av hästar och deras ryttare, ja, kött av alla, både fria och trälar, både små och stora.»</span> <span class="verse"><a name="19">19</a>Och jag såg vilddjuret och konungarna på jorden med sina härskaror, samlade för att utkämpa sin strid mot honom som satt på hästen och mot hans härskara.</span> <span class="verse"><a name="20">20</a>Och vilddjuret blev gripet, därjämte ock den falske profeten, som i dess åsyn hade gjort de tecken med vilka han hade förvillat dem som hade tagit vilddjurets märke, och dem som hade tillbett dess bild.  Båda blevo de levande kastade i eldsjön, som brann med svavel.</span> <span class="verse"><a name="21">21</a>Och de andra blevo dräpta med ryttarens svärd, det som utgick från hans mun; och alla fåglar blevo mättade av deras kött.</span> </p></div</div></div></body></html>