<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/rev/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/rev">Revelation</a> &gt <strong>Chapter 5</strong></div><p><span class="verse"><a name="1">1</a>Och i högra handen på honom som satt på tronen såg jag en bokrulle, med skrift både på insidan och på utsidan, och förseglad med sju insegel.</span> <span class="verse"><a name="2">2</a>Och jag såg en väldig ängel som utropade med hög röst: »Vem är värdig att öppna bokrullen och bryta dess insegel?»</span> <span class="verse"><a name="3">3</a>Men ingen, vare sig i himmelen eller på jorden eller under jorden, kunde öppna bokrullen eller se vad som stod däri.</span> <span class="verse"><a name="4">4</a>Och jag grät bittert över att ingen befanns vara värdig att öppna bokrullen eller se, vad som stod däri.</span> <span class="verse"><a name="5">5</a>Men en av de äldste sade till mig: »Gråt icke.  Se, lejonet av Juda stam, telningen från Davids rot, har vunnit seger, så att han kan öppna bokrullen och och bryta dess sju insegel.»</span> <span class="verse"><a name="6">6</a>Då fick jag se att mellan tronen och de fyra väsendena och de äldste stod ett lamm, som såg ut såsom hade det varit slaktat.  Det hade sju horn och sju ögon, det är Guds sju andar, vilka äro utsända över hela jorden.</span> <span class="verse"><a name="7">7</a>Och det trädde fram och tog bokrullen ur högra handen på honom som satt på tronen.</span> <span class="verse"><a name="8">8</a>Och när han tog bokrullen, föllo de fyra väsendena och de tjugufyra äldste ned inför Lammet; och de hade var och en sin harpa och hade gyllene skålar, fulla med rökelse, det är de heligas böner.</span> <span class="verse"><a name="9">9</a>Och de sjöngo en ny sång som lydde så: »Du är värdig att taga bokrullen och att bryta dess insegel, ty du har blivit slaktad, och med ditt blod har du åt Gud köpt människor, av alla stammar och tungomål och folk och folkslag,</span> <span class="verse"><a name="10">10</a>och gjort dem åt vår Gud till ett konungadöme och till präster, och de skola regera på jorden»</span> <span class="verse"><a name="11">11</a>Och i min syn fick jag höra röster av många änglar runt omkring tronen och omkring väsendena och de äldste; och deras antal var tio tusen gånger tio tusen och tusen gånger tusen.</span> <span class="verse"><a name="12">12</a>Och de sade med hög röst: »Lammet som blev slaktat, är värdigt att mottaga makten, så ock rikedom och vishet och starkhet och ära, och pris och lov.»</span> <span class="verse"><a name="13">13</a>Och allt skapat, både i himmelen och på jorden och under jorden och på havet, och allt vad i dem var, hörde jag säga: »Honom, som sitter på tronen, och Lammet tillhör lovet och äran och priset och väldet i evigheternas evigheter.»</span> <span class="verse"><a name="14">14</a>Och de fyra väsendena sade »amen», och de äldste föllo ned och tillbådo.</span> </p></div</div></div></body></html>