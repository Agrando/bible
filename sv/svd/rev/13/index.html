<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/rev/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/rev">Revelation</a> &gt <strong>Chapter 13</strong></div><p><span class="verse"><a name="1">1</a>Då såg jag ett vilddjur stiga upp ur havet; det hade tio horn och sju huvuden, och på sina horn hade det tio kronor och på sina huvuden hädiska namn.</span> <span class="verse"><a name="2">2</a>Och vilddjuret, som jag såg, liknade en panter, men det hade fötter såsom en björn och gap såsom ett lejon.  Och draken gav det sin makt och sin tron och gav det stor myndighet.</span> <span class="verse"><a name="3">3</a>Och jag såg ett av dess huvuden vara likasom sårat till döds, men dess dödssår blev läkt.  Och hela jorden såg med förundran efter vilddjuret.</span> <span class="verse"><a name="4">4</a>Och de tillbådo draken, därför att han hade givit vilddjuret sådan myndighet; de tillbådo och vilddjuret och sade »Vem är lik vilddjuret, och vem kan strida mot det?»</span> <span class="verse"><a name="5">5</a>Och det fick en mun sig given, som talade stora ord och vad hädiskt var, och det fick makt att så göra under fyrtiotvå månader.</span> <span class="verse"><a name="6">6</a>Och den öppnade sin mun till att föra hädiskt tal mot Gud, till att häda hans namn och hans tabernakel och dem som bo i himmelen.</span> <span class="verse"><a name="7">7</a>Och det fick makt att föra krig mot de heliga och att övervinna dem; och det fick makt över alla stammar och folk och tungomål och folkslag.</span> <span class="verse"><a name="8">8</a>Och alla jordens inbyggare skola tillbedja det, ja, envar som icke har sitt namn från världens begynnelse skrivet i livets bok, det slaktade Lammets bok.</span> <span class="verse"><a name="9">9</a>Den som har öra, han höre.</span> <span class="verse"><a name="10">10</a>Den som för andra bort i fångenskap, han skall själv bliva bortförd i fångenskap; den som dräper andra med svärd, han skall själv bliva dräpt med svärd.  Här gäller det för de heliga att hava ståndaktighet och tro.</span> <span class="verse"><a name="11">11</a>Och jag såg ett annat vilddjur stiga upp ur jorden; det hade två horn, lika ett lamms, och det talade såsom en drake.</span> <span class="verse"><a name="12">12</a>Och det utövar det första vilddjurets hela myndighet, i dess åsyn.  Och det kommer jorden och dem som bo därpå att tillbedja det första vilddjuret, det vars dödssår blev läkt.</span> <span class="verse"><a name="13">13</a>Och det gör stora tecken, så att det till och med låter eld i människornas åsyn falla ned från himmelen på jorden.</span> <span class="verse"><a name="14">14</a>Och genom de tecken, som det har fått makt att göra i vilddjurets åsyn, förvillar det jordens inbyggare; det förmår genom sitt tal jordens inbyggare att göra en bild åt vilddjuret, det som var sårat med svärd, men åter kom till liv.</span> <span class="verse"><a name="15">15</a>Och det fick makt att giva ande åt vilddjurets bild, så att vilddjurets bild till och med kunde tala och kunde låta döda alla som icke tillbådo vilddjurets bild.</span> <span class="verse"><a name="16">16</a>Och det förmår alla, både små och stora, både rika och fattiga, både fria och trälar, att låta giva sig ett märke på högra handen eller på pannan,</span> <span class="verse"><a name="17">17</a>så att ingen får vare sig köpa eller sälja något, utom den som är märkt med vilddjurets namn eller dess namns tal.</span> <span class="verse"><a name="18">18</a>Här gäller det att vara vis; den som har förstånd, han räkne ut betydelsen av vilddjurets tal, ty det är en människas tal.  Och dess tal är sex hundra sextiosex.</span> </p></div</div></div></body></html>