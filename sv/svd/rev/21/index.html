<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/rev/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/rev">Revelation</a> &gt <strong>Chapter 21</strong></div><p><span class="verse"><a name="1">1</a>Och jag såg en ny himmel och en ny jord; ty den förra himmelen och den förra jorden voro förgångna, och havet fanns icke mer.</span> <span class="verse"><a name="2">2</a>Och jag såg den heliga staden, ett nytt Jerusalem, komma ned från himmelen, från Gud, färdigsmyckad såsom en brud som är prydd för sin brudgum.</span> <span class="verse"><a name="3">3</a>Och jag hörde en stark röst från tronen säga: »Se, nu står Guds tabernakel bland människorna, och han skall bo ibland dem, och de skola vara hans folk; ja, Gud själv skall vara hos dem</span> <span class="verse"><a name="4">4</a>och skall avtorka alla tårar från deras ögon.  Och döden skall icke mer vara till, och ingen sorg eller klagan eller plåga skall vara mer; ty det som förr var är nu förgånget.»</span> <span class="verse"><a name="5">5</a>Och han som satt på tronen sade: »Se, jag gör allting nytt.» Ytterligare sade han: »Skriv: ty dessa ord äro visa och sanna.»</span> <span class="verse"><a name="6">6</a>Han sade vidare till mig: »Det är gjort.  Jag är A och O, begynnelsen och änden.  Åt den som törstar skall jag giva att dricka för intet ur källan med livets vatten.</span> <span class="verse"><a name="7">7</a>Den som vinner seger, han skall få detta till arvedel, och jag skall vara hans Gud, och han skall vara min son.</span> <span class="verse"><a name="8">8</a>Men de fega och de otrogna, och de som hava gjort vad styggeligt är, och dråpare och otuktiga människor och trollkarlar och avgudadyrkare och alla lögnare skola få sin del i den sjö som brinner med eld och svavel; detta är den andra döden.»</span> <span class="verse"><a name="9">9</a>Och en av de sju änglarna med de sju skålar, som voro fulla med de sju sista plågorna, kom och talade till mig och sade: »Kom hit, så skall jag visa dig bruden, Lammets hustru.»</span> <span class="verse"><a name="10">10</a>Och han förde mig i anden åstad upp på ett stort och högt berg och visade mig den heliga staden Jerusalem, som kom ned från himmelen, från Gud,</span> <span class="verse"><a name="11">11</a>med Guds härlighet.  Den glänste likt den dyrbaraste ädelsten, den var såsom kristallklar jaspis.</span> <span class="verse"><a name="12">12</a>Den hade en stor och hög mur med tolv portar, och vid portarna stodo tolv änglar, och över portarna voro skrivna namn: namnen på Israels barns tolv stammar.</span> <span class="verse"><a name="13">13</a>I öster voro tre portar, i norr tre portar, i söder tre portar och i väster tre portar.</span> <span class="verse"><a name="14">14</a>Och stadsmuren hade tolv grundstenar, och på dem stodo tolv namn: namnen på Lammets tolv apostlar.</span> <span class="verse"><a name="15">15</a>Och han som talade till mig hade en gyllene mätstång för att därmed mäta staden och dess portar och dess mur.</span> <span class="verse"><a name="16">16</a>Och staden utgjorde en fyrkant, och dess längd var lika stor som dess bredd.  Och med stången mätte han staden: dess mått var tolv tusen stadier, dess längd och bredd och höjd voro lika.</span> <span class="verse"><a name="17">17</a>Och han mätte dess mur: den var ett hundra fyrtiofyra alnar efter människors mått, som ock är änglars.</span> <span class="verse"><a name="18">18</a>Och stadsmuren var byggd av jaspis, men staden själv var av rent guld, likt rent glas.</span> <span class="verse"><a name="19">19</a>Stadsmurens grundstenar voro skönt lagda och utgjordes av alla slags ädelstenar.  Den första grundstenen var en jaspis, den andra en safir, den tredje en kalcedon, den fjärde en smaragd,</span> <span class="verse"><a name="20">20</a>den femte en sardonyx, den sjätte en karneol, den sjunde en krysolit, den åttonde den beryll, den nionde en topas, den tionde en krysopras, den elfte en hyacint, den tolfte en ametist.</span> <span class="verse"><a name="21">21</a>Och de tolv portarna utgjordes av tolv pärlor; var särskild port utgjordes av en enda pärla.  Och stadens gata var av rent guld, likt genomskinligt glas.</span> <span class="verse"><a name="22">22</a>Och jag såg i den intet tempel, ty Herren Gud, den Allsmäktige, är dess tempel, han och Lammet.</span> <span class="verse"><a name="23">23</a>Och staden behöver icke sol eller måne till att lysa där, ty Guds härlighet upplyser den och dess ljus är Lammet.</span> <span class="verse"><a name="24">24</a>Och folken skola vandra i dess ljus, och jordens konungar föra ditin, vad härligt de hava.</span> <span class="verse"><a name="25">25</a>Dess portar skola aldrig stängas om dagen -- natt skall icke finnas där</span> <span class="verse"><a name="26">26</a>och vad härligt och dyrbart folken hava skall man föra ditin.</span> <span class="verse"><a name="27">27</a>Men intet orent skall någonsin komma ditin, och ingen som gör vad styggeligt är och lögn, utan allenast de som äro skrivna i livets bok, Lammets bok.</span> </p></div</div></div></body></html>