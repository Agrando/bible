<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/phil/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/phil">Philippians</a> &gt <strong>Chapter 1</strong></div><p><span class="verse"><a name="1">1</a>Paulus och Timoteus, Kristi Jesu tjänare, hälsa alla de heliga i Kristus Jesus som bo i Filippi, tillika med församlingsföreståndare och församlingstjänare.</span> <span class="verse"><a name="2">2</a>Nåd vare med eder och frid ifrån Gud, vår Fader, och Herren Jesus Kristus.</span> <span class="verse"><a name="3">3</a>Jag tackar min Gud, så ofta jag tänker på eder,</span> <span class="verse"><a name="4">4</a>i det jag alltid i alla mina böner med glädje beder för eder alla.</span> <span class="verse"><a name="5">5</a>Jag tackar honom för att I, allt ifrån första dagen intill nu, haven deltagit i arbetet för evangelium.</span> <span class="verse"><a name="6">6</a>Och jag har den tillförsikten, att han som i eder har begynt ett gott verk, han skall ock fullborda det, intill Kristi Jesu dag.</span> <span class="verse"><a name="7">7</a>Och det är ju rätt och tillbörligt att jag tänker så om eder alla, eftersom jag, både när jag ligger i bojor, och när jag försvarar och befäster evangelium, har eder i mitt hjärta såsom alla med mig delaktiga i nåden.</span> <span class="verse"><a name="8">8</a>Ty Gud är mitt vittne, han vet huru jag längtar efter eder alla med Kristi Jesu kärlek.</span> <span class="verse"><a name="9">9</a>Och därom beder jag, att eder kärlek må allt mer och mer överflöda av kunskap och förstånd i allt,</span> <span class="verse"><a name="10">10</a>så att I kunnen döma om vad rättast är, på det att I mån bliva rena och för ingen till stötesten, i väntan på Kristi dag,</span> <span class="verse"><a name="11">11</a>och bliva rika på rättfärdighetens frukt, vilken kommer genom Jesus Kristus, Gud till ära och pris.</span> <span class="verse"><a name="12">12</a>Jag vill att I, mina bröder, skolen veta att det som har vederfarits mig snarare har länt till evangelii framgång.</span> <span class="verse"><a name="13">13</a>Det har nämligen så blivit uppenbart för alla i pretoriet och för alla andra, att det är i Kristus som jag bär mina bojor;</span> <span class="verse"><a name="14">14</a>och de flesta av bröderna hava genom mina bojor blivit så frimodiga i Herren, att de med allt större dristighet våga oförskräckt förkunna Guds ord.</span> <span class="verse"><a name="15">15</a>Somliga finnas väl ock, som av avund och trätlystnad predika Kristus, men det finnes också andra som göra det av god vilja.</span> <span class="verse"><a name="16">16</a>Dessa senare göra det av kärlek, eftersom de veta att jag är satt till att försvara evangelium.</span> <span class="verse"><a name="17">17</a>De förra åter förkunna Kristus av genstridighet, icke med rent sinne, i tanke att de skola tillskynda mig ytterligare bedrövelse i mina bojor.</span> <span class="verse"><a name="18">18</a>Vad mer?  Kristus bliver dock på ena eller andra sättet förkunnad, det må nu ske för syns skull eller i uppriktighet; och däröver gläder jag mig.  Ja, jag skall ock framgent få glädja mig;</span> <span class="verse"><a name="19">19</a>ty jag vet att detta skall lända mig till frälsning, genom eder förbön och därigenom att Jesu Kristi Ande förlänas mig.</span> <span class="verse"><a name="20">20</a>Det är nämligen min trängtan och mitt hopp att jag i intet skall komma på skam, utan att Kristus, nu såsom alltid, skall av mig med all frimodighet bliva förhärligad i min kropp, det må ske genom liv eller genom död.</span> <span class="verse"><a name="21">21</a>Ty att leva, det är för mig Kristus, och att dö, det är för mig en vinning.</span> <span class="verse"><a name="22">22</a>Men om det att leva i köttet för mig är att utföra ett arbete som bär frukt, vilketdera skall jag då välja?  Det kan jag icke säga.</span> <span class="verse"><a name="23">23</a>Jag drages åt båda hållen.  Ty väl åstundar jag att bryta upp och vara hos Kristus, vilket ju vore mycket bättre;</span> <span class="verse"><a name="24">24</a>men att jag lever kvar i köttet är för eder skull mer av nöden.</span> <span class="verse"><a name="25">25</a>Och då jag är förvissad härom, vet jag att jag skall leva kvar och förbliva hos eder alla, eder till förkovran och glädje i tron,</span> <span class="verse"><a name="26">26</a>för att eder berömmelse skall överflöda i Kristus Jesus, i fråga om mig, därigenom att jag ännu en gång kommer till eder.</span> <span class="verse"><a name="27">27</a>Fören allenast en sådan vandel som är värdig Kristi evangelium, så att jag -- vare sig jag kommer och besöker eder, eller jag förbliver frånvarande -- får höra om eder att I stån fasta i en och samme Ande och endräktigt kämpen tillsammans för tron på evangelium,</span> <span class="verse"><a name="28">28</a>utan att i något stycke låta skrämma eder av motståndarna.  Ty att I så skicken eder är för dem ett vittnesbörd om att de själva gå mot fördärvet, men att I skolen bliva frälsta, och detta av Gud.</span> <span class="verse"><a name="29">29</a>Åt eder har ju förunnats icke allenast att tro på Kristus, utan ock att lida för hans skull,</span> <span class="verse"><a name="30">30</a>i det att I haven samma kamp som I förr sågen mig hava och nu hören att jag har.</span> </p></div</div></div></body></html>