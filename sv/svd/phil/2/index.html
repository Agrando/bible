<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/phil/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/phil">Philippians</a> &gt <strong>Chapter 2</strong></div><p><span class="verse"><a name="1">1</a>Om nu förmaning i Kristus, om uppmuntran i kärlek, om gemenskap i Anden, om hjärtlig godhet och barmhärtighet betyda något,</span> <span class="verse"><a name="2">2</a>gören då min glädje fullkomlig, i det att I ären ens till sinnes, uppfyllda av samma kärlek, endräktiga, liksinnade,</span> <span class="verse"><a name="3">3</a>fria ifrån genstridighet och ifrån begär efter fåfänglig ära. Fasthellre må var och en i ödmjukhet akta den andre förmer än sig själv.</span> <span class="verse"><a name="4">4</a>Och sen icke var och en på sitt eget bästa, utan var och en också på andras.</span> <span class="verse"><a name="5">5</a>Varen så till sinnes som Kristus Jesus var,</span> <span class="verse"><a name="6">6</a>han som var till i Guds-skepnad, men icke räknade jämlikheten med Gud såsom ett byte,</span> <span class="verse"><a name="7">7</a>utan utblottade sig själv, i det han antog tjänare-skepnad, när han kom i människogestalt.  Så befanns han i utvärtes måtto vara såsom en människa</span> <span class="verse"><a name="8">8</a>och ödmjukade sig och blev lydig intill döden, ja, intill döden på korset.</span> <span class="verse"><a name="9">9</a>Därför har ock Gud upphöjt honom över allting och givit honom det namn som är över alla namn</span> <span class="verse"><a name="10">10</a>för att i Jesu namn alla knän skola böja sig, deras som äro i himmelen, och deras som äro på jorden, och deras som äro under jorden,</span> <span class="verse"><a name="11">11</a>och för att alla tungor skola bekänna, Gud, Fadern, till ära, att Jesus Kristus är Herre.</span> <span class="verse"><a name="12">12</a>Därför, mina älskade, såsom I alltid förut haven varit lydiga, så mån I också nu med fruktan och bävan arbeta på eder frälsning, och det icke allenast såsom I gjorden, då jag var närvarande, utan ännu mycket mer nu, då jag är frånvarande.</span> <span class="verse"><a name="13">13</a>Ty Gud är den som verkar i eder både vilja och gärning, för att hans goda vilja skall ske.</span> <span class="verse"><a name="14">14</a>Gören allt utan att knorra och tveka,</span> <span class="verse"><a name="15">15</a>så att I bliven otadliga och rena, Guds ostraffliga barn mitt ibland »ett vrångt och avogt släkte», inom vilket I lysen såsom himlaljus i världen,</span> <span class="verse"><a name="16">16</a>i det att I hållen fast vid livets ord.  Bliven mig så till berömmelse på Kristi dag, till ett vittnesbörd om att jag icke har strävat förgäves och icke förgäves har arbetat.</span> <span class="verse"><a name="17">17</a>Men om än mitt blod bliver utgjutet såsom ett drickoffer, när jag förrättar min tempeltjänst och därvid frambär offret av eder tro, så gläder jag mig dock och deltager i allas eder glädje.</span> <span class="verse"><a name="18">18</a>Sammalunda mån ock I glädjas och deltaga i min glädje.</span> <span class="verse"><a name="19">19</a>Jag hoppas nu i Herren Jesus att snart kunna sända Timoteus till eder, så att ock jag får känna hugnad genom det som jag då hör om eder.</span> <span class="verse"><a name="20">20</a>Ty jag har ingen av samma sinne som han, ingen som av så uppriktigt hjärta kommer att hava omsorg om eder.</span> <span class="verse"><a name="21">21</a>Allasammans söka de sitt eget, icke vad som hör Kristus Jesus till.</span> <span class="verse"><a name="22">22</a>Men hans beprövade trohet kännen I; I veten huru han med mig har verkat i evangelii tjänst, såsom en son tjänar sin fader.</span> <span class="verse"><a name="23">23</a>Honom hoppas jag alltså kunna sända, så snart jag har fått se huru det går med min sak.</span> <span class="verse"><a name="24">24</a>Och i Herren är jag viss om att jag också själv snart skall få komma.</span> <span class="verse"><a name="25">25</a>Emellertid har jag funnit det nödvändigt att sända brodern Epafroditus, min medarbetare och medkämpe, tillbaka till eder, honom som I haven skickat hit, för att å edra vägnar överlämna åt mig vad jag kunde behöva.</span> <span class="verse"><a name="26">26</a>Ty han längtar efter eder alla och har ingen ro, därför att I haven hört honom vara sjuk.</span> <span class="verse"><a name="27">27</a>Han har också verkligen varit sjuk, ja, nära döden, men Gud förbarmade sig över honom; och icke allenast över honom, utan också över mig, för att jag icke skulle få bedrövelse på bedrövelse.</span> <span class="verse"><a name="28">28</a>Därför är jag så mycket mer angelägen att sända honom, både för att I skolen få glädjen att återse honom, och för att jag själv därigenom skall få lättnad i min bedrövelse.</span> <span class="verse"><a name="29">29</a>Tagen alltså emot honom i Herren, med all glädje, och hållen sådana män i ära.</span> <span class="verse"><a name="30">30</a>Ty för Kristi verks skull var han nära döden, i det han satte sitt liv på spel, för att giva mig ersättning för den tjänst som jag måste sakna från eder personligen.  haven i Kristus Jesus, vilken var till osv.</span> </p></div</div></div></body></html>