<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/john/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/john">John</a> &gt <strong>Chapter 4</strong></div><p><span class="verse"><a name="1">1</a>Men Herren fick nu veta att fariséerna hade hört hurusom Jesus vann flera lärjungar och döpte flera än Johannes;</span> <span class="verse"><a name="2">2</a>dock var det icke Jesus själv som döpte, utan hans lärjungar.</span> <span class="verse"><a name="3">3</a>Då lämnade han Judeen och begav sig åter till Galileen.</span> <span class="verse"><a name="4">4</a>Därvid måste han taga vägen genom Samarien.</span> <span class="verse"><a name="5">5</a>Så kom han till en stad i Samarien som hette Sykar, nära det jordstycke som Jakob gav åt sin son Josef.</span> <span class="verse"><a name="6">6</a>Och där var Jakobs brunn.  Eftersom nu Jesus var trött av vandringen, satte han sig strax ned vid brunnen.  Det var vid den sjätte timmen.</span> <span class="verse"><a name="7">7</a>Då kom en samaritisk kvinna för att hämta vatten.  Jesus sade till henne: »Giv mig att dricka.»</span> <span class="verse"><a name="8">8</a>Hans lärjungar hade nämligen gått in i staden för att köpa mat.</span> <span class="verse"><a name="9">9</a>Då sade den samaritiska kvinnan till honom: »Huru kan du, som är jude, bedja mig, som är en samaritisk kvinna, om något att dricka?»  Judarna hava nämligen ingen umgängelse med samariterna.</span> <span class="verse"><a name="10">10</a>Jesus svarade och sade till henne: »Förstode du Guds gåva, och vem den är som säger till dig: 'Giv mig att dricka', så skulle i stället du hava bett honom, och han skulle då hava givit dig levande vatten.»</span> <span class="verse"><a name="11">11</a>Kvinnan sade till honom: »Herre, du har ju intet att hämta upp vatten med, och brunnen är djup.  Varifrån får du då det friska vattnet?»</span> <span class="verse"><a name="12">12</a>Icke är du väl förmer än vår fader Jakob, som gav oss brunnen och själv med sina barn och sin boskap drack ur den?»</span> <span class="verse"><a name="13">13</a>Jesus svarade och sade till henne: »Var och en som dricker av detta vatten, han bliver törstig igen;</span> <span class="verse"><a name="14">14</a>men den som dricker av det vatten som jag giver honom, han skall aldrig någonsin törsta, utan det vatten jag giver honom skall bliva i honom en källa vars vatten springer upp med evigt liv.»</span> <span class="verse"><a name="15">15</a>Kvinnan sade till honom: »Herre, giv mig det vattnet, så att jag icke mer behöver törsta och komma hit för att hämta vatten.»</span> <span class="verse"><a name="16">16</a>Han sade till henne: »Gå och hämta din man, och kom sedan tillbaka.»</span> <span class="verse"><a name="17">17</a>Kvinnan svarade och sade: »Jag har ingen man.»  Jesus sade till henne: »Du har rätt i vad du säger, att du icke har någon man.»</span> <span class="verse"><a name="18">18</a>Ty fem män har du haft, och den du nu har är icke din man; däri sade du sant.</span> <span class="verse"><a name="19">19</a>Då sade kvinnan till honom: »Herre, jag ser att du är en profet.</span> <span class="verse"><a name="20">20</a>Våra fäder hava tillbett på detta berg, men I sägen att i Jerusalem den plats finnes, där man bör tillbedja.»</span> <span class="verse"><a name="21">21</a>Jesus sade till henne: »Tro mig, kvinna: den tid kommer, då det varken är på detta berg eller i Jerusalem som I skolen tillbedja Fadern.</span> <span class="verse"><a name="22">22</a>I tillbedjen vad I icke kännen, vi tillbedja vad vi känna -- ty frälsningen kommer från judarna --</span> <span class="verse"><a name="23">23</a>men den tid skall komma, ja, den är redan inne, då sanna tillbedjare skola tillbedja Fadern i ande och sanning; ty sådana tillbedjare vill Fadern hava.</span> <span class="verse"><a name="24">24</a>Gud är ande, och de som tillbedja måste tillbedja i ande och sanning.»</span> <span class="verse"><a name="25">25</a>Kvinnan sade till honom: »Jag vet att Messias skall komma, han som ock kallas Kristus; när han kommer, skall han förkunna oss allt.»</span> <span class="verse"><a name="26">26</a>Jesus svarade henne: »Jag, som talar med dig, är den du nu nämnde.»</span> <span class="verse"><a name="27">27</a>I detsamma kommo hans lärjungar; och de förundrade sig över att han talade med en kvinna.  Dock frågade ingen vad han ville henne, eller varför han talade med henne.</span> <span class="verse"><a name="28">28</a>Men kvinnan lät sin kruka stå och gick in i staden och sade till folket:</span> <span class="verse"><a name="29">29</a>»Kommen och sen en man som har sagt mig allt vad jag har gjort.  Månne icke han är Messias?»</span> <span class="verse"><a name="30">30</a>Då gingo de ut ur staden och kommo till honom.</span> <span class="verse"><a name="31">31</a>Under tiden bådo lärjungarna honom och sade: »Rabbi, tag och ät.»</span> <span class="verse"><a name="32">32</a>Men han svarade dem: »Jag har mat att äta som I icke veten om.»</span> <span class="verse"><a name="33">33</a>Då sade lärjungarna till varandra: »Kan väl någon hava burit mat till honom?»</span> <span class="verse"><a name="34">34</a>Jesus sade till dem: »Min mat är att göra dens vilja, som har sänt mig, och att fullborda hans verk.»</span> <span class="verse"><a name="35">35</a>I sägen ju att det ännu är fyra månader innan skördetiden kommer.  Men se, jag säger eder: Lyften upp edra ögon, och sen på fälten, huru de hava vitnat till skörd.</span> <span class="verse"><a name="36">36</a>Redan nu får den som skördar uppbära sin lön och samla in frukt till evigt liv; så kunna den som sår och den som skördar tillsammans glädja sig.</span> <span class="verse"><a name="37">37</a>Ty här sannas det ordet, att en är den som sår och en annan den som skördar.</span> <span class="verse"><a name="38">38</a>Jag har sänt eder att skörda, där I icke haven arbetat.  Andra hava arbetat, och I haven fått gå in i deras arbete.»</span> <span class="verse"><a name="39">39</a>Och många samariter från den staden kommo till tro på honom för kvinnans ords skull, då hon vittnade att han hade sagt henne allt vad hon hade gjort.</span> <span class="verse"><a name="40">40</a>När sedan samariterna kommo till honom, både de honom att stanna kvar hos dem.  Så stannade han där i två dagar.</span> <span class="verse"><a name="41">41</a>Och långt flera kommo då till tro för hans egna ords skull.</span> <span class="verse"><a name="42">42</a>Och de sade till kvinnan: »Nu är det icke mer för dina ords skull som vi tro, ty vi hava nu själva hört honom, och vi veta nu att han i sanning är världens Frälsare.»</span> <span class="verse"><a name="43">43</a>Men efter de två dagarna gick han därifrån till Galileen.</span> <span class="verse"><a name="44">44</a>Ty Jesus vittnade själv att en profet icke är aktad i sitt eget fädernesland.</span> <span class="verse"><a name="45">45</a>När han nu kom till Galileen, togo galiléerna vänligt emot honom, eftersom de hade sett allt vad han hade gjort i Jerusalem vid högtiden.  Också de hade nämligen varit där vid högtiden.</span> <span class="verse"><a name="46">46</a>Så kom han åter till Kana i Galileen, där han hade gjort vattnet till vin.  I Kapernaum fanns då en man i konungens tjänst, vilkens son låg sjuk.</span> <span class="verse"><a name="47">47</a>När han nu hörde att Jesus hade kommit från Judeen till Galileen, begav han sig åstad till honom och bad att han skulle komma ned och bota hans son; ty denne låg för döden.</span> <span class="verse"><a name="48">48</a>Då sade Jesus till honom: »Om I icke sen tecken och under, så tron I icke.»</span> <span class="verse"><a name="49">49</a>Mannen sade till honom: »Herre, kom ned, förrän mitt barn dör.»</span> <span class="verse"><a name="50">50</a>Jesus svarade honom: »Gå, din son får leva.»  Då trodde mannen det ord som Jesus sade till honom, och gick.</span> <span class="verse"><a name="51">51</a>Och medan han ännu var på vägen hem, mötte honom hans tjänare och sade: »Din son kommer att leva.»</span> <span class="verse"><a name="52">52</a>Då frågade han dem vid vilken timme det hade blivit bättre med honom.  De svarade honom: »I går vid den sjunde timmen lämnade febern honom.»</span> <span class="verse"><a name="53">53</a>Då märkte fadern att det hade skett just den timme då Jesus sade till honom: »Din son får leva.»  Och han kom till tro, så ock hela hans hus.</span> <span class="verse"><a name="54">54</a>Detta var nu åter ett tecken, det andra i ordningen som Jesus gjorde, sedan han hade kommit från Judeen till Galileen.  har vanligen betydelsen friskt, rinnande vatten; kvinnan fattar uttrycket i den senare betydelsen. Andra hava arbetat, och deras arbete har kommit eder till godo.</span> </p></div</div></div></body></html>