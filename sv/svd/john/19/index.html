<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/john/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/john">John</a> &gt <strong>Chapter 19</strong></div><p><span class="verse"><a name="1">1</a>Så tog då Pilatus Jesus och lät gissla honom.</span> <span class="verse"><a name="2">2</a>Och krigsmännen vredo samman en krona av törnen och satte den på hans huvud och klädde på honom en purpurfärgad mantel.</span> <span class="verse"><a name="3">3</a>Sedan trädde de fram till honom och sade: »Hell dig, du judarnas konung!»  och slogo honom på kinden.</span> <span class="verse"><a name="4">4</a>Åter gick Pilatus ut och sade till folket: »Se, jag vill föra honom ut till eder, på det att I mån förstå att jag icke finner honom skyldig till något brott.»</span> <span class="verse"><a name="5">5</a>Och Jesus kom då ut, klädd i törnekronan och den purpurfärgade manteln.  Och han sade till dem: »Se mannen!»</span> <span class="verse"><a name="6">6</a>Då nu översteprästerna och rättstjänarna fingo se honom, skriade de: »Korsfäst!  Korsfäst!»  Pilatus sade till dem: »Tagen I honom, och korsfästen honom; jag finner honom icke skyldig till något brott.»</span> <span class="verse"><a name="7">7</a>Judarna svarade honom: »Vi hava själva en lag, och efter den lagen måste han dö, ty han har gjort sig till Guds Son.»</span> <span class="verse"><a name="8">8</a>När Pilatus hörde dem tala så, blev hans fruktan ännu större.</span> <span class="verse"><a name="9">9</a>Och han gick åter in i pretoriet och frågade Jesus: »Varifrån är du?»  Men Jesus gav honom intet svar.</span> <span class="verse"><a name="10">10</a>Då sade Pilatus till honom: »Svarar du mig icke?  Vet du då icke att jag har makt att giva dig lös och makt att korsfästa dig?»</span> <span class="verse"><a name="11">11</a>Jesus svarade honom: »Du hade alls ingen makt över mig, om den icke vore dig given ovanifrån.  Därför har den större synd, som har överlämnat mig åt dig.»</span> <span class="verse"><a name="12">12</a>Från den stunden sökte Pilatus efter någon utväg att giva honom lös.  Men judarna ropade och sade: »Giver du honom lös, så är du icke kejsarens vän.  Vemhelst som gör sig till konung, han sätter sig upp mot kejsaren.»</span> <span class="verse"><a name="13">13</a>När Pilatus hörde de orden, lät han föra ut Jesus och satte sig på domarsätet, på en plats som kallades Litostroton, på hebreiska Gabbata.</span> <span class="verse"><a name="14">14</a>Och det var tillredelsedagen före påsken, vid sjätte timmen.  Och han sade till judarna: »Se här är eder konung!»</span> <span class="verse"><a name="15">15</a>Då skriade de: »Bort med honom!  Bort med honom!  Korsfäst honom!»  Pilatus sade till dem: »Skall jag korsfästa eder konung?»  Översteprästerna svarade: »Vi hava ingen annan konung än kejsaren.»</span> <span class="verse"><a name="16">16</a>Då gjorde han dem till viljes och bjöd att han skulle korsfästas.  Och de togo Jesus med sig.</span> <span class="verse"><a name="17">17</a>Och han bar själv sitt kors och kom så ut till det ställe som kallades Huvudskalleplatsen, på hebreiska Golgata.</span> <span class="verse"><a name="18">18</a>Där korsfäste de honom, och med honom två andra, en på vardera sidan, och Jesus i mitten.</span> <span class="verse"><a name="19">19</a>Men Pilatus lät ock göra en överskrift och sätta upp den på korset; och den lydde så: »Jesus från Nasaret, judarnas konung.»</span> <span class="verse"><a name="20">20</a>Den överskriften läste många av judarna, ty det ställe där Jesus var korsfäst låg nära staden: och den var avfattad på hebreiska, på latin och på grekiska.</span> <span class="verse"><a name="21">21</a>Då sade judarnas överstepräster till Pilatus: »Skriv icke: 'Judarnas konung', utan skriv att han har sagt sig vara judarnas konung.»</span> <span class="verse"><a name="22">22</a>Pilatus svarade: »Vad jag har skrivit, det har jag skrivit.»</span> <span class="verse"><a name="23">23</a>Då nu krigsmännen hade korsfäst Jesus, togo de hans kläder och delade dem i fyra delar, en del åt var krigsman.  Också livklädnaden togo de.  Men livklädnaden hade inga sömmar, utan var vävd i ett stycke, uppifrån och alltigenom.</span> <span class="verse"><a name="24">24</a>Därför sade de till varandra: »Låt oss icke skära sönder den, utan kasta lott om vilken den skall tillhöra.»  Ty skriftens ord skulle fullbordas: »De delade mina kläder mellan sig och kastade lott om min klädnad.»  Så gjorde nu krigsmännen.</span> <span class="verse"><a name="25">25</a>Men vid Jesu kors stodo hans moder och hans moders syster, Maria, Klopas' hustru, och Maria från Magdala.</span> <span class="verse"><a name="26">26</a>När Jesus nu fick se sin moder och bredvid henne den lärjunge som han älskade, sade han till sin moder: »Moder, se din son.»</span> <span class="verse"><a name="27">27</a>Sedan sade han till lärjungen: »Se din moder.»  Och från den stunden tog lärjungen henne hem till sig.</span> <span class="verse"><a name="28">28</a>Eftersom nu Jesus visste att allt annat redan var fullbordat, sade han därefter, då ju skriften skulle i allt uppfyllas: »Jag törstar.»</span> <span class="verse"><a name="29">29</a>Där stod då en kärl som var fullt av ättikvin.  Med det vinet fyllde de en svamp, som de satte på en isopsstängel och förde till hans mun.</span> <span class="verse"><a name="30">30</a>Och när Jesus hade tagit emot vinet, sade han: »Det är fullbordat.»  Sedan böjde han ned huvudet och gav upp andan.</span> <span class="verse"><a name="31">31</a>Men eftersom det var tillredelsedag och judarna icke ville att kropparna skulle bliva kvar på korset över sabbaten (det var nämligen en stor sabbatsdag), bådo de Pilatus att han skulle låta sönderslå de korsfästas ben och taga bort kropparna.</span> <span class="verse"><a name="32">32</a>Så kommo då krigsmännen och slogo sönder den förstes ben och sedan den andres som var korsfäst med honom.</span> <span class="verse"><a name="33">33</a>När de därefter kommo till Jesus och sågo honom redan vara död, slogo de icke sönder hans ben;</span> <span class="verse"><a name="34">34</a>men en av krigsmännen stack upp han sida med ett spjut, och strax kom därifrån ut blod och vatten.</span> <span class="verse"><a name="35">35</a>Och den som har sett detta, han har vittnat därom, för att ock I skolen tro; och hans vittnesbörd är sant, och han vet att han talar sanning.</span> <span class="verse"><a name="36">36</a>Ty detta skedde, för att skriftens ord skulle fullbordas: »Intet ben skall sönderslås på honom.»</span> <span class="verse"><a name="37">37</a>Och åter ett annat skriftens ord lyder så: »De skola se upp till honom som de hava stungit.»</span> <span class="verse"><a name="38">38</a>Men Josef från Arimatea, som var en Jesu lärjunge -- fastän i hemlighet, av fruktan för judarna -- kom därefter och bad Pilatus att få taga Jesu kropp; och Pilatus tillstadde honom det.  Då gick han åstad och tog hans kropp.</span> <span class="verse"><a name="39">39</a>Och jämväl Nikodemus kom dit, han som första gången hade besökt honom om natten; denne förde med sig en blandning av myrra och aloe, vid pass hundra skålpund.</span> <span class="verse"><a name="40">40</a>Och de togo Jesu kropp och omlindade den med linnebindlar och lade dit de välluktande kryddorna, såsom judarna hava för sed vid tillredelse till begravning.</span> <span class="verse"><a name="41">41</a>Men invid det ställe där han hade blivit korsfäst var en örtagård, och i örtagården fanns en ny grav, som ännu ingen hade varit lagd i.</span> <span class="verse"><a name="42">42</a>Där lade de nu Jesus, eftersom det var judarnas tillredelsedag och graven låg nära.</span> </p></div</div></div></body></html>