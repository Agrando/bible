<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/john/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/john">John</a> &gt <strong>Chapter 21</strong></div><p><span class="verse"><a name="1">1</a>Därefter uppenbarade sig Jesus åter för lärjungarna, vid Tiberias' sjö; och vid den uppenbarelsen gick så till:</span> <span class="verse"><a name="2">2</a>Simon Petrus och Tomas, som kallades Didymus, och Natanael, han som var från Kana i Galileen, och Sebedeus' söner voro tillsammans, och med dem två andra av hans lärjungar.</span> <span class="verse"><a name="3">3</a>Simon Petrus sade då till dem: »Jag vill gå åstad och fiska.»  De sade till honom: »Vi gå också med dig.»  Så begåvo de sig åstad och stego i båten.  Men den natten fingo de intet.</span> <span class="verse"><a name="4">4</a>När det sedan hade blivit morgon, stod Jesus där på stranden; dock visste lärjungarna icke att det var Jesus.</span> <span class="verse"><a name="5">5</a>Och Jesus sade till dem: »Mina barn, haven I något att äta?»  De svarade honom: »Nej.»</span> <span class="verse"><a name="6">6</a>Han sade till dem: »Kasten ut nätet på högra sidan om båten, så skolen I få.»  Då kastade de ut; och nu fingo de en så stor hop fiskar, att de icke förmådde draga upp nätet.</span> <span class="verse"><a name="7">7</a>Den lärjunge som Jesus älskade sade då till Petrus: »Det är Herren.»  När Simon Petrus hörde att det var Herren, tog han på sig sin överklädnad -- ty han var oklädd -- och gav sig i sjön.</span> <span class="verse"><a name="8">8</a>Men de andra lärjungarna kommo med båten och drogo efter sig nätet med fiskarna; de voro nämligen icke längre från land än vid pass två hundra alnar.</span> <span class="verse"><a name="9">9</a>När de sedan hade stigit i land, sågo de glöd ligga där och fisk, som låg därpå, och bröd.</span> <span class="verse"><a name="10">10</a>Jesus sade till dem: »Tagen hit av de fiskar som I nu fingen.»</span> <span class="verse"><a name="11">11</a>Då steg Simon Petrus i båten och drog nätet upp på land, och det var fullt av stora fiskar, ett hundra femtiotre stycken.  Och fastän de voro så många, hade nätet icke gått sönder.</span> <span class="verse"><a name="12">12</a>Därefter sade Jesus till dem: »Kommen hit och äten.»  Och ingen av lärjungarna dristade sig att fråga honom vem han var, ty de förstodo att det var Herren.</span> <span class="verse"><a name="13">13</a>Jesus gick då fram och tog brödet och gav dem, likaledes ock av fiskarna.</span> <span class="verse"><a name="14">14</a>Detta var nu tredje gången som Jesus uppenbarade sig för sina lärjungar, sedan han hade uppstått från de döda.</span> <span class="verse"><a name="15">15</a>När de hade ätit, sade Jesus till Simon Petrus: »Simon, Johannes' son, älskar du mig mer än dessa göra?»  Han svarade honom: »Ja, Herre; du vet att jag har dig kär.»  Då sade han till honom: »Föd mina lamm.»</span> <span class="verse"><a name="16">16</a>Åter frågade han honom, för andra gången: »Simon, Johannes' son, älskar du mig?»  Han svarade honom: »Ja, Herre; du vet att jag har dig kär.»  Då sade han till honom: »Var en herde för mina får.»</span> <span class="verse"><a name="17">17</a>För tredje gången frågade han honom: »Simon, Johannes' son, har du mig kär?»  Petrus blev bedrövad över att han för tredje gången frågade honom: »Har du mig kär?»  Och han svarade honom: »Herre, du vet allting; du vet att jag har dig kär.»  Då sade Jesus till honom: »Föd mina får.</span> <span class="verse"><a name="18">18</a>Sannerligen, sannerligen säger jag dig: När du var yngre, omgjordade du dig själv och gick vart du ville; men när du bliver gammal, skall du nödgas sträcka ut dina händer, och en annan skall omgjorda dig och föra dig dit du icke vill.»</span> <span class="verse"><a name="19">19</a>Detta sade han för att giva till känna med hurudan död Petrus skulle förhärliga Gud.  Och sedan han hade sagt detta, sade han till honom: »Följ mig.»</span> <span class="verse"><a name="20">20</a>När Petrus vände sig om, fick han se att den lärjunge som Jesus älskade följde med, densamme som under aftonmåltiden hade lutat sig mot hans bröst och frågat honom: »Herre, vilken är det som skall förråda dig?»</span> <span class="verse"><a name="21">21</a>Då nu Petrus såg den lärjungen, frågade han Jesus: »Herre, huru bliver det då med denne?»</span> <span class="verse"><a name="22">22</a>Jesus svarade honom: »Om jag vill att han skall leva kvar, till dess jag kommer, vad kommer det dig vid?  Följ du mig.»</span> <span class="verse"><a name="23">23</a>Så kom det talet ut ibland bröderna, att den lärjungen icke skulle dö.  Men Jesus hade icke sagt till honom att han icke skulle dö, utan allenast: »Om jag vill att han skall leva kvar, till dess jag kommer, vad kommer det dig vid?»</span> <span class="verse"><a name="24">24</a>Det är den lärjungen som vittnar om detta, och som har skrivit detta; och vi veta att hans vittnesbörd är sant.</span> <span class="verse"><a name="25">25</a>Ännu mycket annat var det som Jesus gjorde; och om allt detta skulle uppskrivas, det ena med det andra, så tror jag att icke ens hela världen skulle kunna rymma de böcker som då bleve skrivna.</span> </p></div</div></div></body></html>