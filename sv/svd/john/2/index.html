<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/john">John</a> &gt <strong>Chapter 2</strong></div><p><span class="verse"><a name="1">1</a>På tredje dagen var ett bröllop i Kana i Galileen, och Jesu moder var där.</span> <span class="verse"><a name="2">2</a>Också Jesus och hans lärjungar blevo bjudna till bröllopet.</span> <span class="verse"><a name="3">3</a>Och vinet begynte taga slut.  Då sade Jesu moder till honom: »De hava intet vin.»</span> <span class="verse"><a name="4">4</a>Jesus svarade henne: »Låt mig vara, moder; min stund är ännu icke kommen.»</span> <span class="verse"><a name="5">5</a>Hans moder sade då till tjänarna: »Vadhelst han säger till eder, det skolen I göra.»</span> <span class="verse"><a name="6">6</a>Nu stodo där sex stenkrukor, sådana som judarna hade för sina reningar; de rymde två eller tre bat-mått var.</span> <span class="verse"><a name="7">7</a>Jesus sade till dem: »Fyllen krukorna med vatten.»  Och de fyllde dem ända till brädden.</span> <span class="verse"><a name="8">8</a>Sedan sade han till dem: »Ösen nu upp och bären till övertjänaren.»  Och de gjorde så.</span> <span class="verse"><a name="9">9</a>Och övertjänaren smakade på vattnet, som nu hade blivit vin; och han visste icke varifrån det hade kommit, vilket däremot tjänarna visste, de som hade öst upp vattnet.  Då kallade övertjänaren på brudgummen.</span> <span class="verse"><a name="10">10</a>och sade till honom: »Man brukar eljest alltid sätta fram det goda vinet, och sedan, när gästerna hava fått för mycket, det som är sämre.  Du har gömt det goda vinet ända tills nu.»</span> <span class="verse"><a name="11">11</a>Detta var det första tecknet som Jesus gjorde.  Han gjorde det i Kana i Galileen och uppenbarade så sin härlighet; och hans lärjungar trodde på honom.</span> <span class="verse"><a name="12">12</a>Därefter begav han sig ned till Kapernaum med sin moder och sina bröder och sina lärjungar; och där stannade de några få dagar.</span> <span class="verse"><a name="13">13</a>Judarnas påsk var nu nära, och Jesus begav sig då upp till Jerusalem.</span> <span class="verse"><a name="14">14</a>Och när han fick i helgedomen se huru där sutto män som sålde fäkreatur och får och duvor, och huru växlare sutto där.</span> <span class="verse"><a name="15">15</a>Då gjorde han sig ett gissel av tåg och drev dem alla ut ur helgedomen, med får och fäkreatur, och slog ut växlarnas penningar och stötte omkull deras bord.</span> <span class="verse"><a name="16">16</a>Och till duvomånglarna sade han: »Tagen bort detta härifrån; gören icke min Faders hus till ett marknadshus.»</span> <span class="verse"><a name="17">17</a>Hans lärjungar kommo då ihåg att det var skrivet: »Nitälskan för ditt hus skall förtära mig.»</span> <span class="verse"><a name="18">18</a>Då togo judarna till orda och sade till honom: »Vad för tecken låter du oss se, eftersom du gör på detta sätt?»</span> <span class="verse"><a name="19">19</a>Jesus svarade och sade till dem: »Bryten ned detta tempel, så skall jag inom tre dagar låta det uppstå igen.»</span> <span class="verse"><a name="20">20</a>Då sade judarna: »I fyrtiosex år har man byggt på detta tempel, och du skulle låta det uppstå igen inom tre dagar?»</span> <span class="verse"><a name="21">21</a>Men det var om sin kropps tempel han talade.</span> <span class="verse"><a name="22">22</a>Sedan, när han hade uppstått från de döda, kommo hans lärjungar ihåg att han hade sagt detta; och de trodde då skriften och det ord som Jesus hade sagt.</span> <span class="verse"><a name="23">23</a>Medan han nu var i Jerusalem, under påsken, vid högtiden, kommo många till tro på hans namn, när de sågo de tecken som han gjorde.</span> <span class="verse"><a name="24">24</a>Men själv betrodde sig Jesus icke åt dem, eftersom han kände alla</span> <span class="verse"><a name="25">25</a>och icke behövde någon annans vittnesbörd om människorna; ty av sig själv visste han vad i människan var.</span> </p></div</div></div></body></html>