<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/john/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/john">John</a> &gt <strong>Chapter 13</strong></div><p><span class="verse"><a name="1">1</a>Före påskhögtiden hände sig detta.  Jesus visste att stunden var kommen för honom att gå bort ifrån denna världen till Fadern; och såsom han allt hittills hade älskat sina egna här i världen, så gav han dem nu ett yttersta bevis på sin kärlek.</span> <span class="verse"><a name="2">2</a>De höllo nu aftonmåltid, och djävulen hade redan ingivit Judas Iskariot, Simons son, i hjärtat att förråda Jesus.</span> <span class="verse"><a name="3">3</a>Och Jesus visste att Fadern hade givit allt i hans händer, och att han hade gått ut från Gud och skulle gå till Gud.</span> <span class="verse"><a name="4">4</a>Men han stod upp från måltiden och lade av sig överklädnaden och tog en linneduk och band den om sig.</span> <span class="verse"><a name="5">5</a>Sedan slog han vatten i ett bäcken och begynte två lärjungarnas fötter och torkade dem med linneduken som han hade bundit om sig.</span> <span class="verse"><a name="6">6</a>Så kom han till Simon Petrus.  Denne sade då till honom: »Herre, skulle du två mina fötter?»</span> <span class="verse"><a name="7">7</a>Jesus svarade och sade till honom: »Vad jag gör förstår du icke nu, men framdeles skall du fatta det.»</span> <span class="verse"><a name="8">8</a>Petrus sade till honom: »Aldrig någonsin skall du två mina fötter!»  Jesus svarade honom: »Om jag icke tvår dig, så har du ingen del med mig.»</span> <span class="verse"><a name="9">9</a>Då sade Simon Petrus till honom: »Herre, icke allenast mina fötter, utan ock händer och huvud!»</span> <span class="verse"><a name="10">10</a>Jesus svarade honom: »Den som är helt tvagen, han behöver allenast två fötterna; han är ju i övrigt hel och hållen ren.  Så ären ock I rena -- dock icke alla.»</span> <span class="verse"><a name="11">11</a>Han visste nämligen vem det var som skulle förråda honom; därför sade han att de icke alla voro rena.</span> <span class="verse"><a name="12">12</a>Sedan han nu hade tvagit deras fötter och tagit på sig överklädnaden och åter lagt sig ned vid bordet, sade han till dem: »Förstån I vad jag har gjort med eder?</span> <span class="verse"><a name="13">13</a>I kallen mig 'Mästare' och 'Herre', och I säger rätt, ty jag är så.</span> <span class="verse"><a name="14">14</a>Har nu jag, eder Herre och Mästare, tvagit edra fötter, så ären ock I pliktiga att två varandras fötter.</span> <span class="verse"><a name="15">15</a>Jag har ju givit eder ett föredöme, för att I skolen göra såsom jag har gjort mot eder.</span> <span class="verse"><a name="16">16</a>Sannerligen, sannerligen säger jag eder: Tjänaren är icke förmer än sin herre, ej heller sändebudet förmer än den som har sänt honom.</span> <span class="verse"><a name="17">17</a>Då I veten detta, saliga ären I, om I ock gören det.</span> <span class="verse"><a name="18">18</a>Jag talar icke om eder alla; jag vet vilka jag har utvalt.  Men detta skriftens ord skulle ju fullbordas: 'Den som åt mitt bröd, han lyfte mot mig sin häl.'</span> <span class="verse"><a name="19">19</a>Redan nu, förrän det sker, säger jag eder det, för att I, när det har skett, skolen tro att jag är den jag är.</span> <span class="verse"><a name="20">20</a>Sannerligen, sannerligen säger jag eder: Den som tager emot den jag sänder, han tager emot mig; och den som tager emot mig, han tager emot honom som har sänt mig.»</span> <span class="verse"><a name="21">21</a>När Jesus hade sagt detta, blev han upprörd i sin ande och betygade och sade: »Sannerligen, sannerligen säger jag eder: En av eder skall förråda mig.»</span> <span class="verse"><a name="22">22</a>Då sågo lärjungarna på varandra och undrade vilken han talade om.</span> <span class="verse"><a name="23">23</a>Nu var där bland lärjungarna en som låg till bords invid Jesu bröst, den lärjunge som Jesus älskade.</span> <span class="verse"><a name="24">24</a>Åt denne gav då Simon Petrus ett tecken och sade till honom: »Säg vilken det är som han talar om.»</span> <span class="verse"><a name="25">25</a>Han lutade sig då mot Jesu bröst och frågade honom: »Herre, vilken är det?»</span> <span class="verse"><a name="26">26</a>Då svarade Jesus: »Det är den åt vilken jag räcker brödstycket som jag nu doppar.»  Därvid doppade han brödstycket och räckte det åt Judas, Simon Iskariots son.</span> <span class="verse"><a name="27">27</a>Då, när denne hade tagit emot brödstycket, for Satan in i honom.  Och Jesus sade till honom: »Gör snart vad du gör.»</span> <span class="verse"><a name="28">28</a>Men ingen av dem som lågo där till bords förstod varför han sade detta till honom.</span> <span class="verse"><a name="29">29</a>Ty eftersom Judas hade penningpungen om hand, menade några att Jesus hade velat säga till honom: »Köp vad vi behöva till högtiden», eller ock att han hade tillsagt honom att giva något åt de fattiga.</span> <span class="verse"><a name="30">30</a>Då han nu hade tagit emot brödstycket, gick han strax ut; och det var natt.</span> <span class="verse"><a name="31">31</a>Och när han hade gått ut, sade Jesus: »Nu är Människosonen förhärligad, och Gud är förhärligad i honom.</span> <span class="verse"><a name="32">32</a>Är nu Gud förhärligad i honom, så skall ock Gud förhärliga honom i sig själv, och han skall snart förhärliga honom.</span> <span class="verse"><a name="33">33</a>Kära barn, allenast en liten tid är jag ännu hos eder; I skolen sedan söka efter mig, men det som jag sade till judarna: 'Dit jag går, dit kunnen I icke komma', detsamma säger jag nu ock till eder.</span> <span class="verse"><a name="34">34</a>Ett nytt bud giver jag eder, att I skolen älska varandra; ja, såsom jag har älskat eder, så skolen ock I älska varandra.</span> <span class="verse"><a name="35">35</a>Om I haven kärlek inbördes, så skola alla därav förstå att I ären mina lärjungar.»</span> <span class="verse"><a name="36">36</a>Då frågade Simon Petrus honom: »Herre, vart går du?»  Jesus svarade: »Dit jag går, dit kan du icke nu följa mig; men framdeles skall du följa mig.»</span> <span class="verse"><a name="37">37</a>Petrus sade till honom: »Herre, varför kan jag icke följa dig nu?  Mitt liv vill jag giva för dig.»</span> <span class="verse"><a name="38">38</a>Jesus svarade: »Ditt liv vill du giva för mig?  Sannerligen, sannerligen säger jag dig: Hanen skall icke gala, förrän du tre gånger har förnekat mig.»</span> </p></div</div></div></body></html>