<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/john/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/john">John</a> &gt <strong>Chapter 7</strong></div><p><span class="verse"><a name="1">1</a>Därefter vandrade Jesus omkring i Galileen, ty i Judeen ville han icke vandra omkring, då nu judarna stodo efter att döda honom.</span> <span class="verse"><a name="2">2</a>Men judarnas lövhyddohögtid var nu nära.</span> <span class="verse"><a name="3">3</a>Då sade hans bröder till honom: »Begiv dig härifrån och gå till Judeen, så att också dina lärjungar få se de gärningar som du gör.</span> <span class="verse"><a name="4">4</a>Ty ingen som vill vara känd bland människor utför sitt verk i hemlighet.  Då du nu gör sådana gärningar, så träd öppet fram för världen.»</span> <span class="verse"><a name="5">5</a>Det var nämligen så, att icke ens hans bröder trodde på honom.</span> <span class="verse"><a name="6">6</a>Då sade Jesus till dem: »Min tid är ännu icke kommen, men för eder är tiden alltid läglig.</span> <span class="verse"><a name="7">7</a>Världen kan icke hata eder, men mig hatar hon, eftersom jag vittnar om henne, att hennes gärningar äro onda.</span> <span class="verse"><a name="8">8</a>Gån I upp till högtiden; jag är icke stadd på väg upp till denna högtid, ty min tid är ännu icke fullbordad.»</span> <span class="verse"><a name="9">9</a>Detta sade han till dem och stannade så kvar i Galileen.</span> <span class="verse"><a name="10">10</a>Men när hans bröder hade gått upp till högtiden, då gick också han ditupp, dock icke öppet, utan likasom i hemlighet.</span> <span class="verse"><a name="11">11</a>Och judarna sökte efter honom under högtiden och sade: »Var är han?»</span> <span class="verse"><a name="12">12</a>Och bland folket talades i tysthet mycket om honom.  Somliga sade: »Han är en rättsinnig man», men andra sade: »Nej, han förvillar folket.»</span> <span class="verse"><a name="13">13</a>Dock talade ingen öppet om honom, av fruktan för judarna.</span> <span class="verse"><a name="14">14</a>Men när redan halva högtiden var förliden, gick Jesus upp i helgedomen och undervisade.</span> <span class="verse"><a name="15">15</a>Då förundrade sig judarna och sade: »Varifrån har denne sin lärdom, han som icke har fått undervisning?»</span> <span class="verse"><a name="16">16</a>Jesus svarade dem och sade: »Min lära är icke min, utan hans som har sänt mig.</span> <span class="verse"><a name="17">17</a>Om någon vill göra hans vilja, så skall han förstå om denna lära är från Gud, eller om jag talar av mig själv.</span> <span class="verse"><a name="18">18</a>Den som talar av sig själv, han söker sin egen ära; men den som söker dens ära, som har sänt honom, han är sannfärdig, och orättfärdighet finnes icke i honom.  --</span> <span class="verse"><a name="19">19</a>Har icke Moses givit eder lagen?  Och likväl fullgör ingen av eder lagen.  Varför stån I efter att döda mig?»</span> <span class="verse"><a name="20">20</a>Folket svarade: »Du är besatt av en ond ande.  Vem står efter att döda dig?»</span> <span class="verse"><a name="21">21</a>Jesus svarade och sade till dem: »En gärning allenast gjorde jag, och alla förundren I eder över den.</span> <span class="verse"><a name="22">22</a>Moses har givit eder omskärelsen -- icke som om den vore ifrån Moses, ty den är ifrån fäderna -- och så omskären I människor också på en sabbat.</span> <span class="verse"><a name="23">23</a>Om nu en människa undfår omskärelsen på en sabbat, för att Moses' lag icke skall göras om intet, huru kunnen I då vredgas på mig, därför att jag på en sabbat gjorde en människa hel och frisk?</span> <span class="verse"><a name="24">24</a>Dömen icke efter skenet, utan dömen en rätt dom.»</span> <span class="verse"><a name="25">25</a>Då sade några av folket i Jerusalem: »Är det icke denne som de stå efter att döda?</span> <span class="verse"><a name="26">26</a>Och ändå får han tala fritt, utan att de säga något till honom.  Hava då rådsherrarna verkligen blivit förvissade om att denne är Messias?</span> <span class="verse"><a name="27">27</a>Dock, denne känna vi, och vi veta varifrån han är; men när Messias kommer, känner ingen varifrån han är.»</span> <span class="verse"><a name="28">28</a>Då sade Jesus med hög röst, där han undervisade i helgedomen: »Javäl, I kännen mig, och I veten varifrån jag är.  Likväl har jag icke kommit av mig själv, men han som har sänt mig är en som verkligen har myndighet att sända, han som I icke kännen.</span> <span class="verse"><a name="29">29</a>Men jag känner honom, ty från honom är jag kommen, och han har sänt mig.»</span> <span class="verse"><a name="30">30</a>Då ville de gripa honom; dock kom ingen med sin hand vid honom, ty hans stund var ännu icke kommen.</span> <span class="verse"><a name="31">31</a>Men många av folket trodde på honom, och de sade: »Icke skall väl Messias, när han kommer, göra flera tecken än denne har gjort?»</span> <span class="verse"><a name="32">32</a>Sådant fingo fariséerna höra folket i tysthet tala om honom.  Då sände översteprästerna och fariséerna ut rättstjänare för att gripa honom.</span> <span class="verse"><a name="33">33</a>Men Jesus sade: »Ännu en liten tid är jag hos eder; sedan går jag bort till honom som har sänt mig.</span> <span class="verse"><a name="34">34</a>I skolen då söka efter mig, men I skolen icke finna mig, och där jag är, dit kunnen I icke komma.»</span> <span class="verse"><a name="35">35</a>Då sade judarna till varandra: »Vart tänker denne gå, eftersom vi icke skola kunna finna honom?  Månne han tänker gå till dem som bo kringspridda bland grekerna?  Tänker han då undervisa grekerna?</span> <span class="verse"><a name="36">36</a>Vad betyder det ord som han sade: 'I skolen söka efter mig, men I skolen icke finna mig, och där jag är, dit kunnen I icke komma'?»</span> <span class="verse"><a name="37">37</a>På den sista dagen i högtiden, som ock var den förnämsta, stod Jesus där och ropade och sade: »Om någon törstar, så komme han till mig och dricke.</span> <span class="verse"><a name="38">38</a>Den som tror på mig, av hans innersta skola strömmar av levande vatten flyta fram, såsom skriften säger.»</span> <span class="verse"><a name="39">39</a>Detta sade han om Anden, vilken de som trodde på honom skulle undfå; ty ande var då ännu icke given, eftersom Jesus ännu icke hade blivit förhärligad.</span> <span class="verse"><a name="40">40</a>Några av folket, som hörde dessa ord, sade då: »Denne är förvisso Profeten.»</span> <span class="verse"><a name="41">41</a>Andra sade: »Han är Messias.»  Andra åter sade: »Icke kommer väl Messias från Galileen?</span> <span class="verse"><a name="42">42</a>Säger icke skriften att Messias skall komma av Davids säd och från den lilla staden Betlehem, där David bodde?</span> <span class="verse"><a name="43">43</a>Så uppstodo för hans skull stridiga meningar bland folket,</span> <span class="verse"><a name="44">44</a>och somliga av dem ville gripa honom; dock kom ingen med sin hand vid honom.</span> <span class="verse"><a name="45">45</a>När sedan rättstjänarna kommo tillbaka till översteprästerna och fariséerna, frågade dessa dem: »Varför haven I icke fört honom hit?»</span> <span class="verse"><a name="46">46</a>Tjänarna svarade: »Aldrig har någon människa talat, som den mannen talar.»</span> <span class="verse"><a name="47">47</a>Då svarade fariséerna dem: »Haven nu också I blivit förvillade?</span> <span class="verse"><a name="48">48</a>Har då någon av rådsherrarna trott på honom?  Eller någon av fariséerna?</span> <span class="verse"><a name="49">49</a>Nej; men detta folk, som icke känner lagen, det är förbannat.</span> <span class="verse"><a name="50">50</a>Då sade Nikodemus till dem, han som förut hade besökt honom, och som själv var en av dem:</span> <span class="verse"><a name="51">51</a>»Icke dömer väl vår lag någon, utan att man först har förhört honom och utrönt vad han förehar?»</span> <span class="verse"><a name="52">52</a>De svarade och sade till honom: »Kanske också du är från Galileen?  Rannsaka, så skall du finna att ingen profet kommer från Galileen.»  Evangelium enligt Johannes, 8 Kapitlet  [Äktenskapsbryterskan inför Jesus.] Jesus vittnar om sig själv, att han är världens ljus; undervisar och bestraffar folket.  Judarna vilja stena honom.</span> <span class="verse"><a name="53">53</a>[Och de gingo hem, var och en till sitt.</span> </p></div</div></div></body></html>