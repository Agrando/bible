<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/john/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/john">John</a> &gt <strong>Chapter 18</strong></div><p><span class="verse"><a name="1">1</a>När Jesus hade sagt detta, begav han sig med sina lärjungar därifrån och gick över bäcken Kidron till andra sidan.  Där var en örtagård, och i den gick han in med sina lärjungar.</span> <span class="verse"><a name="2">2</a>Men också Judas, han som förrådde honom, kände till det stället, ty där hade Jesus och hans lärjungar ofta kommit tillsammans.</span> <span class="verse"><a name="3">3</a>Och Judas tog nu med sig den romerska vakten, så ock några av översteprästernas och fariséernas tjänare, och kom dit med bloss och lyktor och vapen.</span> <span class="verse"><a name="4">4</a>Och Jesus, som visste allt vad som skulle övergå honom, gick fram och sade till dem: »Vem söken I?»</span> <span class="verse"><a name="5">5</a>De svarade honom: »Jesus från Nasaret.»  Jesus sade till dem: »Det är jag.»  Och Judas, förrädaren, stod också där ibland dem.</span> <span class="verse"><a name="6">6</a>När Jesus nu sade till dem: »Det är jag», veko de tillbaka och föllo till marken.</span> <span class="verse"><a name="7">7</a>Åter frågade han dem då: »Vem söken I?»  De svarade: »Jesus från Nasaret.»</span> <span class="verse"><a name="8">8</a>Jesus sade: »Jag har sagt eder att det är jag; om det alltså är mig I söken, så låten dessa gå.»</span> <span class="verse"><a name="9">9</a>Ty det ordet skulle fullbordas, som han hade sagt: »Av dem som du har givit mig har jag icke förlorat någon.»</span> <span class="verse"><a name="10">10</a>Och Simon Petrus, som hade ett svärd, drog ut det och högg till översteprästens tjänare och högg så av honom högra örat; och tjänarens namn var Malkus.</span> <span class="verse"><a name="11">11</a>Då sade Jesus till Petrus: »Stick ditt svärd i skidan.  Skulle jag icke dricka den kalk som min Fader har givit mig?»</span> <span class="verse"><a name="12">12</a>Den romerska vakten med sin överste och de judiska rättstjänarna grepo då Jesus och bundo honom</span> <span class="verse"><a name="13">13</a>och förde honom bort, först till Hannas; denne var nämligen svärfader till Kaifas, som var överstepräst det året.</span> <span class="verse"><a name="14">14</a>Och det var Kaifas som under rådplägningen hade sagt till judarna, att det vore bäst om en man finge dö för folket.</span> <span class="verse"><a name="15">15</a>Och Simon Petrus jämte en annan lärjunge följde efter Jesus.  Den lärjungen var bekant med översteprästen och gick med Jesus in på översteprästens gård;</span> <span class="verse"><a name="16">16</a>men Petrus stod utanför vid porten.  Den andre lärjungen, den som var bekant med översteprästen, gick då ut och talade med portvakterskan och fick så föra Petrus ditin.</span> <span class="verse"><a name="17">17</a>Tjänstekvinnan som vaktade porten sade därvid till Petrus: »Är icke också du en av den mannens lärjungar?»  Han svarade: »Nej, det är jag icke.»</span> <span class="verse"><a name="18">18</a>Men tjänarna och rättsbetjänterna hade gjort upp en koleld, ty det var kallt, och de stodo där och värmde sig; bland dem stod också Petrus och värmde sig.</span> <span class="verse"><a name="19">19</a>Översteprästen frågade nu Jesus om hans lärjungar och om hans lära.</span> <span class="verse"><a name="20">20</a>Jesus svarade honom: »Jag har öppet talat för världen, jag har alltid undervisat i synagogan eller i helgedomen, på ställen där alla judar komma tillsammans; hemligen har jag intet talat.</span> <span class="verse"><a name="21">21</a>Varför frågar du då mig?  Dem som hava hört mig må du fråga om vad jag har talat till dem.  De veta ju vad jag har sagt.»</span> <span class="verse"><a name="22">22</a>När Jesus sade detta, gav honom en av rättstjänarna, som stod där bredvid, ett slag på kinden och sade: »Skall du så svara översteprästen?»</span> <span class="verse"><a name="23">23</a>Jesus svarade honom: »Har jag talat orätt, så bevisa att det var orätt; men har jag talat rätt, varför slår du mig då?»</span> <span class="verse"><a name="24">24</a>Och Hannas sände honom bunden till översteprästen Kaifas.</span> <span class="verse"><a name="25">25</a>Men Simon Petrus stod och värmde sig.  Då sade de till honom: »Är icke också du en av hans lärjungar?»  Han nekade och sade: »Det är jag icke.»</span> <span class="verse"><a name="26">26</a>Då sade en av översteprästens tjänare, en frände till den som Petrus hade huggit örat av: »Såg jag icke själv att du var med honom i örtagården?»</span> <span class="verse"><a name="27">27</a>Då nekade Petrus åter.  Och i detsamma gol hanen.</span> <span class="verse"><a name="28">28</a>Sedan förde de Jesus från Kaifas till pretoriet; och det var nu morgon.  Men själva gingo de icke in i pretoriet, för att de icke skulle bliva orenade, utan skulle kunna äta påskalammet.</span> <span class="verse"><a name="29">29</a>Då gick Pilatus ut till dem och sade: »Vad haven I för anklagelse att frambära mot denne man?»</span> <span class="verse"><a name="30">30</a>De svarade och sade till honom: »Vore han icke en illgärningsman, så hade vi icke överlämnat honom åt dig.»</span> <span class="verse"><a name="31">31</a>Då sade Pilatus till dem: »Tagen I honom, och dömen honom efter eder lag.»  Judarna svarade honom: »För oss är det icke lovligt att avliva någon.»</span> <span class="verse"><a name="32">32</a>Ty Jesu ord skulle fullbordas, det som han hade sagt för att giva till känna på vad sätt han skulle dö.</span> <span class="verse"><a name="33">33</a>Pilatus gick åter in i pretoriet och kallade Jesus till sig och sade till honom: »Är du judarnas konung?»</span> <span class="verse"><a name="34">34</a>Jesus svarade: »Säger du detta av dig själv, eller hava andra sagt dig det om mig?»</span> <span class="verse"><a name="35">35</a>Pilatus svarade: »Jag är väl icke en jude!  Ditt eget folk och översteprästerna hava överlämnat dig åt mig.  Vad har du gjort?»</span> <span class="verse"><a name="36">36</a>Jesus svarade: »Mitt rike är icke av denna världen.  Om mitt rike vore av denna världen, så hade väl mina tjänare kämpat för att jag icke skulle bliva överlämnad åt judarna.  Men nu är mitt rike icke av denna världen.»</span> <span class="verse"><a name="37">37</a>Så sade Pilatus till honom: »Så är du dock en konung?»  Jesus svarade: »Du säger det själv, att jag är en konung.  Ja, därtill är jag född, och därtill har jag kommit i världen, att jag skall vittna för sanningen.  Var och en som är av sanningen, han hör min röst.»</span> <span class="verse"><a name="38">38</a>Pilatus sade till honom: »Vad är sanning?»  När han hade sagt detta, gick han åter ut till judarna och sade till dem: »Jag finner honom icke skyldig till något brott.</span> <span class="verse"><a name="39">39</a>Nu är det en sedvänja hos eder, att jag vid påsken skall giva eder en fånge lös.  Viljen I då att jag skall giva eder 'judarnas konung' lös?»</span> <span class="verse"><a name="40">40</a>Då skriade de åter och sade: »Icke honom, utan Barabbas.»  Men Barabbas var en rövare.</span> </p></div</div></div></body></html>