<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/heb/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/heb">Hebrews</a> &gt <strong>Chapter 12</strong></div><p><span class="verse"><a name="1">1</a>Alltså, då vi nu hava omkring oss en så stor hop av vittnen, må ock vi lägga av allt som är oss till hinder, och särskilt synden, som så hårt omsnärjer oss, och med uthållighet löpa framåt i den tävlingskamp som är oss förelagd.</span> <span class="verse"><a name="2">2</a>Och må vi därvid se på Jesus, trons hövding och fullkomnare, på honom, som i stället för att taga den glädje som låg framför honom, utstod korsets lidande och aktade smäleken för intet, och som nu sitter på högra sidan om Guds tron.</span> <span class="verse"><a name="3">3</a>Ja, på honom, som har utstått så mycken gensägelse av syndare, på honom mån I tänka, så att I icke tröttnen och uppgivens i edra själar.</span> <span class="verse"><a name="4">4</a>Ännu haven I icke stått emot ända till blods, i eder kamp mot synden.</span> <span class="verse"><a name="5">5</a>Och I haven alldeles förgätit den förmaningens röst som talar med eder, såsom man talar med söner: »Min son, förkasta icke Herrens aga, och giv dig icke över, när du tuktas av honom.</span> <span class="verse"><a name="6">6</a>Ty den Herren älskar, den agar han, och han straffar med riset var son som han har kär.»</span> <span class="verse"><a name="7">7</a>Det är till eder fostran som I fån utstå lidande; Gud handlar med eder såsom med söner.  Ty var finnes den son som icke bliver agad av sin fader?</span> <span class="verse"><a name="8">8</a>Om I lämnadens utan aga, medan alla andra finge sin del därav, så voren I oäkta söner och icke äkta.</span> <span class="verse"><a name="9">9</a>Vidare: vi hava haft köttsliga fäder, som agade oss, och vi visade försyn för dem; skola vi då icke mycket mer vara underdåniga andarnas Fader, så att vi få leva?</span> <span class="verse"><a name="10">10</a>De förra agade oss ju för en kort tid, såsom det syntes dem gott, men denne agar oss för vårt verkliga gagn, för att vi skola få del av hans helighet.</span> <span class="verse"><a name="11">11</a>Väl synes alla aga för tillfället vara icke till glädje, utan till sorg; men efteråt bär den, för dem som hava blivit fostrade därmed, en fridsfrukt som är rättfärdighet.</span> <span class="verse"><a name="12">12</a>Alltså: »stärken maktlösa händer och vacklande knän»,</span> <span class="verse"><a name="13">13</a>och »gören räta stigar för edra fötter», så att den fot som haltar icke vrides ur led, utan fastmer bliver botad.</span> <span class="verse"><a name="14">14</a>Faren efter frid med alla och efter helgelse; ty utan helgelse får ingen se Herren.</span> <span class="verse"><a name="15">15</a>Och sen till, att ingen går miste om Guds nåd, och att ingen giftig rot skjuter skott och bliver till fördärv, så att menigheten därigenom bliver besmittad;</span> <span class="verse"><a name="16">16</a>sen till, att ingen är en otuktig människa eller ohelig såsom Esau, han som för en enda maträtt sålde sin förstfödslorätt.</span> <span class="verse"><a name="17">17</a>I veten ju att han ock sedermera blev avvisad, när han på grund av arvsrätt ville få välsignelsen; han kunde nämligen icke vinna någon ändring, fastän han med tårar sökte därefter.</span> <span class="verse"><a name="18">18</a>Ty I haven icke kommit till ett berg som man kan taga på, ett som »brann i eld», icke till »töcken och mörker» och storm,</span> <span class="verse"><a name="19">19</a>icke till »basunljud» och till en »röst» som talade så, att de som hörde den bådo att intet ytterligare skulle talas till dem.</span> <span class="verse"><a name="20">20</a>Ty de kunde icke härda ut med det påbud som gavs dem: »Också om det är ett djur som kommer vid berget, skall det stenas.»</span> <span class="verse"><a name="21">21</a>Och så förskräcklig var den syn man såg, att Moses sade: »Jag är förskräckt och bävar.»</span> <span class="verse"><a name="22">22</a>Nej, I haven kommit till Sions berg och den levande Gudens stad, det himmelska Jerusalem, och till änglar i mångtusental,</span> <span class="verse"><a name="23">23</a>till en högtidsskara och församling av förstfödda söner som äro uppskrivna i himmelen, och till en domare som är allas Gud, och till fullkomnade rättfärdigas andar,</span> <span class="verse"><a name="24">24</a>och till ett nytt förbunds medlare, Jesus, och till ett stänkelseblod som talar bättre än Abels blod.</span> <span class="verse"><a name="25">25</a>Sen till, att I icke visen ifrån eder honom som talar.  Ty om dessa icke kunde undfly, när de visade ifrån sig honom som här på jorden kungjorde Guds vilja, huru mycket mindre skola då vi kunna det, om vi vända oss ifrån honom som kungör sin vilja från himmelen?</span> <span class="verse"><a name="26">26</a>Hans röst kom då jorden att bäva; men nu har han lovat och sagt: »Ännu en gång skall jag komma icke allenast jorden, utan ock himmelen att bäva.»</span> <span class="verse"><a name="27">27</a>Dessa ord »ännu en gång» giva till känna att de ting, som kunna bäva, skola, eftersom de äro skapade, bliva förvandlade, för att de ting, som icke kunna bäva, skola bliva beståndande.</span> <span class="verse"><a name="28">28</a>Därför, då vi nu skola undfå ett rike som icke kan bäva, så låtom oss vara tacksamma.  På det sättet tjäna vi Gud, honom till behag, med helig fruktan och räddhåga.</span> <span class="verse"><a name="29">29</a>Ty »vår Gud är en förtärande eld».</span> </p></div</div></div></body></html>