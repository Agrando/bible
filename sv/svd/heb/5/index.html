<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/heb/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/heb">Hebrews</a> &gt <strong>Chapter 5</strong></div><p><span class="verse"><a name="1">1</a>Ty var och en som skall bliva överstepräst uttages bland människor och tillsättes för att till människors bästa göra tjänst inför Gud, genom att frambära gåvor och offer för synder.</span> <span class="verse"><a name="2">2</a>Och han kan hava undseende med de okunniga och vilsefarande, just därför att han själv är behäftad med svaghet</span> <span class="verse"><a name="3">3</a>och, för denna sin svaghets skull, måste offra för sina egna synder likaväl som för folkets.</span> <span class="verse"><a name="4">4</a>Och ingen tager sig själv denna värdighet, utan han måste, såsom Aron, kallas därtill av Gud.</span> <span class="verse"><a name="5">5</a>Så tog sig icke heller Kristus själv äran att bliva överstepräst, utan den äran tillföll honom genom den som sade till honom: »Du är min Son, jag har i dag fött dig»,</span> <span class="verse"><a name="6">6</a>likasom han ock på ett annat ställe säger: »Du är en präst till evig tid, efter Melkisedeks sätt.»</span> <span class="verse"><a name="7">7</a>Och med starkt rop och tårar frambar han, under sitt kötts dagar, böner och åkallan till den som kunde frälsa honom från döden; och han blev bönhörd och tagen ur sin ångest.</span> <span class="verse"><a name="8">8</a>Så lärde han, fastän han var »Son», lydnad genom sitt lidande;</span> <span class="verse"><a name="9">9</a>och när han hade blivit fullkomnad, blev han, för alla dem som äro honom lydiga, upphovet till evig frälsning</span> <span class="verse"><a name="10">10</a>och hälsades av Gud såsom överstepräst »efter Melkisedeks sätt».</span> <span class="verse"><a name="11">11</a>Härom hava vi mycket att säga, mycket som är svårt att göra tydligt i ord, eftersom I haven blivit så tröga till att höra.</span> <span class="verse"><a name="12">12</a>Ty fastän det kunde vara på tiden att I själva voren lärare, behöves det snarare att man nu åter undervisar eder i de allra första grunderna av Guds ord; det har kommit därhän med eder, att I behöven mjölk i stället för stadig mat.</span> <span class="verse"><a name="13">13</a>Men om någon är sådan att han ännu måste leva av mjölk, då är han oskicklig att förstå en undervisning om rättfärdighet; han är ju ännu ett barn.</span> <span class="verse"><a name="14">14</a>Ty den stadiga maten tillhör de fullmogna, dem som genom vanan hava sina sinnen övade till att skilja mellan gott och ont.</span> </p></div</div></div></body></html>