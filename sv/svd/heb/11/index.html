<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/heb/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/heb">Hebrews</a> &gt <strong>Chapter 11</strong></div><p><span class="verse"><a name="1">1</a>Men tron är en fast tillförsikt om det som man hoppas, en övertygelse om ting som man icke ser.</span> <span class="verse"><a name="2">2</a>På grund av den fingo ju de gamle sitt vittnesbörd.</span> <span class="verse"><a name="3">3</a>Genom tron förstå vi att världen har blivit fullbordad genom ett ord av Gud, så att det man ser icke har blivit till av något synligt.</span> <span class="verse"><a name="4">4</a>Genom tron frambar Abel åt Gud ett bättre offer än Kain, och genom den fick han det vittnesbördet att han var rättfärdig, i det Gud själv gav vittnesbörd om hans offergåvor; och genom tron talar han ännu, fastän han är död.</span> <span class="verse"><a name="5">5</a>Genom tron togs Enok bort, för att han icke skulle se döden; och »man såg honom icke mer, ty Gud tog honom bort».  Förrän han togs bort, fick han nämligen det vittnesbördet att han hade täckts Gud;</span> <span class="verse"><a name="6">6</a>men utan tro är det omöjligt att täckas Gud.  Ty den som vill komma till Gud måste tro att han är till, och att han lönar dem som söka honom.</span> <span class="verse"><a name="7">7</a>Genom tron var det som Noa, sedan han hade fått uppenbarelse om något som man ännu icke såg, i from förtröstan byggde en ark för att rädda sitt hus; och genom den blev han världen till dom och fick till arvedel den rättfärdighet som hör tron till.</span> <span class="verse"><a name="8">8</a>Genom tron var Abraham lydig, när han blev kallad, och han drog så ut till det land som han skulle få till arvedel; han drog ut, fastän han icke visste vart han skulle komma.</span> <span class="verse"><a name="9">9</a>Genom tron bosatte han sig såsom främling i det utlovade landet, likasom i ett främmande land, och bodde i tält med Isak och Jakob, som voro hans medarvingar till samma löfte.</span> <span class="verse"><a name="10">10</a>Ty han väntade på »staden med de fasta grundvalarna», vars byggmästare och skapare är Gud.</span> <span class="verse"><a name="11">11</a>Genom tron fick jämväl Sara, fastän överårig, kraft att bliva stammoder för en avkomma, i det hon höll den för trovärdig, som hade givit löftet.</span> <span class="verse"><a name="12">12</a>Därför föddes ock av en och samme man, en som var så gott som död, avkomlingar »så talrika som stjärnorna på himmelen och som sanden på havets strand, som man icke kan räkna».</span> <span class="verse"><a name="13">13</a>I tron dogo alla dessa, innan de ännu hade fått vad utlovat var; de hade allenast sett det i fjärran och hade hälsat det och bekänt sig vara »gäster och främlingar» på jorden.</span> <span class="verse"><a name="14">14</a>De som så tala giva ju därmed till känna att de söka efter ett fädernesland.</span> <span class="verse"><a name="15">15</a>Och om de hade menat det land som de hade gått ut ifrån, så hade de haft tillfälle att vända tillbaka dit.</span> <span class="verse"><a name="16">16</a>Men nu stod deras håg till ett bättre, nämligen det himmelska.  Därför blyges icke Gud för att kallas deras Gud; ty han har berett åt dem en stad.</span> <span class="verse"><a name="17">17</a>Genom tron var det som Abraham frambar Isak såsom offer, när han blev satt på prov; ja, sin ende son frambar han såsom offer, han som hade mottagit löftena,</span> <span class="verse"><a name="18">18</a>han till vilken det hade blivit sagt: »Genom Isak är det som säd skall uppkallas efter dig.»</span> <span class="verse"><a name="19">19</a>Ty han tänkte på att Gud var mäktig att till och med uppväcka från de döda; från de döda fick han honom ock tillbaka, liknelsevis talat.</span> <span class="verse"><a name="20">20</a>Genom tron gav jämväl Isak sin välsignelse åt Jakob och Esau för kommande tider.</span> <span class="verse"><a name="21">21</a>Genom tron välsignade den döende Jakob Josefs båda söner och tillbad, lutad mot ändan av sin stav.</span> <span class="verse"><a name="22">22</a>Genom tron talade Josef, när han låg för döden, om Israels barns uttåg och gav befallning om vad som skulle göras med hans ben.</span> <span class="verse"><a name="23">23</a>Genom tron blev Moses vid sin födelse dold av sina föräldrar och hölls av dem gömd i tre månader, eftersom de sågo att »det var ett vackert barn»; och de läto icke förskräcka sig av konungens påbud.</span> <span class="verse"><a name="24">24</a>Genom tron försmådde Moses, sedan han hade blivit stor, att kallas Faraos dotterson.</span> <span class="verse"><a name="25">25</a>Han ville hellre utstå lidande med Guds folk än för en kort tid leva i syndig njutning;</span> <span class="verse"><a name="26">26</a>han höll nämligen Kristi smälek för en större rikedom än Egyptens skatter, ty han hade sin blick riktad på lönen.</span> <span class="verse"><a name="27">27</a>Genom tron övergav han Egypten, utan att låta förskräcka sig av konungens vrede; ty därigenom att han likasom såg den Osynlige kunde han härda ut.</span> <span class="verse"><a name="28">28</a>Genom tron har han ock förordnat om påsken och blodbestrykningen, på det att »Fördärvaren», som förgjorde allt förstfött, icke skulle komma vid dem.</span> <span class="verse"><a name="29">29</a>Genom tron drogo de fram genom Röda havet likasom på torra landet; men när egyptierna försökte gå samma väg, dränktes de.</span> <span class="verse"><a name="30">30</a>Genom tron föllo Jerikos murar, sedan man i sju dagar hade gått runt omkring dem.</span> <span class="verse"><a name="31">31</a>Genom tron undgick skökan Rahab att förgås tillsammans med de ohörsamma, eftersom hon hade tagit emot spejarna såsom vänner.</span> <span class="verse"><a name="32">32</a>Och vad skall jag nu vidare säga?  Tiden bleve mig ju för kort, ifall jag skulle förtälja om Gideon, Barak, Simson och Jefta, om David och Samuel och profeterna,</span> <span class="verse"><a name="33">33</a>om dessa som genom tron besegrade konungariken, övade rättfärdighet, fingo löften uppfyllda, tillstoppade lejons gap,</span> <span class="verse"><a name="34">34</a>dämpade eldens kraft, undkommo svärdets egg, blevo starka från att hava varit svaga, blevo väldiga i krig och drevo främmande härar på flykten.</span> <span class="verse"><a name="35">35</a>Kvinnor funnos som fingo igen sina döda genom deras uppståndelse.  Andra läto sig läggas på sträckbänk och ville icke taga emot någon befrielse, i hopp om en så mycket bättre uppståndelse.</span> <span class="verse"><a name="36">36</a>Andra åter underkastade sig begabberi och gisselslag, därtill ock bojor och fängelse;</span> <span class="verse"><a name="37">37</a>de blevo stenade, marterade, söndersågade, dödade med svärd.  De gingo omkring höljda i fårskinn och gethudar, nödställda, misshandlade, plågade,</span> <span class="verse"><a name="38">38</a>dessa människor som världen icke var värdig att hysa; de irrade omkring i öknar och bergstrakter och levde i hålor och jordkulor.</span> <span class="verse"><a name="39">39</a>Och fastän alla dessa genom tron hava fått sitt vittnesbörd, undfingo de ändå icke vad utlovat var;</span> <span class="verse"><a name="40">40</a>ty Gud hade åt oss utsett något bättre, på det att de icke oss förutan skulle bliva fullkomnade.</span> </p></div</div></div></body></html>