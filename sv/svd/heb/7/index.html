<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/heb/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/heb">Hebrews</a> &gt <strong>Chapter 7</strong></div><p><span class="verse"><a name="1">1</a>Denne Melkisedek, som var konung i Salem och präst åt Gud den Högste -- han som gick Abraham till mötes, när denne var stadd på återvägen, sedan han hade slagit konungarna, och som välsignade honom,</span> <span class="verse"><a name="2">2</a>varvid Abraham å sin sida gav honom tionde av allt; denne, som när man uttyder vad han kallas, är först och främst »rättfärdighetens konung», men därjämte ock »Salems konung», det är »fridens konung»,</span> <span class="verse"><a name="3">3</a>denne som står där utan fader, utan moder och utan släktledning, utan begynnelse på sina dagar och utan ände på sitt liv och likställes med Guds Son -- denne förbliver en präst för beständigt.</span> <span class="verse"><a name="4">4</a>Och sen nu huru stor han är, denne åt vilken vår stamfader Abraham gav tionde av det förnämsta bytet.</span> <span class="verse"><a name="5">5</a>Medan de av Levi söner, som undfå prästämbetet, hava befallning att enligt lagen taga tionde av folket, det är av sina bröder, fastän dessa hava utgått från Abrahams länd,</span> <span class="verse"><a name="6">6</a>tog denne, som icke var av deras släkt, tionde av Abraham och välsignade honom, densamme som hade fått löftena.</span> <span class="verse"><a name="7">7</a>Nu lär ingen kunna neka att det plägar vara den ringare som mottager välsignelse av den som står högre.</span> <span class="verse"><a name="8">8</a>Och medan det här är dödliga människor som taga tionde, är det där en som får det vittnesbördet att han förbliver levande.</span> <span class="verse"><a name="9">9</a>Genom Abraham har på visst sätt också Levi, som tager tionde, fått giva tionde;</span> <span class="verse"><a name="10">10</a>ty han var ännu i sin stamfaders länd, när Melkisedek gick denne till mötes.</span> <span class="verse"><a name="11">11</a>Vore det nu så, att fullkomning kunde vinnas genom det levitiska prästadömet -- och på detta var ju folkets lagstiftning byggd -- varför hade det då behövts att en präst av annat slag, »efter Melkisedeks sätt», skulle uppstå, en som icke nämnes »efter Arons sätt»?</span> <span class="verse"><a name="12">12</a>(Om prästadömet förändras, måste ju med nödvändighet också lagen förändras.)</span> <span class="verse"><a name="13">13</a>Den som detta säges om hörde nämligen till en annan stam, en stam från vilken ingen har utgått, som har gjort tjänst vid altaret.</span> <span class="verse"><a name="14">14</a>Ty det är en känd sak att han som är vår Herre har trätt fram ur Juda stam; och med avseende på den har Moses icke talat något om präster.</span> <span class="verse"><a name="15">15</a>Och ännu mycket tydligare blir detta, då nu en präst av annat slag uppstår, lik Melkisedek däri,</span> <span class="verse"><a name="16">16</a>att han har blivit präst icke på grund av en lag som stadgar härstamning efter köttet, utan på grund av en kraft som kommer av oförgängligt liv.</span> <span class="verse"><a name="17">17</a>Han får nämligen det vittnesbördet: »Du är en präst till evig tid, efter Melkisedeks sätt.»</span> <span class="verse"><a name="18">18</a>Så upphäves nu visserligen en föregående stadga, därför att den var svag och gagnlös --</span> <span class="verse"><a name="19">19</a>eftersom lagen icke kunde åstadkomma något fullkomligt -- men ett bättre hopp sättes i stället, ett hopp genom vilket vi få nalkas Gud.</span> <span class="verse"><a name="20">20</a>Och i så måtto som detta icke har kommit till stånd utan edlig bekräftelse -- det är nämligen så, att medan de andra hava blivit präster utan edlig bekräftelse,</span> <span class="verse"><a name="21">21</a>har denne blivit det med sådan bekräftelse, genom den som sade till honom: »Herren har svurit och skall icke ångra sig: 'Du är en präst till evig tid'» --</span> <span class="verse"><a name="22">22</a>i så måtto är också det förbund bättre, som har Jesus till löftesman.</span> <span class="verse"><a name="23">23</a>Och medan de förra prästerna hava måst bliva flera, därför att de genom döden hindrades från att förbliva i sin tjänst,</span> <span class="verse"><a name="24">24</a>har däremot denne ett oförgängligt prästadöme, eftersom han förbliver »till evig tid».</span> <span class="verse"><a name="25">25</a>Därför kan han ock till fullo frälsa dem som genom honom komma till Gud, ty han lever alltid för att mana gott för dem.</span> <span class="verse"><a name="26">26</a>En sådan överstepräst hövdes oss också att hava, en som vore helig, oskyldig, obesmittad, skild från syndare och upphöjd över himmelen,</span> <span class="verse"><a name="27">27</a>en som icke var dag behövde frambära offer, såsom de andra översteprästerna, först för sina egna synder och sedan för folkets; detta gjorde han nämligen en gång för alla, när han offrade sig själv.</span> <span class="verse"><a name="28">28</a>Ty lagen insätter till överstepräster människor som äro behäftade med svaghet, men det löftesord, som efter lagens utgivande gavs under edlig bekräftelse, insätter en »Son» som är fullkomnad »till evig tid».</span> </p></div</div></div></body></html>