<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/heb/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/heb">Hebrews</a> &gt <strong>Chapter 13</strong></div><p><span class="verse"><a name="1">1</a>Förbliven fasta i broderlig kärlek.</span> <span class="verse"><a name="2">2</a>Förgäten icke att bevisa gästvänlighet; ty genom gästvänlighet hava några, utan att veta det, fått änglar till gäster.</span> <span class="verse"><a name="3">3</a>Tänken på dem som äro fångna, likasom voren I deras medfångar, och tänken på dem som utstå misshandling, eftersom också I själva haven en kropp.</span> <span class="verse"><a name="4">4</a>Äktenskapet må hållas i ära bland alla, och äkta säng bevaras obesmittad; ty otuktiga människor och äktenskapsbrytare skall Gud döma.</span> <span class="verse"><a name="5">5</a>Varen i eder handel och vandel fria ifrån penningbegär; låten eder nöja med vad I haven.  Ty han har själv sagt: »Jag skall icke lämna dig eller övergiva dig.»</span> <span class="verse"><a name="6">6</a>Alltså kunna vi dristigt säga: »Herren är min hjälpare, jag skall icke frukta; vad kunna människor göra mig?»</span> <span class="verse"><a name="7">7</a>Tänken på edra lärare, som hava talat Guds ord till eder; sen huru de slutade sin levnad, och efterföljen deras tro.</span> <span class="verse"><a name="8">8</a>Jesus Kristus är densamme i går och i dag, så ock i evighet.</span> <span class="verse"><a name="9">9</a>Låten eder icke vilseföras av allahanda främmande läror.  Ty det är gott att bliva styrkt i sitt hjärta genom nåd och icke genom offermåltider; de som hava befattat sig med sådant hava icke haft något gagn därav.</span> <span class="verse"><a name="10">10</a>Vi hava ett altare, från vilket de som göra tjänst vid tabernaklet icke hava rätt att få något att äta.</span> <span class="verse"><a name="11">11</a>Det är ju så, att kropparna av de djur, vilkas blod översteprästen bär in i det allraheligaste till försoning för synd, »brännas upp utanför lägret».</span> <span class="verse"><a name="12">12</a>Därför var det ock utanför stadsporten som Jesus utstod sitt lidande, för att han genom sitt eget blod skulle helga folket.</span> <span class="verse"><a name="13">13</a>Låtom oss alltså gå ut till honom »utanför lägret» och bära hans smälek.</span> <span class="verse"><a name="14">14</a>Ty vi hava här ingen varaktig stad, utan söka efter den tillkommande staden.</span> <span class="verse"><a name="15">15</a>Så låtom oss då genom honom alltid till Gud »frambära ett lovets offer», det är »en frukt ifrån läppar» som prisa hans namn.</span> <span class="verse"><a name="16">16</a>Men förgäten icke att göra gott och dela med eder, ty sådana offer har Gud behag till.</span> <span class="verse"><a name="17">17</a>Varen edra lärare hörsamma, och böjen eder för dem; ty de vaka över edra själar, eftersom de skola avlägga räkenskap.  Må de då kunna göra det med glädje, och icke med suckan, ty detta vore eder icke nyttigt.</span> <span class="verse"><a name="18">18</a>Bedjen för oss; ty vi tro oss hava ett gott samvete, eftersom vi söka att i alla stycken föra en god vandel.</span> <span class="verse"><a name="19">19</a>Och jag uppmanar eder att göra detta, så mycket mer som jag hoppas att därigenom dess snarare bliva återgiven åt eder.</span> <span class="verse"><a name="20">20</a>Men fridens Gud, som från de döda har återfört vår Herre Jesus, vilken genom ett evigt förbunds blod är den store herden för fåren,</span> <span class="verse"><a name="21">21</a>han fullkomne eder i allt vad gott är, så att I gören hans vilja; och han verke i oss vad som är välbehagligt inför honom, genom Jesus Kristus.  Honom tillhör äran i evigheternas evigheter.  Amen.</span> <span class="verse"><a name="22">22</a>Jag beder eder, mina bröder: tagen icke illa upp dessa förmaningens ord; jag har ju ock skrivit till eder helt kort.</span> <span class="verse"><a name="23">23</a>Veten att vår broder Timoteus har blivit lösgiven.  Om han snart kommer hit, vill jag tillsammans med honom besöka eder.</span> <span class="verse"><a name="24">24</a>Hälsen alla edra lärare och alla de heliga.  De italiska bröderna hälsa eder.</span> <span class="verse"><a name="25">25</a>Nåd vare med eder alla.</span> </p></div</div></div></body></html>