<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/heb/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/heb">Hebrews</a> &gt <strong>Chapter 6</strong></div><p><span class="verse"><a name="1">1</a>Låtom oss därför lämna bakom oss de första grunderna av läran om Kristus och gå framåt mot det som hör till fullkomningen; låtom oss icke åter lägga grunden med bättring från döda gärningar och med tro på Gud,</span> <span class="verse"><a name="2">2</a>med undervisning om dop och handpåläggning, om de dödas uppståndelse och en evig dom.</span> <span class="verse"><a name="3">3</a>Ja, detta vilja vi göra, såframt Gud eljest tillstädjer det.</span> <span class="verse"><a name="4">4</a>Ty dem till vilka ljuset en gång har kommit, och som hava smakat den himmelska gåvan och blivit delaktiga av helig ande,</span> <span class="verse"><a name="5">5</a>och som hava fått smaka det goda gudsordet och den tillkommande tidsålderns krafter,</span> <span class="verse"><a name="6">6</a>men som ändå hava avfallit -- dem är det omöjligt att återföra till ny bättring, eftersom de på nytt korsfästa Guds Son åt sig och utsätta honom för bespottelse.</span> <span class="verse"><a name="7">7</a>Det är ju så, att den jord som indricker regnet, när det titt och ofta strömmar ned däröver, och som framalstrar växter, dem till gagn för vilkas räkning den brukas, den jorden får välsignelse från Gud.</span> <span class="verse"><a name="8">8</a>Den åter som bär törne och tistel, den är ingenting värd och är förbannelsen nära, och slutet bliver att den avbrännes med eld.</span> <span class="verse"><a name="9">9</a>Men i fråga om eder, I älskade, äro vi vissa om vad bättre är, och vad som länder till frälsning, om vi ock nu tala på detta sätt.</span> <span class="verse"><a name="10">10</a>Ty Gud är icke orättvis, så att han förgäter vad I haven verkat, och vilken kärlek I bevisaden mot hans namn, då I tjänaden de heliga, såsom I ännu gören.</span> <span class="verse"><a name="11">11</a>Men vår åstundan är att var och en av eder visar samma nit att intill änden bevara full visshet i sitt hopp,</span> <span class="verse"><a name="12">12</a>så att I icke bliven tröga, utan bliven efterföljare åt dem som genom tro och tålamod få till arvedel vad utlovat är.</span> <span class="verse"><a name="13">13</a>Ty när Gud gav löftet åt Abraham, svor han vid sig själv -- eftersom han icke hade någon högre att svärja vid --</span> <span class="verse"><a name="14">14</a>och sade: »Sannerligen, jag skall rikligen välsigna dig och storligen föröka dig.»</span> <span class="verse"><a name="15">15</a>Och när denne tåligt förbidade, fick han så vad utlovat var.</span> <span class="verse"><a name="16">16</a>Människor svärja ju vid den som är högre än de, och eden tjänar dem till bekräftelse och gör en ände på all tvist.</span> <span class="verse"><a name="17">17</a>Därför, när Gud ville för dem som skulle få till arvedel vad löftet innebar ännu kraftigare bevisa oryggligheten av sitt rådslut, lade han därtill en ed.</span> <span class="verse"><a name="18">18</a>Så skulle vi genom två oryggliga utsagor, i vilka Gud omöjligen kunde ljuga, undfå en kraftig uppmuntran, vi som hava sökt vår räddning i att hålla fast vid det hopp som ligger framför oss.</span> <span class="verse"><a name="19">19</a>I det hoppet hava vi ett säkert och fast själens ankare, som når innanför förlåten,</span> <span class="verse"><a name="20">20</a>dit Jesus, såsom vår förelöpare, har gått in för oss, i det han blev en överstepräst »efter Melkisedeks sätt, till evig tid».</span> </p></div</div></div></body></html>