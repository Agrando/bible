<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/heb/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/heb">Hebrews</a> &gt <strong>Chapter 10</strong></div><p><span class="verse"><a name="1">1</a>Ty lagen innehåller en skugga av det tillkommande goda, men framställer icke tingen i deras verkliga gestalt; därför kan den aldrig genom de offer som ständigt frambäras, år efter år på samma sätt, fullkomna dem som framträda med sådana.</span> <span class="verse"><a name="2">2</a>Annars skulle man väl hava upphört att offra, då ju de som så förrättade sin gudstjänst icke mer kunde veta med sig någon synd, sedan de en gång hade blivit renade.</span> <span class="verse"><a name="3">3</a>Men just i offren ligger en årlig påminnelse om synd.</span> <span class="verse"><a name="4">4</a>Ty omöjligt är att tjurars och bockars blod skulle kunna borttaga synder.</span> <span class="verse"><a name="5">5</a>Därför säger han vid sitt inträde i världen: »Slaktoffer och spisoffer begärde du icke, men en kropp beredde du åt mig;</span> <span class="verse"><a name="6">6</a>i brännoffer och syndoffer fann du icke behag.</span> <span class="verse"><a name="7">7</a>Då sade jag: 'Se, jag kommer -- i bokrullen är skrivet om mig -- för att göra din vilja, o Gud.'»</span> <span class="verse"><a name="8">8</a>Sedan han först har sagt: »Slaktoffer och spisoffer, brännoffer och syndoffer begärde du icke, och i sådana fann du icke behag» -- och dock frambäras de efter lagen --</span> <span class="verse"><a name="9">9</a>säger han vidare: »Se, jag kommer för att göra din vilja.»  Så tager han bort det förra, för att sätta det andra i stället.</span> <span class="verse"><a name="10">10</a>Och i kraft av denna »vilja» hava vi blivit helgade, därigenom att Jesu Kristi »kropp» en gång för alla har blivit offrad.</span> <span class="verse"><a name="11">11</a>Och alla andra präster stå dag efter dag i sin tjänst och frambära gång på gång enahanda offer, som dock aldrig kunna borttaga synder;</span> <span class="verse"><a name="12">12</a>men sedan denne har framburit ett enda offer för synderna, sitter han för beständigt på Guds högra sida</span> <span class="verse"><a name="13">13</a>och väntar nu allenast på att »hans fiender skola bliva lagda honom till en fotapall».</span> <span class="verse"><a name="14">14</a>Ty med ett enda offer har han för beständigt fullkomnat dem som bliva helgade.</span> <span class="verse"><a name="15">15</a>Härom vittnar jämväl den helige Ande för oss.  Ty sedan Herren hade sagt:</span> <span class="verse"><a name="16">16</a>»Detta är det förbund som jag skall sluta med dem i kommande dagar», säger han: »Jag skall lägga mina lagar i deras hjärtan, och i deras sinnen skall jag skriva dem»;</span> <span class="verse"><a name="17">17</a>och vidare: »Deras synder och deras orättfärdiga gärningar skall jag aldrig mer komma ihåg.»</span> <span class="verse"><a name="18">18</a>Men där förlåtelse för dessa är given, där behöves icke mer något offer för synd.</span> <span class="verse"><a name="19">19</a>Eftersom vi nu, mina bröder, hava en fast tillförsikt att få gå in i det allraheligaste i och genom Jesu blod,</span> <span class="verse"><a name="20">20</a>i det att han åt oss har invigt en ny och levande väg ditin genom förlåten -- det är genom sitt kött --</span> <span class="verse"><a name="21">21</a>och eftersom vi hava en stor överstepräst över Guds hus,</span> <span class="verse"><a name="22">22</a>så låtom oss med uppriktiga hjärtan gå fram i full trosvisshet, bestänkta till våra hjärtan och därigenom renade från ett ont samvete, och till kroppen tvagna med rent vatten.</span> <span class="verse"><a name="23">23</a>Låtom oss oryggligt hålla fast vid hoppets bekännelse, ty den som har givit oss löftet, han är trofast.</span> <span class="verse"><a name="24">24</a>Och låtom oss akta på varandra för att uppliva varandra till kärlek och goda gärningar;</span> <span class="verse"><a name="25">25</a>låtom oss icke övergiva vår församlingsgemenskap, såsom somliga hava för sed, utan må vi förmana varandra -- detta så mycket mer som I sen huru »dagen» nalkas.</span> <span class="verse"><a name="26">26</a>Ty om vi med berått mod synda, sedan vi hava undfått kunskapen om sanningen, så återstår icke mer något offer för våra synder,</span> <span class="verse"><a name="27">27</a>utan allenast en förskräcklig väntan på dom och glöden av en eld som skall förtära motståndarna.</span> <span class="verse"><a name="28">28</a>Den som föraktar Moses' lag, han skall »efter två eller tre vittnens utsago» dödas utan barmhärtighet;</span> <span class="verse"><a name="29">29</a>huru mycket svårare straff tron I icke då att den skall anses värd, som förtrampar Guds Son och aktar förbundets blod för orent -- det i vilket han har blivit helgad -- och som smädar nådens Ande!</span> <span class="verse"><a name="30">30</a>Vi veta ju vem han är som sade: »Min är hämnden; jag skall vedergälla det», och åter: »Herren skall döma sitt folk.»</span> <span class="verse"><a name="31">31</a>Det är förskräckligt att falla i den levande Gudens händer.</span> <span class="verse"><a name="32">32</a>Men kommen ihåg den förgångna tiden, då I, sedan ljuset hade kommit till eder, ståndaktigt uthärdaden mången lidandets kamp</span> <span class="verse"><a name="33">33</a>och dels själva genom smälek och misshandling bleven gjorda till ett skådespel för världen, dels leden med andra som fingo genomgå sådant.</span> <span class="verse"><a name="34">34</a>Ty I haven delat de fångnas lidanden och med glädje underkastat eder att bliva berövade edra ägodelar.  I vissten nämligen att I haven en egendom som är bättre och bliver beståndande.</span> <span class="verse"><a name="35">35</a>Så kasten nu icke bort eder frimodighet, som ju har med sig stor lön.</span> <span class="verse"><a name="36">36</a>I behöven nämligen ståndaktighet för att kunna göra Guds vilja och få vad utlovat är.</span> <span class="verse"><a name="37">37</a>Ty »ännu en helt liten tid, så kommer den som skall komma, och han skall icke dröja;</span> <span class="verse"><a name="38">38</a>och min rättfärdige skall leva av tro.  Men om någon drager sig undan, så finner min själ icke behag i honom».</span> <span class="verse"><a name="39">39</a>Dock, vi höra icke till dem som draga sig undan, sig själva till fördärv; vi höra till dem som tro och så vinna sina själar.</span> </p></div</div></div></body></html>