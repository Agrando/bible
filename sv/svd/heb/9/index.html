<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/heb/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/heb">Hebrews</a> &gt <strong>Chapter 9</strong></div><p><span class="verse"><a name="1">1</a>Nu hade visserligen också det förra förbundet sina gudstjänststadgar och sin jordiska helgedom.</span> <span class="verse"><a name="2">2</a>Ty i tabernaklet inrättades ett främre rum, vari stodo ljusstaken och bordet med skådebröden; och detta rum kallas »det heliga».</span> <span class="verse"><a name="3">3</a>Men bakom den andra förlåten var ett annat rum i tabernaklet, ett som kallas »det allraheligaste»,</span> <span class="verse"><a name="4">4</a>med ett gyllene rökelsealtare och förbundets ark, på alla sidor överdragen med guld.  I denna förvarades ett gyllene ämbar med mannat, så ock Arons stav, som hade grönskat, och därtill förbundets tavlor.</span> <span class="verse"><a name="5">5</a>Därovanpå stodo härlighetskeruber, som överskyggde nådastolen.  Men om vart särskilt av dessa föremål är nu icke tillfälle att tala.</span> <span class="verse"><a name="6">6</a>Så blev detta inrättat.  Och i det främre tabernakelrummet gå prästerna ständigt in och förrätta vad som hör till gudstjänsten,</span> <span class="verse"><a name="7">7</a>men i det andra går allenast översteprästen in en gång om året, och då aldrig utan blod; och han frambär blodet för sig själv och för folkets ouppsåtliga synder.</span> <span class="verse"><a name="8">8</a>Därmed giver den helige Ande till känna att vägen till det allraheligaste ännu icke har blivit uppenbarad, så länge det främre tabernakelrummet fortfarande äger bestånd.</span> <span class="verse"><a name="9">9</a>Ty detta är en sinnebild som avser den nuvarande tiden, och i enlighet härmed frambäras gåvor och offer, vilka dock icke kunna fullkomna, efter samvetets krav, den som förrättar sin gudstjänst,</span> <span class="verse"><a name="10">10</a>utan allenast äro utvärtes stadgar -- de såväl som föreskrifterna om mat och dryck och allahanda tvagningar -- stadgar pålagda intill dess tiden vore inne för en bättre ordning.</span> <span class="verse"><a name="11">11</a>Men Kristus kom såsom överstepräst för det tillkommande goda; och genom det större och fullkomligare tabernakel som icke är gjort med händer, det är, som icke tillhör den skapelse som nu är,</span> <span class="verse"><a name="12">12</a>gick han, icke med bockars och kalvars blod, utan med sitt eget blod, en gång för alla in i det allraheligaste och vann en evig förlossning.</span> <span class="verse"><a name="13">13</a>Ty om redan blod av bockar och tjurar och aska av en ko, stänkt på dem som hava blivit orenade, helgar till utvärtes renhet,</span> <span class="verse"><a name="14">14</a>huru mycket mer skall icke Kristi blod -- då han nu genom evig ande har framburit sig själv såsom ett felfritt offer åt Gud -- rena våra samveten från döda gärningar till att tjäna den levande Guden!</span> <span class="verse"><a name="15">15</a>Så är han medlare för ett nytt förbund, på det att de som voro kallade skulle få det utlovade eviga arvet, därigenom att en led döden till förlossning ifrån överträdelserna under det förra förbundet.</span> <span class="verse"><a name="16">16</a>Ty där ett testamente finnes, där måste det styrkas att den som har gjort testamentet är död.</span> <span class="verse"><a name="17">17</a>Först genom döden bliver ju ett testamente giltigt, varemot det icke äger gällande kraft, så länge den som har gjort det ännu lever.</span> <span class="verse"><a name="18">18</a>Därför har icke heller det förra förbundet blivit invigt utan blod.</span> <span class="verse"><a name="19">19</a>Ty sedan alla buden, såsom de lyda i lagen, hade blivit av Moses kungjorda för allt folket, tog han blod av kalvar och bockar, tillika med vatten och röd ull och isop, och bestänkte såväl själva boken som allt folket</span> <span class="verse"><a name="20">20</a>och sade: »Detta är förbundets blod, det förbunds som Gud har stadgat för eder.»</span> <span class="verse"><a name="21">21</a>Likaledes stänkte han ock blod på tabernaklet och på alla de ting som hörde till gudstjänsten.</span> <span class="verse"><a name="22">22</a>Så renas enligt lagen nästan allting med blod, och utan att blod utgjutes gives ingen förlåtelse.</span> <span class="verse"><a name="23">23</a>Alltså var det nödvändigt att avbilderna av de himmelska tingen renades genom sådana medel; men de himmelska tingen själva måste renas genom bättre offer än dessa.</span> <span class="verse"><a name="24">24</a>Ty Kristus har icke gått in i ett allraheligaste som är gjort med händer, och som allenast är en efterbildning av det sannskyldiga, utan han har gått in i själva himmelen, för att nu träda fram inför Guds ansikte, oss till godo.</span> <span class="verse"><a name="25">25</a>Ej heller har han gått ditin, för att många gånger offra sig själv, såsom översteprästen år efter år går in i det allraheligaste, med blod som icke är hans eget.</span> <span class="verse"><a name="26">26</a>Han hade annars måst lida många gånger allt ifrån världens begynnelse.  I stället har han uppenbarats en enda gång, nu vid tidernas ände, för att genom offret av sig själv utplåna synden.</span> <span class="verse"><a name="27">27</a>Och såsom det är människorna förelagt att en gång dö och sedan dömas,</span> <span class="verse"><a name="28">28</a>så skall Kristus, sedan han en gång har blivit offrad för att bära mångas synder, för andra gången, utan synd, låta sig ses av dem som bida efter honom, till frälsning.  förbund.</span> </p></div</div></div></body></html>