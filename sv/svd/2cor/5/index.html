<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2cor/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2cor">2 Corinthians</a> &gt <strong>Chapter 5</strong></div><p><span class="verse"><a name="1">1</a>Ty vi veta, att om vår kroppshydda, vår jordiska boning, nedbrytes, så hava vi en byggnad som kommer från Gud, en boning som icke är gjord med händer, en evig boning i himmelen.</span> <span class="verse"><a name="2">2</a>Därför sucka vi ju ock av längtan att få överkläda oss med vår himmelska hydda;</span> <span class="verse"><a name="3">3</a>ty hava vi en gång iklätt oss denna, skola vi sedan icke komma att befinnas nakna.</span> <span class="verse"><a name="4">4</a>Ja, vi som ännu leva här i kroppshyddan, vi sucka och äro betungade, eftersom vi skulle vilja undgå att avkläda oss och i stället få överkläda oss, så att det som är dödligt bleve uppslukat av livet.</span> <span class="verse"><a name="5">5</a>Och den som har berett oss till just detta, det är Gud, som till en underpant har givit oss Anden.</span> <span class="verse"><a name="6">6</a>Så äro vi då alltid vid gott mod.  Vi veta väl att vi äro borta ifrån Herren, så länge vi äro hemma i kroppen;</span> <span class="verse"><a name="7">7</a>ty vi vandra här i tro och icke i åskådning.</span> <span class="verse"><a name="8">8</a>Men vi äro vid gott mod och skulle helst vilja flytta bort ifrån kroppen och komma hem till Herren.</span> <span class="verse"><a name="9">9</a>Därför söka vi ock vår ära i att vara honom till behag, vare sig vi äro hemma eller borta.</span> <span class="verse"><a name="10">10</a>Ty vi måste alla, sådana vi äro, träda fram inför Kristi domstol, för att var och en skall få igen sitt jordelivs gärningar, alltefter som han har handlat, vare sig han har gjort gott eller ont.</span> <span class="verse"><a name="11">11</a>Då vi alltså veta vad det är att frukta Herren, söka vi att »vinna människor», men för Gud är det uppenbart hurudana vi äro; och jag hoppas att det också är uppenbart för edra samveten.</span> <span class="verse"><a name="12">12</a>Vi vilja nu ingalunda åter anbefalla oss själva hos eder, men vi vilja giva eder en anledning att berömma eder i fråga om oss, så att I haven något att svara dem som berömma sig av utvärtes ting och icke av vad som är i hjärtat.</span> <span class="verse"><a name="13">13</a>Ty om vi hava varit »från våra sinnen», så har det varit i Guds tjänst; om vi åter äro vid lugn besinning, så är det eder till godo.</span> <span class="verse"><a name="14">14</a>Ty Kristi kärlek tvingar oss, eftersom vi tänka så: en har dött för alla, alltså hava de alla dött.</span> <span class="verse"><a name="15">15</a>Och han har dött för alla, på det att de som leva icke mer må leva för sig själva, utan leva för honom som har dött och uppstått för dem.</span> <span class="verse"><a name="16">16</a>Allt ifrån denna tid veta vi därför för vår del icke av någon efter köttet.  Och om vi än efter köttet hade lärt känna Kristus, så känna vi honom nu icke mer på det sättet.</span> <span class="verse"><a name="17">17</a>Alltså, om någon är i Kristus, så är han en ny skapelse.  Det gamla är förgånget; se, något nytt har kommit!</span> <span class="verse"><a name="18">18</a>Men alltsammans kommer från Gud, som har försonat oss med sig själv genom Kristus och givit åt oss försoningens ämbete.</span> <span class="verse"><a name="19">19</a>Ty det var Gud som i Kristus försonade världen med sig själv; han tillräknar icke människorna deras synder, och han har betrott oss med försoningens ord.</span> <span class="verse"><a name="20">20</a>Å Kristi vägnar äro vi alltså sändebud; det är Gud som förmanar genom oss.  Vi bedja å Kristi vägnar: Låten försona eder med Gud.</span> <span class="verse"><a name="21">21</a>Den som icke visste av någon synd, honom har han för oss gjort till synd, på det att vi i honom må bliva rättfärdighet från Gud.</span> </p></div</div></div></body></html>