<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2cor/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2cor">2 Corinthians</a> &gt <strong>Chapter 11</strong></div><p><span class="verse"><a name="1">1</a>Jag skulle önska att I villen hava fördrag med mig, om jag nu talar något litet efter dårars sätt.  Dock, I haven helt visst fördrag med mig.</span> <span class="verse"><a name="2">2</a>Ty jag nitälskar för eder såsom Gud nitälskar, och jag har trolovat eder med Kristus, och ingen annan, för att kunna ställa fram inför honom en ren jungfru.</span> <span class="verse"><a name="3">3</a>Men jag fruktar att såsom ormen i sin illfundighet bedrog Eva, så skola till äventyrs också edra sinnen fördärvas och dragas ifrån den uppriktiga troheten mot Kristus.</span> <span class="verse"><a name="4">4</a>Om någon kommer och predikar en annan Jesus, än den vi hava predikat, eller om I undfån ett annat slags ande, än den I förut haven undfått, eller ett annat slags evangelium, än det I förut haven mottagit, då fördragen I ju sådant alltför väl.</span> <span class="verse"><a name="5">5</a>Jag menar nu att jag icke i något stycke står tillbaka för dessa så övermåttan höga »apostlar».</span> <span class="verse"><a name="6">6</a>Om jag än är oförfaren i talkonsten, så är jag det likväl icke i fråga om kunskap.  Tvärtom, vi hava på allt sätt, i alla stycken, lagt vår kunskap i dagen inför eder.</span> <span class="verse"><a name="7">7</a>Eller var det väl en synd jag begick, när jag för intet förkunnade Guds evangelium för eder och sålunda ödmjukade mig, på det att I skullen bliva upphöjda?</span> <span class="verse"><a name="8">8</a>Andra församlingar plundrade jag, i det jag, för att kunna tjäna eder, tog lön av dem.</span> <span class="verse"><a name="9">9</a>Och när jag under min vistelse hos eder led brist, låg jag ändå ingen till last; ty den brist jag led avhjälptes av bröderna, när de kommo från Macedonien.  Ja, på allt sätt aktade jag mig för att vara eder till tunga, och allt framgent skall jag akta mig därför.</span> <span class="verse"><a name="10">10</a>Så visst som Kristi sannfärdighet är i mig, den berömmelsen skall icke få tagas ifrån mig i Akajas bygder.</span> <span class="verse"><a name="11">11</a>Varför?  Månne därför att jag icke älskar eder?  Gud vet att jag så gör.</span> <span class="verse"><a name="12">12</a>Och vad jag nu gör, det skall jag ock framgent göra, för att de som trakta efter tillfälle att bliva likställda med oss i fråga om berömmelse skola genom mig berövas tillfället därtill.</span> <span class="verse"><a name="13">13</a>Ty de männen äro falska apostlar, oredliga arbetare, som förskapa sig till Kristi apostlar.</span> <span class="verse"><a name="14">14</a>Och detta är icke att undra på.  Satan själv förskapar sig ju till en ljusets ängel.</span> <span class="verse"><a name="15">15</a>Det är då icke något märkligt, om jämväl hans tjänare så förskapa sig, att de likna rättfärdighetens tjänare.  Men deras ände skall svara emot deras gärningar.</span> <span class="verse"><a name="16">16</a>Åter säger jag: Ingen må mena att jag är en dåre; men om jag vore det, så mån I ändå hålla till godo med mig -- låt vara såsom med en dåre -- så att ock jag får berömma mig något litet.</span> <span class="verse"><a name="17">17</a>Vad jag talar, då jag nu med sådan tillförsikt berömmer mig, det talar jag icke efter Herrens sinne, utan efter dårars sätt.</span> <span class="verse"><a name="18">18</a>Då så många berömma sig på köttsligt vis, vill ock jag berömma mig;</span> <span class="verse"><a name="19">19</a>I haven ju gärna fördrag med dårar, I som själva ären så kloka.</span> <span class="verse"><a name="20">20</a>I fördragen ju, om man trälbinder eder, om man utsuger eder, om man fångar eder, om man förhäver sig över eder, om man slår eder i ansiktet.</span> <span class="verse"><a name="21">21</a>Till vår skam måste jag tillstå att vi för vår del hava »varit för svaga» till sådant.  Men eljest, vadhelst andra kunna göra sig stora med, det kan också jag göra mig stor med -- om jag nu får tala efter dårars sätt.</span> <span class="verse"><a name="22">22</a>Äro de hebréer, så är jag det ock.  Äro de israeliter, så är jag det ock.  Äro de Abrahams säd, så är jag det ock.</span> <span class="verse"><a name="23">23</a>Äro de Kristi tjänare, så är jag det ännu mer -- om jag nu får tala såsom vore jag en dåre.  Jag har haft mer arbete, oftare varit i fängelse, fått hugg och slag till överflöd, varit i dödsnöd många gånger.</span> <span class="verse"><a name="24">24</a>Av judarna har jag fem gånger fått fyrtio slag, på ett när.</span> <span class="verse"><a name="25">25</a>Tre gånger har jag blivit piskad med spön, en gång har jag blivit stenad, tre gånger har jag lidit skeppsbrott, ett helt dygn har jag drivit omkring på djupa havet.</span> <span class="verse"><a name="26">26</a>Jag har ofta måst vara ute på resor; jag har utstått faror på floder, faror bland rövare, faror genom landsmän, faror genom hedningar, faror i städer, faror i öknar, faror på havet, faror bland falska bröder --</span> <span class="verse"><a name="27">27</a>allt under arbete och möda, under mångfaldiga vakor, under hunger och törst, under svält titt och ofta, under köld och nakenhet.</span> <span class="verse"><a name="28">28</a>Och till allt annat kommer det, att jag var dag är överlupen, då jag måste hava omsorg om alla församlingarna.</span> <span class="verse"><a name="29">29</a>Vem är svag, utan att också jag bliver svag?  Vem kommer på fall, utan att jag bliver upptänd?  --</span> <span class="verse"><a name="30">30</a>Om jag nu måste berömma mig, så vill jag berömma mig av min svaghet.</span> <span class="verse"><a name="31">31</a>Herren Jesu Gud och Fader, han som är högtlovad i evighet, vet att jag icke ljuger.</span> <span class="verse"><a name="32">32</a>I Damaskus lät konung Aretas' ståthållare sätta ut vakt vid damaskenernas stad för att gripa mig;</span> <span class="verse"><a name="33">33</a>och jag måste i en korg släppas ned genom en öppning på muren och kom så undan hans händer.</span> </p></div</div></div></body></html>