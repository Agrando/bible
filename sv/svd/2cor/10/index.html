<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2cor/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2cor">2 Corinthians</a> &gt <strong>Chapter 10</strong></div><p><span class="verse"><a name="1">1</a>Jag Paulus själv, som »är så ödmjuk, när jag står ansikte mot ansikte med eder, men visar mig så modig mot eder, när jag är långt borta», jag förmanar eder vid Kristi saktmod och mildhet</span> <span class="verse"><a name="2">2</a>och beder eder se till, att jag icke, när jag en gång är hos eder, måste »visa mig modig», i det jag helt oförskräckt tänker våga mig på somliga som mena att vi »vandra efter köttet».</span> <span class="verse"><a name="3">3</a>Ty fastän vi vandra i köttet, föra vi dock icke en strid efter köttet.</span> <span class="verse"><a name="4">4</a>Våra stridsvapen äro nämligen icke av köttslig art; de äro tvärtom så mäktiga inför Gud, att de kunna bryta ned fästen.</span> <span class="verse"><a name="5">5</a>Ja, vi bryta ned tankebyggnader och alla slags höga bålverk, som uppresas mot kunskapen om Gud, och vi taga alla slags tankefunder till fånga och lägga dem under Kristi lydnad.</span> <span class="verse"><a name="6">6</a>Och när lydnaden fullt har kommit till väldet bland eder, då äro vi redo att näpsa all olydnad.</span> <span class="verse"><a name="7">7</a>Sen då vad som ligger öppet för allas ögon.  Om någon i sitt sinne är viss om att han hör Kristus till, så må han ytterligare besinna inom sig, att lika visst som han själv hör Kristus till, lika visst göra också vi det.</span> <span class="verse"><a name="8">8</a>Och om jag än något härutöver berömmer mig, då nu fråga är om vår myndighet -- den som Herren har givit oss, till att uppbygga eder och icke till att nedbryta -- så skall jag dock icke komma på skam därmed.</span> <span class="verse"><a name="9">9</a>Jag vill icke att det skall se ut, som om jag med mina brev allenast tänkte skrämma eder.</span> <span class="verse"><a name="10">10</a>Ty man säger ju: »Hans brev äro väl myndiga och stränga, men när han kommer själv, uppträder han utan kraft, och på hans ord aktar ingen.»</span> <span class="verse"><a name="11">11</a>Den som säger sådant, han må emellertid göra sig beredd på att sådana som vi äro i orden, genom våra brev, när vi äro frånvarande, sådana skola vi ock visa oss i gärningarna, när vi äro närvarande.</span> <span class="verse"><a name="12">12</a>Ty vi äro icke nog dristiga att räkna oss till eller jämföra oss med somliga som giva sig själva gott vitsord, men som äro utan förstånd, i det att de mäta sig allenast efter sig själva och jämföra sig allenast med sig själva.</span> <span class="verse"><a name="13">13</a>Vi för vår del vilja icke berömma oss till övermått, utan allenast efter måttet av det område som Gud tillmätte åt oss, när han bestämde att vi skulle nå fram jämväl till eder.</span> <span class="verse"><a name="14">14</a>Ty vi sträcka oss icke utom vårt område, såsom nådde vi icke rätteligen fram till eder; vi hava ju redan med evangelium om Kristus hunnit fram jämväl till eder.</span> <span class="verse"><a name="15">15</a>När vi säga detta, berömma vi oss icke till övermått, icke av andras arbete.  Men väl hava vi det hoppet, att i samma mån som eder tro växer till, vi inom det område som har tillfallit oss skola bland eder vinna framgång, i så överflödande mått,</span> <span class="verse"><a name="16">16</a>att vi också få förkunna evangelium i trakter som ligga bortom eder -- och detta utan att vi, inom ett område som tillhör andra, berömma oss i fråga om det som redan där är uträttat.</span> <span class="verse"><a name="17">17</a>Men »den som vill berömma sig, han berömme sig av Herren».</span> <span class="verse"><a name="18">18</a>Ty icke den håller provet, som giver sig själv gott vitsord, utan den som Herren giver sådant vitsord.</span> </p></div</div></div></body></html>