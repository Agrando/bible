<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2cor/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2cor">2 Corinthians</a> &gt <strong>Chapter 1</strong></div><p><span class="verse"><a name="1">1</a>Paulus, genom Guds vilja Kristi Jesu apostel, så ock brodern Timoteus, hälsar den Guds församling som finnes i Korint, och tillika alla de heliga som finnas i hela Akaja.</span> <span class="verse"><a name="2">2</a>Nåd vare med eder och frid ifrån Gud, vår Fader, och Herren Jesus Kristus.</span> <span class="verse"><a name="3">3</a>Lovad vare vår Herres, Jesu Kristi, Gud och Fader, barmhärtighetens Fader och all trösts Gud,</span> <span class="verse"><a name="4">4</a>han som tröstar oss i all vår nöd, så att vi genom den tröst vi själva undfå av Gud kunna trösta dem som äro stadda i allahanda nöd.</span> <span class="verse"><a name="5">5</a>Ty såsom Kristuslidanden till överflöd komma över oss, så kommer ock genom Kristus tröst till oss i överflödande mått.</span> <span class="verse"><a name="6">6</a>Men drabbas vi av nöd, så sker detta till tröst och frälsning för eder.  Undfå vi däremot tröst, så sker ock detta till tröst för eder, en tröst som skall visa sin kraft däri, att I ståndaktigt uthärden samma lidanden som vi utstå.  Och det hopp vi hysa i fråga om eder är fast,</span> <span class="verse"><a name="7">7</a>ty vi veta att såsom I delen våra lidanden, så delen I ock den tröst vi undfå.</span> <span class="verse"><a name="8">8</a>Vi vilja nämligen icke lämna eder, käre bröder, i okunnighet om vilken nöd vi fingo utstå i provinsen Asien, och huru övermåttan svårt det blev oss, utöver vår förmåga, så att vi till och med misströstade om livet.</span> <span class="verse"><a name="9">9</a>Ja, vi hade redan i vårt inre likasom fått vår dödsdom, för att vi icke skulle förtrösta på oss själva, utan på Gud, som uppväcker de döda.</span> <span class="verse"><a name="10">10</a>Och ur en sådan dödsnöd frälste han oss, och han skall än vidare frälsa oss; ja, till honom hava vi satt vårt hopp att han allt framgent skall frälsa oss.</span> <span class="verse"><a name="11">11</a>Också I stån oss ju bi med eder förbön.  Och så skola många hembära tacksägelse för oss, för den nåd som genom mångas böner har kommit oss till del.</span> <span class="verse"><a name="12">12</a>Ty vad vi kunna berömma oss av, och vad vårt samvete bär oss vittnesbörd om, det är att vi i denna världen hava vandrat i Guds helighet och renhet, icke ledda av köttslig vishet, utan av Guds nåd; så framför allt i vårt förhållande till eder.</span> <span class="verse"><a name="13">13</a>Ty i vad vi skriva till eder ligger icke något annat än just vad I läsen och väl kunnen förstå.  Och jag hoppas att I skolen komma att till fullo förstå</span> <span class="verse"><a name="14">14</a>vad I redan nu delvis förstån om oss: att vi äro eder berömmelse, likasom I ären vår berömmelse, på vår Herre Jesu dag.</span> <span class="verse"><a name="15">15</a>Och i denna tillförsikt tänkte jag komma först till eder, för att I skullen få ännu ett kärleksbevis.</span> <span class="verse"><a name="16">16</a>Genom eder stad ville jag alltså taga vägen till Macedonien, och jag skulle sedan från Macedonien återigen komma till eder, för att då av eder utrustas för resan till Judeen.</span> <span class="verse"><a name="17">17</a>Så tänkte jag; och icke har jag väl därför nu handlat i vankelmod?  Eller plägar jag kanhända fatta mina beslut efter köttet, så att vad jag säger är på samma gång »ja, ja» och »nej, nej»?</span> <span class="verse"><a name="18">18</a>Ingalunda; så sant Gud är trofast, vad vi tala till eder är icke »ja och nej».</span> <span class="verse"><a name="19">19</a>Guds Son, Jesus Kristus, han som bland eder har blivit predikad genom oss -- genom mig och Silvanus och Timoteus -- han kom ju icke såsom »ja och nej», utan »ja» har kommit i och genom honom.</span> <span class="verse"><a name="20">20</a>Ty Guds löften, så många de äro, hava i honom fått sitt »ja»; därför få de ock genom honom sitt »amen», på det att Gud må bliva ärad genom oss.</span> <span class="verse"><a name="21">21</a>Men den som befäster oss såväl som eder i Kristus, och den som har smort oss, det är Gud,</span> <span class="verse"><a name="22">22</a>han som har låtit oss undfå sitt insegel och givit oss Anden till en underpant i våra hjärtan.</span> <span class="verse"><a name="23">23</a>Jag kallar Gud till vittne över min själ, att det är av skonsamhet mot eder som jag ännu icke har kommit till Korint.</span> <span class="verse"><a name="24">24</a>(Detta säger jag icke, som om vi vore herrar över eder tro; fastmer äro vi edra medarbetare till att bereda eder glädje, ty i tron stån I fasta.) 2:1.   2:2.   2:3.   2:4.    den elektroniska utgåvan</span> </p></div</div></div></body></html>