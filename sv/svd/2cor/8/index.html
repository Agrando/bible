<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2cor/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2cor">2 Corinthians</a> &gt <strong>Chapter 8</strong></div><p><span class="verse"><a name="1">1</a>Vi vilja meddela eder, käre bröder, huru Guds nåd har verkat i Macedoniens församlingar.</span> <span class="verse"><a name="2">2</a>Fastän de hava varit prövade av svår nöd, har deras överflödande glädje, mitt under deras djupa fattigdom, så flödat över, att de av gott hjärta hava givit rikliga gåvor.</span> <span class="verse"><a name="3">3</a>Ty de hava givit efter sin förmåga, ja, över sin förmåga, och det självmant; därom kan jag vittna.</span> <span class="verse"><a name="4">4</a>Mycket enträget bådo de oss om den ynnesten att få vara med om understödet åt de heliga.</span> <span class="verse"><a name="5">5</a>Och de gåvo icke allenast vad vi hade hoppats, utan sig själva gåvo de, först och främst åt Herren, och så åt oss, genom Guds vilja.</span> <span class="verse"><a name="6">6</a>Så kunde vi uppmana Titus att han skulle fortsätta såsom han hade begynt och föra jämväl detta kärleksverk bland eder till fullbordan.</span> <span class="verse"><a name="7">7</a>Ja, då I nu utmärken eder i alla stycken: i tro, i tal, i kunskap, i allsköns nit, i kärlek, den kärlek som av eder har blivit oss bevisad, så mån I se till, att I också utmärken eder i detta kärleksverk.</span> <span class="verse"><a name="8">8</a>Detta säger jag dock icke såsom en befallning, utan därför att jag, genom att framhålla andras nit, vill pröva om också eder kärlek är äkta.</span> <span class="verse"><a name="9">9</a>I kännen ju vår Herres, Jesu Kristi, nåd, huru han, som var rik, likväl blev fattig för eder skull, på det att I genom hans fattigdom skullen bliva rika.</span> <span class="verse"><a name="10">10</a>Det är allenast ett råd som jag härmed giver.  Ty detta kan vara nyttigt för eder.  I voren ju före de andra -- redan under förra året -- icke allenast när det gällde att sätta saken i verket, utan till och med när det gällde att besluta sig för den.</span> <span class="verse"><a name="11">11</a>Fullborden nu ock edert verk, så att I, som voren så villiga att besluta det, jämväl, i mån av edra tillgångar, fören det till fullbordan.</span> <span class="verse"><a name="12">12</a>Ty om den goda viljan är för handen, så bliver den välbehaglig med de tillgångar den har och bedömes ej efter vad den icke har.</span> <span class="verse"><a name="13">13</a>Ty meningen är icke att andra skola hava lättnad och I själva lida nöd.  Nej, en utjämning skall ske,</span> <span class="verse"><a name="14">14</a>så att edert överflöd denna gång kommer deras brist till hjälp, för att en annan gång deras överflöd skall komma eder brist till hjälp.  Så skall en utjämning ske,</span> <span class="verse"><a name="15">15</a>efter skriftens ord: »Den som hade samlat mycket hade intet till överlopps, och den som hade samlat litet, honom fattades intet.»</span> <span class="verse"><a name="16">16</a>Gud vare tack, som också i Titus' hjärta ingiver samma nit för eder.</span> <span class="verse"><a name="17">17</a>Ty han mottog villigt vår uppmaning; ja, han var så nitisk, att han nu självmant far åstad till eder.</span> <span class="verse"><a name="18">18</a>Med honom sända vi ock här en broder som i alla våra församlingar prisas för sitt nit om evangelium;</span> <span class="verse"><a name="19">19</a>dessutom har han ock av församlingarna blivit utvald att vara vår följeslagare, när vi skola begiva oss åstad med den kärleksgåva som nu genom vår försorg kommer till stånd, Herren till ära och såsom ett vittnesbörd om vår goda vilja.</span> <span class="verse"><a name="20">20</a>Därmed vilja vi förebygga att man talar illa om oss, i vad som rör det rikliga sammanskott som nu genom vår försorg kommer till stånd.</span> <span class="verse"><a name="21">21</a>Ty vi vinnlägga oss om vad som är gott icke allenast inför Herren, utan ock inför människor.</span> <span class="verse"><a name="22">22</a>Jämte dessa sända vi en annan av våra bröder, vilkens nit vi ofta och i många stycken hava funnit hålla provet, och som nu på grund av sin stora tillit till eder är ännu mycket mer nitisk.</span> <span class="verse"><a name="23">23</a>Om jag nu har anbefallt Titus, så mån I besinna att han är min medbroder och min medarbetare till edert bästa; och om jag har skrivit om andra våra bröder, så mån I besinna att de äro församlingssändebud och Kristi ära.</span> <span class="verse"><a name="24">24</a>Given alltså inför församlingarna bevis på eder kärlek, och därmed också på sanningen av det som vi inför dem hava sagt till eder berömmelse.</span> </p></div</div></div></body></html>