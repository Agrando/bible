<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/matt/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/matt">Matthew</a> &gt <strong>Chapter 1</strong></div><p><span class="verse"><a name="1">1</a>Detta är Jesu Kristi, Davids sons, Abrahams sons, släkttavla.</span> <span class="verse"><a name="2">2</a>Abraham födde Isak, Isak födde Jakob, Jakob födde Judas och hans bröder;</span> <span class="verse"><a name="3">3</a>Judas födde Fares och Sara med Tamar, Fares födde Esrom, Esrom födde Aram;</span> <span class="verse"><a name="4">4</a>Aram födde Aminadab, Aminadab födde Naasson, Naasson födde Salmon;</span> <span class="verse"><a name="5">5</a>Salmon födde Boes med Rakab, Boes födde Jobed med Rut, Jobed födde Jessai;</span> <span class="verse"><a name="6">6</a>Jessai födde David, konungen, David födde Salomo med Urias' hustru;</span> <span class="verse"><a name="7">7</a>Salomo födde Roboam, Roboam födde Abia.  Abia födde Asaf;</span> <span class="verse"><a name="8">8</a>Asaf födde Josafat, Josafat födde Joram, Joram födde Osias;</span> <span class="verse"><a name="9">9</a>Osias födde Joatam, Joatam födde Akas, Akas födde Esekias;</span> <span class="verse"><a name="10">10</a>Esekias födde Manasses, Manasses födde Amos, Amos födde Josias;</span> <span class="verse"><a name="11">11</a>Josias födde Jekonias och hans bröder, vid den tid då folket blev bortfört i fångenskap till Babylonien.</span> <span class="verse"><a name="12">12</a>Sedan folket hade blivit bortfört i fångenskap till Babylonien, födde Jekonias Salatiel, Salatiel födde Sorobabel;</span> <span class="verse"><a name="13">13</a>Sorobabel födde Abiud, Abiud födde Eljakim, Eljakim födde Asor;</span> <span class="verse"><a name="14">14</a>Asor födde Sadok, Sadok födde Akim, Akim födde Eliud;</span> <span class="verse"><a name="15">15</a>Eliud födde Eleasar, Eleasar födde Mattan, Mattan födde Jakob;</span> <span class="verse"><a name="16">16</a>Jakob födde Josef, Marias man, och av henne föddes Jesus, som kallas Kristus.</span> <span class="verse"><a name="17">17</a>Så utgöra släktlederna från Abraham intill David tillsammans fjorton leder, och från David intill dess att folket blev bortfört i fångenskap till Babylonien fjorton leder, och från det att folket blev bortfört i fångenskap till Babylonien intill Kristus fjorton leder.</span> <span class="verse"><a name="18">18</a>Med Jesu Kristi födelse gick det så till.  Sedan Maria, hans moder, hade blivit trolovad med Josef, befanns hon, förrän de kommo tillsammans, vara havande av helig ande.</span> <span class="verse"><a name="19">19</a>Nu var Josef, hennes man, en rättsinnig man och ville icke utsätta henne for vanära; därför beslöt han att hemligen skilja sig från henne.</span> <span class="verse"><a name="20">20</a>Men när han hade fått detta i sinnet, se, då visade sig i drömmen en Herrens ängel för honom och sade: »Josef, Davids son, frukta icke att taga till dig Maria, din hustru; ty det som är avlat i henne är av helig ande.</span> <span class="verse"><a name="21">21</a>Och hon skall föda en son, och honom skall du giva namnet Jesus, ty han skall frälsa sitt folk ifrån deras synder.»</span> <span class="verse"><a name="22">22</a>Allt detta har skett, för att det skulle fullbordas, som var sagt av Herren genom profeten som sade:</span> <span class="verse"><a name="23">23</a>»Se, jungfrun skall bliva havande och föda en son, och man skall giva honom namnet Emmanuel» (det betyder Gud med oss).</span> <span class="verse"><a name="24">24</a>När Josef hade vaknat upp ur sömnen, gjorde han som Herrens ängel hade befallt honom och tog sin hustru till sig.</span> <span class="verse"><a name="25">25</a>Och han kände henne icke, förrän hon hade fött en son; och honom gav han namnet Jesus.</span> </p></div</div></div></body></html>