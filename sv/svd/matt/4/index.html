<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/matt/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/matt">Matthew</a> &gt <strong>Chapter 4</strong></div><p><span class="verse"><a name="1">1</a>Därefter blev Jesus av Anden förd upp i öknen, för att han skulle frestas av djävulen.</span> <span class="verse"><a name="2">2</a>Och när han hade fastat i fyrtio dagar och fyrtio nätter, blev han omsider hungrig.</span> <span class="verse"><a name="3">3</a>Då trädde frestaren fram och sade till honom: »Är du Guds Son, så bjud att dessa stenar bliva bröd.»</span> <span class="verse"><a name="4">4</a>Men han svarade och sade: »Det är skrivet: 'Människan skall leva icke allenast av bröd, utan av allt det som utgår av Guds mun.'»</span> <span class="verse"><a name="5">5</a>Därefter tog djävulen honom med sig till den heliga staden och ställde honom uppe på helgedomens mur</span> <span class="verse"><a name="6">6</a>och sade till honom: »Är du Guds Son, så kasta dig ned; det är ju skrivet: 'Han skall giva sina änglar befallning om dig, och de skola bära dig på händerna, så att du icke stöter din fot mot någon sten.'»</span> <span class="verse"><a name="7">7</a>Jesus sade till honom: »Det är ock skrivet: 'Du skall icke fresta Herren, din Gud.'»</span> <span class="verse"><a name="8">8</a>Åter tog djävulen honom med sig, upp på ett mycket högt berg, och visade honom alla riken i världen och deras härlighet</span> <span class="verse"><a name="9">9</a>och sade till honom: »Allt detta vill jag giva dig, om du faller ned och tillbeder mig.»</span> <span class="verse"><a name="10">10</a>Då sade Jesus till honom: »Gå bort, Satan; ty det är skrivet: 'Herren, din Gud, skall du tillbedja, och honom allena skall du tjäna.'»</span> <span class="verse"><a name="11">11</a>Då lämnade djävulen honom; och se, änglar trädde fram och betjänade honom.</span> <span class="verse"><a name="12">12</a>Men när han hörde att Johannes hade blivit satt i fängelse, drog han sig tillbaka till Galileen.</span> <span class="verse"><a name="13">13</a>Och han lämnade Nasaret och begav sig till Kapernaum, som ligger vid sjön, på Sabulons och Neftalims område, och bosatte sig där,</span> <span class="verse"><a name="14">14</a>för att det skulle fullbordas, som var sagt genom profeten Esaias, när han sade:</span> <span class="verse"><a name="15">15</a>»Sabulons land och Neftalims land, trakten åt havet till, landet på andra sidan Jordan, hedningarnas Galileen --</span> <span class="verse"><a name="16">16</a>det folk som där satt i mörker fick se ett stort ljus; ja, de som sutto i dödens ängd och skugga, för dem gick upp ett ljus.»</span> <span class="verse"><a name="17">17</a>Från den tiden begynte Jesus predika och säga: »Gören bättring, ty himmelriket är nära.»</span> <span class="verse"><a name="18">18</a>Då han nu vandrade utmed Galileiska sjön, fick han se två bröder, Simon, som kallas Petrus, och Andreas, hans broder, kasta ut nät i sjön, ty de voro fiskare.</span> <span class="verse"><a name="19">19</a>Och han sade till dem: »Följen mig så skall jag göra eder till människofiskare.»</span> <span class="verse"><a name="20">20</a>Strax lämnade de näten och följde honom.</span> <span class="verse"><a name="21">21</a>När han hade gått därifrån ett stycke längre fram, fick han se två andra bröder, Jakob, Sebedeus' son, och Johannes, hans broder, där de jämte sin fader Sebedeus sutto i båten och ordnade sina nät; och han kallade dem till sig.</span> <span class="verse"><a name="22">22</a>Och strax lämnade de båten och sin fader och följde honom.</span> <span class="verse"><a name="23">23</a>Och han gick omkring i hela Galileen och undervisade i deras synagogor och predikade evangelium om riket och botade alla slags sjukdomar och allt slags skröplighet bland folket.</span> <span class="verse"><a name="24">24</a>Och ryktet om honom gick ut över hela Syrien, och man förde till honom alla sjuka som voro hemsökta av olika slags lidanden och plågor, alla som voro besatta eller månadsrasande eller lama; och han botade dem.</span> <span class="verse"><a name="25">25</a>Och honom följde mycket folk ifrån Galileen och Dekapolis och Jerusalem och Judeen och från landet på andra sidan Jordan.</span> </p></div</div></div></body></html>