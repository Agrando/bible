<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/matt/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/matt">Matthew</a> &gt <strong>Chapter 16</strong></div><p><span class="verse"><a name="1">1</a>Och fariséerna och sadducéerna kommo dit och ville sätta honom på prov; de begärde att han skulle låta dem se något tecken från himmelen.</span> <span class="verse"><a name="2">2</a>Men han svarade och sade till dem: »Om aftonen sägen I: 'Det bliver klart väder, ty himmelen är röd',</span> <span class="verse"><a name="3">3</a>och om morgonen: 'Det bliver oväder i dag, ty himmelen är mulen och röd.'  Ja, om himmelens utseende förstån I att döma, men om tidernas tecken kunnen I icke döma.</span> <span class="verse"><a name="4">4</a>Ett ont och trolöst släkte är detta!  Det åstundar ett tecken, men intet annat tecken skall givas det än Jonas' tecken.»  Och så lämnade han dem och gick sin väg.</span> <span class="verse"><a name="5">5</a>När sedan lärjungarna foro åstad, över till andra stranden, hade de förgätit att taga med sig bröd.</span> <span class="verse"><a name="6">6</a>Och Jesus sade till dem: »Sen till, att I tagen eder till vara för fariséernas och sadducéernas surdeg.»</span> <span class="verse"><a name="7">7</a>Då talade de med varandra och sade: »Det är därför att vi icke hava tagit med oss bröd.»</span> <span class="verse"><a name="8">8</a>Men när Jesus märkte detta, sade han: »I klentrogne, varför talen I eder emellan om att I icke haven bröd med eder?</span> <span class="verse"><a name="9">9</a>Förstån I ännu ingenting?  Och kommen I icke ihåg de fem bröden åt de fem tusen, och huru många korgar I då togen upp?</span> <span class="verse"><a name="10">10</a>Ej heller de sju bröden åt de fyra tusen, och huru många korgar I då togen upp?</span> <span class="verse"><a name="11">11</a>Huru kommer det då till, att I icke förstån att det ej var om bröd som jag talade till eder?  Tagen eder till vara för fariséernas och sadducéernas surdeg.»</span> <span class="verse"><a name="12">12</a>Då förstodo de att det icke var för surdeg i bröd som han hade bjudit dem att taga sig till vara, utan för fariséernas och sadducéernas lära.</span> <span class="verse"><a name="13">13</a>Men när Jesus kom till trakten av Cesarea Filippi, frågade han sina lärjungar och sade: »Vem säger folket Människosonen vara?»</span> <span class="verse"><a name="14">14</a>De svarade: »Somliga säga Johannes döparen, andra Elias, andra åter Jeremias eller en annan av profeterna.»</span> <span class="verse"><a name="15">15</a>Då frågade han dem: »Vem sägen då I mig vara?»</span> <span class="verse"><a name="16">16</a>Simon Petrus svarade och sade: »Du är Messias, den levande Gudens Son.»</span> <span class="verse"><a name="17">17</a>Då svarade Jesus och sade till honom: »Salig är du, Simon, Jonas' son; ty kött och blod har icke uppenbarat detta för dig, utan min Fader, som är i himmelen.</span> <span class="verse"><a name="18">18</a>Så säger ock jag dig att du är Petrus; och på denna klippa skall jag bygga min församling, och dödsrikets portar skola icke bliva henne övermäktiga.</span> <span class="verse"><a name="19">19</a>Jag skall giva dig himmelrikets nycklar: allt vad du binder på jorden, det skall vara bundet i himmelen; och allt vad du löser på jorden, det skall vara löst i himmelen.»</span> <span class="verse"><a name="20">20</a>Därefter förbjöd han lärjungarna att för någon säga att han var Messias.</span> <span class="verse"><a name="21">21</a>Från den tiden begynte Jesus förklara för sina lärjungar, att han måste gå till Jerusalem och lida mycket av de äldste och översteprästerna och de skriftlärde, och att han skulle bliva dödad, men att han på tredje dagen skulle uppstå igen.</span> <span class="verse"><a name="22">22</a>Då tog Petrus honom avsides och begynte ivrigt motsäga honom och sade: »Bevare dig Gud, Herre!  Ingalunda får detta vederfaras dig.»</span> <span class="verse"><a name="23">23</a>Men han vände sig om och sade till Petrus: »Gå bort, Satan, och stå mig icke i vägen; du är för mig en stötesten, ty dina tankar äro icke Guds tankar, utan människotankar.»</span> <span class="verse"><a name="24">24</a>Därefter sade Jesus till sina lärjungar: »Om någon vill efterfölja mig, så försake han sig själv och tage sitt kors på sig: så följe han mig.</span> <span class="verse"><a name="25">25</a>Ty den som vill bevara sitt liv, han skall mista det; men den som mister sitt liv, för min skull, han skall finna det.</span> <span class="verse"><a name="26">26</a>Och vad hjälper det en människa, om hon vinner hela världen, men förlorar sin själ?  Eller vad kan en människa giva till lösen för sin själ?</span> <span class="verse"><a name="27">27</a>Människosonen skall komma i sin Faders härlighet med sina änglar, och då skall han vedergälla var och en efter hans gärningar.</span> <span class="verse"><a name="28">28</a>Sannerligen säger jag eder: Bland dem som här stå finnas några som icke skola smaka döden, förrän de få se Människosonen komma i sitt rike.»</span> </p></div</div></div></body></html>