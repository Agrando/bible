<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/matt/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/matt">Matthew</a> &gt <strong>Chapter 25</strong></div><p><span class="verse"><a name="1">1</a>»Då skall det vara med himmelriket, såsom när tio jungfrur togo sina lampor och gingo ut för att möta brudgummen.</span> <span class="verse"><a name="2">2</a>Men fem av dem voro oförståndiga, och fem voro förståndiga.</span> <span class="verse"><a name="3">3</a>De oförståndiga togo väl sina lampor, men togo ingen olja med sig.</span> <span class="verse"><a name="4">4</a>De förståndiga åter togo olja i sina kärl, tillika med lamporna.</span> <span class="verse"><a name="5">5</a>Då nu brudgummen dröjde, blevo de alla sömniga och somnade.</span> <span class="verse"><a name="6">6</a>Men vid midnattstiden ljöd ett anskri: 'Se brudgummen kommer! Gån ut och möten honom.'</span> <span class="verse"><a name="7">7</a>Då stodo alla jungfrurna upp och redde till sina lampor.</span> <span class="verse"><a name="8">8</a>Och de oförståndiga sade till de förståndiga: 'Given oss av eder olja, ty våra lampor slockna.'</span> <span class="verse"><a name="9">9</a>Men de förståndiga svarade och sade: 'Nej, den skulle ingalunda räcka till för både oss och eder.  Gån hellre bort till dem som sälja, och köpen åt eder.'</span> <span class="verse"><a name="10">10</a>Men när de gingo bort för att köpa, kom brudgummen, och de som voro redo gingo in med honom till bröllopet, och dörren stängdes igen.</span> <span class="verse"><a name="11">11</a>Omsider kommo ock de andra jungfrurna och sade: 'Herre, herre, låt upp för oss.'</span> <span class="verse"><a name="12">12</a>Men han svarade och sade: 'Sannerligen säger jag eder: Jag känner eder icke.'</span> <span class="verse"><a name="13">13</a>Vaken fördenskull; ty I veten icke dagen, ej heller stunden.</span> <span class="verse"><a name="14">14</a>Ty det skall ske, likasom när en man som ville fara utrikes kallade till sig sina tjänare och överlämnade åt dem sina ägodelar;</span> <span class="verse"><a name="15">15</a>åt en gav han fem pund, åt en annan två och åt en tredje ett pund, åt var och en efter hans förmåga, och for utrikes.</span> <span class="verse"><a name="16">16</a>Strax gick då den som hade fått de fem punden bort och förvaltade dem så, att han med dem vann andra fem pund.</span> <span class="verse"><a name="17">17</a>Den som hade fått de två punden vann på samma sätt andra två.</span> <span class="verse"><a name="18">18</a>Men den som hade fått ett pund gick bort och grävde en grop i jorden och gömde där sin herres penningar.</span> <span class="verse"><a name="19">19</a>En lång tid därefter kom tjänarnas herre hem och höll räkenskap med dem.</span> <span class="verse"><a name="20">20</a>Då trädde den fram, som hade fått de fem punden, och bar fram andra fem pund och sade: 'Herre, du överlämnade åt mig fem pund; se, andra fem pund har jag vunnit.'</span> <span class="verse"><a name="21">21</a>Hans herre svarade honom: 'Rätt så, du gode och trogne tjänare! När du var satt över det som ringa är, var du trogen; jag skall sätta dig över mycket.  Gå in i din herres glädje.'</span> <span class="verse"><a name="22">22</a>Så trädde ock den fram, som hade fått de två punden, och sade: 'Herre, du överlämnade åt mig två pund; se, andra två pund har jag vunnit.'</span> <span class="verse"><a name="23">23</a>Hans herre svarade honom: 'Rätt så, du gode och trogne tjänare! När du var satt över det som ringa är, var du trogen; jag skall sätta dig över mycket.  Gå in i din herres glädje.'</span> <span class="verse"><a name="24">24</a>Sedan trädde ock den fram, som hade fått ett pund, och sade: 'Herre, jag hade lärt känna dig såsom en sträng man, som vill skörda, där du icke har sått, och inbärga, där du icke har utstrött;</span> <span class="verse"><a name="25">25</a>och av fruktan för dig gick jag bort och gömde ditt pund i jorden.  Se här har du vad dig tillhör.'</span> <span class="verse"><a name="26">26</a>Då svarade hans herre och sade till honom: 'Du onde och late tjänare, du visste att jag vill skörda, där jag icke har sått, och inbärga, där jag icke har utstrött?</span> <span class="verse"><a name="27">27</a>Då borde du också hava satt in mina penningar i en bank, så att jag hade fått igen mitt med ränta, när jag kom hem.</span> <span class="verse"><a name="28">28</a>Tagen därför ifrån honom hans pund, och given det åt den som har de tio punden.</span> <span class="verse"><a name="29">29</a>Ty var och en som har, åt honom skall varda givet, så att han får över nog; men den som icke har, från honom skall tagas också det han har.</span> <span class="verse"><a name="30">30</a>Och kasten den oduglige tjänaren ut i mörkret härutanför.'  Där skall vara gråt och tandagnisslan.</span> <span class="verse"><a name="31">31</a>Men när Människosonen kommer i sin härlighet, och alla änglar med honom, då skall han sätta sig på sin härlighets tron.</span> <span class="verse"><a name="32">32</a>Och inför honom skola församlas alla folk och han skall skilja dem från varandra, såsom en herde skiljer fåren ifrån getterna.</span> <span class="verse"><a name="33">33</a>Och fåren skall han ställa på sin högra sida, och getterna på den vänstra.</span> <span class="verse"><a name="34">34</a>Därefter skall Konungen säga till dem som stå på hans högra sida: 'Kommen, I min Faders välsignade, och tagen i besittning det rike som är tillrett åt eder från världens begynnelse.</span> <span class="verse"><a name="35">35</a>Ty jag var hungrig, och I gåven mig att äta; jag var törstig, och I gåven mig att dricka; jag var husvill, och I gåven mig härbärge,</span> <span class="verse"><a name="36">36</a>naken, och I klädden mig; jag var sjuk, och I besökten mig; jag var i fängelse, och I kommen till mig.'</span> <span class="verse"><a name="37">37</a>Då skola de rättfärdiga svara honom och säga: 'Herre, när sågo vi dig hungrig och gåvo dig mat, eller törstig och gåvo dig att dricka?</span> <span class="verse"><a name="38">38</a>Och när sågo vi dig husvill och gåvo dig härbärge, eller naken och klädde dig?</span> <span class="verse"><a name="39">39</a>Och när sågo vi dig sjuk eller i fängelse och kommo till dig?'</span> <span class="verse"><a name="40">40</a>Då skall Konungen svara och säga till dem: 'Sannerligen säger jag eder: Vadhelst I haven gjort mot en av dessa mina minsta bröder, det haven I gjort mot mig.'</span> <span class="verse"><a name="41">41</a>Därefter skall han ock säga till dem som stå på hans vänstra sida: 'Gån bort ifrån mig, I förbannade, till den eviga elden, som är tillredd åt djävulen och hans änglar.</span> <span class="verse"><a name="42">42</a>Ty jag var hungrig, och I gåven mig icke att äta; jag var törstig, och I gåven mig icke att dricka;</span> <span class="verse"><a name="43">43</a>jag var husvill, och I gåven mig icke härbärge, naken, och I klädden mig icke, sjuk och i fängelse, och I besökten mig icke.'</span> <span class="verse"><a name="44">44</a>Då skola också de svara och säga: 'Herre, när sågo vi dig hungrig eller törstig eller husvill eller naken eller sjuk eller i fängelse och tjänade dig icke?'</span> <span class="verse"><a name="45">45</a>Då skall han svara dem och säga: 'Sannerligen säger jag eder: Vadhelst I icke haven gjort mot en av dessa minsta, det haven I ej heller gjort mot mig.'</span> <span class="verse"><a name="46">46</a>Och dessa skola då då bort till evigt straff, men de rättfärdiga till evigt liv.»  vänstra sida: 'Gån bort ifrån mig i förbannelse' osv.</span> </p></div</div></div></body></html>