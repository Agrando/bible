<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/matt/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/matt">Matthew</a> &gt <strong>Chapter 15</strong></div><p><span class="verse"><a name="1">1</a>Härefter kommo fariséer och skriftlärde från Jerusalem till Jesus och sade:</span> <span class="verse"><a name="2">2</a>»Varför överträda dina lärjungar de äldstes stadgar?  De två ju icke sina händer, när de skola äta.»</span> <span class="verse"><a name="3">3</a>Men han svarade och sade till dem: »Varför överträden I själva Guds bud, för edra stadgars skull?</span> <span class="verse"><a name="4">4</a>Gud har ju sagt: 'Hedra din fader och din moder' och: 'Den som smädar sin fader eller sin moder, han skall döden dö.'</span> <span class="verse"><a name="5">5</a>Men I sägen, att om någon säger till sin fader eller sin moder: 'Vad du av mig kunde hava fått till hjälp, det giver jag i stället såsom offergåva', då behöver han alls icke hedra sin fader eller sin moder.</span> <span class="verse"><a name="6">6</a>I haven så gjort Guds budord om intet, för edra stadgars skull.</span> <span class="verse"><a name="7">7</a>I skrymtare, rätt profeterade Esaias om eder, när han sade:</span> <span class="verse"><a name="8">8</a>'Detta folk ärar mig med sina läppar, men deras hjärtan äro långt ifrån mig;</span> <span class="verse"><a name="9">9</a>och fåfängt dyrka de mig, eftersom de läror de förkunna äro människobud.'»</span> <span class="verse"><a name="10">10</a>Och han kallade folket till sig och sade till dem: »Hören och förstån.</span> <span class="verse"><a name="11">11</a>Icke vad som går in i munnen orenar människan, men vad som går ut ifrån munnen, det orenar människan.»</span> <span class="verse"><a name="12">12</a>Då trädde hans lärjungar fram och sade till honom: »Vet du, att när fariséerna hörde det du nu sade, var det för dem en stötesten?»</span> <span class="verse"><a name="13">13</a>Men han svarade och sade: »Var planta som min himmelske Fader icke har planterat skall ryckas upp med rötterna.</span> <span class="verse"><a name="14">14</a>Frågen icke efter dem.  De äro blinda ledare; och om en blind leder en blind, så falla de båda i gropen.»</span> <span class="verse"><a name="15">15</a>Då tog Petrus till orda och sade till honom: »Uttyd för oss detta bildliga tal.»</span> <span class="verse"><a name="16">16</a>Han sade: »Ären då också I ännu utan förstånd?</span> <span class="verse"><a name="17">17</a>Insen I icke att allt som går in i munnen, det går ned i buken och har sin naturliga utgång?</span> <span class="verse"><a name="18">18</a>Men vad som går ut ifrån munnen, det kommer från hjärtat, och det är detta som orenar människan.</span> <span class="verse"><a name="19">19</a>Ty från hjärtat komma onda tankar, mord, äktenskapsbrott, otukt, tjuveri, falskt vittnesbörd, hädelse.</span> <span class="verse"><a name="20">20</a>Det är detta som orenar människan; men att äta med otvagna händer, det orenar icke människan.»</span> <span class="verse"><a name="21">21</a>Och Jesus begav sig bort därifrån och drog sig undan till trakten av Tyrus och Sidon.</span> <span class="verse"><a name="22">22</a>Då kom en kananeisk kvinna från det området och ropade och sade: »Herre, Davids son, förbarma dig över mig.  Min dotter plågas svårt av en ond ande.»</span> <span class="verse"><a name="23">23</a>Men han svarade henne icke ett ord.  Då trädde hans lärjungar fram och bådo honom och sade: »Giv henne besked; hon förföljer oss ju med sitt ropande.»</span> <span class="verse"><a name="24">24</a>Han svarade och sade: »Jag är icke utsänd till andra än till de förlorade fåren av Israels hus.»</span> <span class="verse"><a name="25">25</a>Men hon kom fram och föll ned för honom och sade: »Herre, hjälp mig.»</span> <span class="verse"><a name="26">26</a>Då svarade han och sade: »Det är otillbörligt att taga brödet från barnen och kasta det åt hundarna.»</span> <span class="verse"><a name="27">27</a>Hon sade: »Ja, Herre.  Också äta ju hundarna allenast av de smulor som falla ifrån deras herrars bord.»</span> <span class="verse"><a name="28">28</a>Då svarade Jesus och sade till henne: »O kvinna, din tro är stor.  Ske dig såsom du vill.»  Och hennes dotter var frisk ifrån den stunden.</span> <span class="verse"><a name="29">29</a>Men Jesus gick därifrån vidare och kom till Galileiska sjön. Och han gick upp på berget och satte sig där.</span> <span class="verse"><a name="30">30</a>Då kom mycket folk till honom, och de hade med sig halta, blinda, dövstumma, lytta och många andra; dem lade de ned för hans fötter, och han botade dem,</span> <span class="verse"><a name="31">31</a>så att folket förundrade sig, när de funno dövstumma tala, lytta vara friska och färdiga, halta gå och blinda se.  Och man prisade Israels Gud.</span> <span class="verse"><a name="32">32</a>Och Jesus kallade sina lärjungar till sig och sade: »Jag ömkar mig över folket, ty det är redan tre dagar som de hava dröjt kvar hos mig, och de hava intet att äta; och jag vill icke låta dem gå ifrån mig fastande, för att de icke skola uppgivas på vägen.»</span> <span class="verse"><a name="33">33</a>Då sade lärjungarna till honom: »Varifrån skola vi här, i en öken, få så mycket bröd, att vi kunna mätta så mycket folk?»</span> <span class="verse"><a name="34">34</a>Jesus frågade dem: »Huru många bröd haven I?»  De svarade: »Sju, och därtill några få småfiskar.»</span> <span class="verse"><a name="35">35</a>Då tillsade han folket att lägra sig på marken.</span> <span class="verse"><a name="36">36</a>Och han tog de sju bröden, så ock fiskarna, och tackade Gud och bröt bröden och gav åt lärjungarna, och lärjungarna gåvo åt folket.</span> <span class="verse"><a name="37">37</a>Så åto de alla och blevo mätta.  Och de överblivna styckena samlade man sedan upp, sju korgar fulla.</span> <span class="verse"><a name="38">38</a>Men de som hade ätit voro fyra tusen män, förutom kvinnor och barn.</span> <span class="verse"><a name="39">39</a>Sedan lät han folket skiljas åt och steg i båten och for till Magadans område.</span> </p></div</div></div></body></html>