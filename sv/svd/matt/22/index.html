<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/matt/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/matt">Matthew</a> &gt <strong>Chapter 22</strong></div><p><span class="verse"><a name="1">1</a>Och Jesus begynte åter tala till dem i liknelser och sade:</span> <span class="verse"><a name="2">2</a>»Med himmelriket är det, såsom när en konung gjorde bröllop åt sin son.</span> <span class="verse"><a name="3">3</a>Han sände ut sina tjänare för att kalla till bröllopet dem som voro bjudna; men de ville icke komma.</span> <span class="verse"><a name="4">4</a>Åter sände han ut andra tjänare och befallde dem att säga till dem som voro bjudna: 'Jag har nu tillrett min måltid, mina oxar och min gödboskap äro slaktade, och allt är redo; kommen till bröllopet.'</span> <span class="verse"><a name="5">5</a>Men de aktade icke därpå, utan gingo bort, den ene till sitt jordagods, den andre till sin köpenskap.</span> <span class="verse"><a name="6">6</a>Och de övriga grepo hans tjänare och misshandlade och dräpte dem.</span> <span class="verse"><a name="7">7</a>Då blev konungen vred och sände ut sitt krigsfolk och förgjorde dråparna och brände upp deras stad.</span> <span class="verse"><a name="8">8</a>Därefter sade han till sina tjänare: 'Bröllopet är tillrett, men de som voro bjudna voro icke värdiga.</span> <span class="verse"><a name="9">9</a>Gån därför ut till vägskälen och bjuden till bröllopet alla som I träffen på.'</span> <span class="verse"><a name="10">10</a>Och tjänarna gingo ut på vägarna och samlade tillhopa alla som de träffade på, både onda och goda, och bröllopssalen blev full av bordsgäster.</span> <span class="verse"><a name="11">11</a>Men när konungen nu kom in för att se på gästerna, fick han där se en man som icke var klädd i bröllopskläder.</span> <span class="verse"><a name="12">12</a>Då sade han till honom: 'Min vän, huru har du kommit hitin, då du icke bär bröllopskläder?'  Och han kunde intet svara.</span> <span class="verse"><a name="13">13</a>Då sade konungen till tjänarna: 'Gripen honom vid händer och fötter, och kasten honom ut i mörkret härutanför.'  Där skall vara gråt och tandagnisslan.</span> <span class="verse"><a name="14">14</a>Ty många äro kallade, men få utvalda.»</span> <span class="verse"><a name="15">15</a>Därefter gingo fariséerna bort och fattade det beslutet att de skulle söka snärja honom genom något hans ord.</span> <span class="verse"><a name="16">16</a>Och de sände till honom sina lärjungar, tillika med herodianerna, och läto dem säga: »Mästare, vi veta att du är sannfärdig och lär om Guds väg vad sant är, utan att fråga efter någon; ty du ser icke till personen.</span> <span class="verse"><a name="17">17</a>Så säg oss då: Vad synes dig?  Är det lovligt att giva kejsaren skatt, eller är det icke lovligt?»</span> <span class="verse"><a name="18">18</a>Men Jesus märkte deras ondska och sade: »Varför söken I att snärja mig, I skrymtare?</span> <span class="verse"><a name="19">19</a>Låten mig se skattepenningen.»  Då lämnade de fram till honom en penning.</span> <span class="verse"><a name="20">20</a>Därefter frågade han dem: »Vems bild och överskrift är detta?»</span> <span class="verse"><a name="21">21</a>De svarade: »Kejsarens.»  Då sade han till dem: »Så given då kejsaren vad kejsaren tillhör, och Gud vad Gud tillhör.»</span> <span class="verse"><a name="22">22</a>När de hörde detta, förundrade de sig.  Och de lämnade honom och gingo sin väg.</span> <span class="verse"><a name="23">23</a>Samma dag trädde några sadducéer fram till honom och ville påstå att det icke gives någon uppståndelse; de frågade honom</span> <span class="verse"><a name="24">24</a>och sade: »Mästare, Moses har sagt: 'Om någon dör barnlös, så skall hans broder i hans ställe äkta hans hustru och skaffa avkomma åt sin broder.'</span> <span class="verse"><a name="25">25</a>Nu voro hos oss sju bröder.  Den förste tog sig hustru och dog, och eftersom han icke hade någon avkomma, lämnade han sin hustru efter sig åt sin broder.</span> <span class="verse"><a name="26">26</a>Sammalunda ock den andre och den tredje, allt intill den sjunde.</span> <span class="verse"><a name="27">27</a>Sist av alla dog hustrun.</span> <span class="verse"><a name="28">28</a>Vilken av de sju skall då vid uppståndelsen få henne till hustru?  De hade ju alla äktat henne.»</span> <span class="verse"><a name="29">29</a>Jesus svarade och sade till dem: »I faren vilse, ty I förstån icke skrifterna, ej heller Guds kraft.</span> <span class="verse"><a name="30">30</a>Vid uppståndelsen taga män sig icke hustrur, ej heller givas hustrur åt män, utan de äro då såsom änglarna i himmelen.</span> <span class="verse"><a name="31">31</a>Men vad nu angår de dödas uppståndelse, haven I icke läst vad eder är sagt av Gud:</span> <span class="verse"><a name="32">32</a>'Jag är Abrahams Gud och Isaks Gud och Jakobs Gud'?  Han är en Gud icke för döda, utan för levande.»</span> <span class="verse"><a name="33">33</a>När folket hörde detta, häpnade de över hans undervisning.</span> <span class="verse"><a name="34">34</a>Men när fariséerna fingo höra att han hade stoppat munnen till på sadducéerna, samlade de sig tillhopa;</span> <span class="verse"><a name="35">35</a>och en av dem, som var lagklok, ville snärja honom och frågade:</span> <span class="verse"><a name="36">36</a>»Mästare, vilket är det yppersta budet i lagen?»</span> <span class="verse"><a name="37">37</a>Då svarade han honom: »'Du skall älska HERREN, din Gud, av allt ditt hjärta och av all din själ och av allt ditt förstånd.'</span> <span class="verse"><a name="38">38</a>Detta är det yppersta och förnämsta budet.</span> <span class="verse"><a name="39">39</a>Därnäst kommer ett som är detta likt: 'Du skall älska din nästa såsom dig själv.'</span> <span class="verse"><a name="40">40</a>På dessa två bud hänger hela lagen och profeterna.»</span> <span class="verse"><a name="41">41</a>Men då nu fariséerna voro församlade, frågade Jesus dem</span> <span class="verse"><a name="42">42</a>och sade: »Vad synes eder om Messias, vems son är han?»  De svarade honom: »Davids.»</span> <span class="verse"><a name="43">43</a>Då sade han till dem: »Huru kan då David, genom andeingivelse, kalla honom 'herre'?  Han säger ju:</span> <span class="verse"><a name="44">44</a>'Herren sade till min herre: Sätt dig på min högra sida, till dess jag har lagt dina fiender under dina fötter.'</span> <span class="verse"><a name="45">45</a>Om nu David kallar honom 'herre', huru kan han då vara hans son?»</span> <span class="verse"><a name="46">46</a>Och ingen förmådde svara honom ett ord.  Ej heller dristade sig någon från den dagen att vidare ställa någon fråga till honom.</span> </p></div</div></div></body></html>