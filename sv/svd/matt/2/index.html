<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/matt/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/matt">Matthew</a> &gt <strong>Chapter 2</strong></div><p><span class="verse"><a name="1">1</a>När nu Jesus var född i Betlehem i Judeen, på konung Herodes' tid, då kommo vise män från österns länder till Jerusalem</span> <span class="verse"><a name="2">2</a>och sade: »Var är den nyfödde judakonungen?  Vi hava nämligen sett hans stjärna i östern och hava kommit för att giva honom vår hyllning.»</span> <span class="verse"><a name="3">3</a>När konung Herodes hörde detta, blev han förskräckt, och hela Jerusalem med honom.</span> <span class="verse"><a name="4">4</a>Och han församlade alla överstepräster och skriftlärde bland folket och frågade dem var Messias skulle födas.</span> <span class="verse"><a name="5">5</a>De svarade honom: »I Betlehem i Judeen; ty så är skrivet genom profeten:</span> <span class="verse"><a name="6">6</a>'Och du Betlehem, du judiska bygd, ingalunda är du minst bland Juda furstar, ty av dig skall utgå en furste som skall vara en herde för mitt folk Israel.'»</span> <span class="verse"><a name="7">7</a>Då kallade Herodes hemligen till sig de vise männen och utfrågade dem noga om tiden då stjärnan hade visat sig.</span> <span class="verse"><a name="8">8</a>Sedan lät han dem fara till Betlehem och sade: »Faren åstad och forsken noga efter barnet; och när I haven funnit det, så låten mig veta detta, för att också jag må komma och giva det min hyllning.»</span> <span class="verse"><a name="9">9</a>När de hade hört konungens ord, foro de åstad; och se, stjärnan som de hade sett i östern gick framför dem, till dess att den kom över det ställe där barnet var.  Där stannade den.</span> <span class="verse"><a name="10">10</a>Och när de sågo stjärnan, uppfylldes de av mycket stor glädje.</span> <span class="verse"><a name="11">11</a>Och de gingo in i huset och fingo se barnet med Maria, dess moder.  Då föllo de ned och gåvo det sin hyllning; och de togo fram sina skatter och framburo åt det skänker: guld, rökelse och myrra.</span> <span class="verse"><a name="12">12</a>Sedan fingo de, genom en uppenbarelse i drömmen, befallning att icke återvända till Herodes; och de drogo så en annan väg tillbaka till sitt land.</span> <span class="verse"><a name="13">13</a>Men när de hade dragit åstad, se, då visade sig i drömmen en Herrens ängel för Josef och sade: »Stå upp och tag barnet och dess moder med dig, och fly till Egypten, och bliv kvar där, till dess jag säger dig till; ty Herodes tänker söka efter barnet för att förgöra det.»</span> <span class="verse"><a name="14">14</a>Då stod han upp och tog barnet och dess moder med sig om natten, och drog bort till Egypten.</span> <span class="verse"><a name="15">15</a>Där blev han kvar intill Herodes' död, för att det skulle fullbordas, som var sagt av Herren genom profeten som sade: »Ut ur Egypten kallade jag min son.»</span> <span class="verse"><a name="16">16</a>När Herodes nu såg att han hade blivit gäckad av de vise männen, blev han mycket vred.  Och han sände åstad och lät döda alla de gossebarn i Betlehem och hela området däromkring, som voro två år gamla och därunder, detta enligt den uppgift om tiden, som han hade fått genom att utfråga de vise männen.</span> <span class="verse"><a name="17">17</a>Då fullbordades det som var sagt genom profeten Jeremias, när han sade:</span> <span class="verse"><a name="18">18</a>»Ett rop hördes i Rama, gråt och mycken jämmer; det var Rakel som begrät sina barn, och hon ville icke låta trösta sig, eftersom de icke mer voro till.»</span> <span class="verse"><a name="19">19</a>Men när Herodes var död, se, då visade sig i drömmen en Herrens ängel for Josef, i Egypten,</span> <span class="verse"><a name="20">20</a>och sade: »Stå upp och tag barnet och dess moder med dig, och begiv dig till Israels land; ty de som traktade efter barnets liv äro nu döda.»</span> <span class="verse"><a name="21">21</a>Då stod han upp och tog barnet och dess moder med sig, och kom så till Israels land.</span> <span class="verse"><a name="22">22</a>Men när han hörde att Arkelaus regerade över Judeen; efter sin fader Herodes, fruktade han att begiva sig dit; och på grund av en uppenbarelse i drömmen drog han bort till Galileens bygder.</span> <span class="verse"><a name="23">23</a>Och när han hade kommit dit, bosatte han sig i en stad som hette Nasaret, för att det skulle fullbordas, som var sagt genom profeterna, att han skulle kallas nasaré.</span> </p></div</div></div></body></html>