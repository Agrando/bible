<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/matt/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/matt">Matthew</a> &gt <strong>Chapter 6</strong></div><p><span class="verse"><a name="1">1</a>»Tagen eder till vara för att öva eder rättfärdighet inför människorna, för att bliva sedda av dem; annars haven I ingen lön hos eder Fader, som är i himmelen.</span> <span class="verse"><a name="2">2</a>Därför, när du giver en allmosa, så låt icke stöta i basun för dig, såsom skrymtarna göra i synagogorna och på gatorna, för att de skola bliva prisade av människorna.  Sannerligen säger jag eder: De hava fått ut sin lön.</span> <span class="verse"><a name="3">3</a>Nej, när du giver en allmosa, låt då din vänstra hand icke få veta vad den högra gör,</span> <span class="verse"><a name="4">4</a>så att din allmosa gives i det fördolda.  Då skall din Fader, som ser i det fördolda, vedergälla dig.</span> <span class="verse"><a name="5">5</a>Och när I bedjen, skolen I icke vara såsom skrymtarna, vilka gärna stå i synagogorna och i gathörnen och bedja, för att bliva sedda av människorna.  Sannerligen säger jag eder: De hava fått ut sin lön.</span> <span class="verse"><a name="6">6</a>Nej, när du vill bedja, gå då in i din kammare, och stäng igen din dörr, och bed till din Fader i det fördolda.  Då skall din Fader, som ser i det fördolda, vedergälla dig.</span> <span class="verse"><a name="7">7</a>Men i edra böner skolen I icke hopa tomma ord såsom hedningarna, vilka mena att de skola bliva bönhörda för sina många ords skull.</span> <span class="verse"><a name="8">8</a>Så varen då icke lika dem; eder Fader vet ju vad I behöven, förrän I bedjen honom.</span> <span class="verse"><a name="9">9</a>I skolen alltså bedja sålunda:  'Fader vår, som är i himmelen!  Helgat varde ditt namn;</span> <span class="verse"><a name="10">10</a>tillkomme ditt rike; ske din vilja, såsom i himmelen, så ock på jorden;</span> <span class="verse"><a name="11">11</a>vårt dagliga bröd giv oss i dag;</span> <span class="verse"><a name="12">12</a>och förlåt oss våra skulder, såsom ock vi förlåta dem oss skyldiga äro;</span> <span class="verse"><a name="13">13</a>och inled oss icke i frestelse, utan fräls oss ifrån ondo.'</span> <span class="verse"><a name="14">14</a>Ty om I förlåten människorna deras försyndelser, så skall ock eder himmelske Fader förlåta eder;</span> <span class="verse"><a name="15">15</a>men om I icke förlåten människorna, så skall ej heller eder Fader förlåta edra försyndelser.</span> <span class="verse"><a name="16">16</a>Och när I fasten, skolen I icke visa en bedrövad uppsyn såsom skrymtarna, vilka vanställa sina ansikten för att bliva sedda av människorna med sin fasta.  Sannerligen säger jag eder: De hava fått ut sin lön.</span> <span class="verse"><a name="17">17</a>Nej, när du fastar, smörj då ditt huvud och två ditt ansikte,</span> <span class="verse"><a name="18">18</a>för att du icke må bliva sedd av människorna med din fasta, utan allenast av din Fader, som är i det fördolda.  Då skall din Fader, som ser i det fördolda, vedergälla dig.</span> <span class="verse"><a name="19">19</a>Samlen eder icke skatter på jorden, där mott och mal förstöra, och där tjuvar bryta sig in och stjäla,</span> <span class="verse"><a name="20">20</a>utan samlen eder skatter i himmelen, där mott och mal icke förstöra, och där inga tjuvar bryta sig in och stjäla.</span> <span class="verse"><a name="21">21</a>Ty där din skatt är, där kommer ock ditt hjärta att vara.</span> <span class="verse"><a name="22">22</a>Ögat är kroppens lykta.  Om nu ditt öga är friskt, så får hela din kropp ljus.</span> <span class="verse"><a name="23">23</a>Men om ditt öga är fördärvat, då bliver hela din kropp höljd i mörker.  Är det nu så, att ljuset, som du har i dig, är mörker, huru djupt bliver då icke mörkret!</span> <span class="verse"><a name="24">24</a>Ingen kan tjäna två herrar; ty antingen kommer han då att hata den ene och älska den andre, eller kommer han att hålla sig till den förre och förakta den senare.  I kunnen icke tjäna både Gud och Mamon.</span> <span class="verse"><a name="25">25</a>Därför säger jag eder: Gören eder icke bekymmer för edert liv, vad I skolen äta eller dricka, ej heller för eder kropp, vad I skolen kläda eder med.  Är icke livet mer än maten, och kroppen mer än kläderna?</span> <span class="verse"><a name="26">26</a>Sen på fåglarna under himmelen: de så icke, ej heller skörda de, ej heller samla de in i lador; och likväl föder eder himmelske Fader dem.  Ären I icke mycket mer än de?</span> <span class="verse"><a name="27">27</a>Vilken av eder kan, med allt sitt bekymmer, lägga en enda aln till sin livslängd?</span> <span class="verse"><a name="28">28</a>Och varför bekymren I eder för kläder?  Beskåden liljorna på marken, huru de växa: de arbeta icke, ej heller spinna de;</span> <span class="verse"><a name="29">29</a>och likväl säger jag eder att icke ens Salomo i all sin härlighet var så klädd som en av dem.</span> <span class="verse"><a name="30">30</a>Kläder nu Gud så gräset på marken, vilket i dag står och i morgon kastas i ugnen, skulle han då icke mycket mer kläda eder, I klentrogne?</span> <span class="verse"><a name="31">31</a>Så gören eder nu icke bekymmer, och sägen icke: 'Vad skola vi äta?'  eller: 'Vad skola vi dricka?'  eller: 'Vad skola vi kläda oss med?'</span> <span class="verse"><a name="32">32</a>Efter allt detta söka ju hedningarna, och eder himmelske Fader vet att I behöven allt detta.</span> <span class="verse"><a name="33">33</a>Nej, söken först efter hans rike och hans rättfärdighet, så skall också allt detta andra tillfalla eder.</span> <span class="verse"><a name="34">34</a>Gören eder alltså icke bekymmer för morgondagen, ty morgondagen skall själv bära sitt bekymmer.  Var dag har nog av sin egen plåga.»</span> </p></div</div></div></body></html>