<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/josh/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/josh">Joshua</a> &gt <strong>Chapter 24</strong></div><p><span class="verse"><a name="1">1</a>Och Josua församlade alla Israels stammar till Sikem; och han kallade till sig de äldste i Israel, dess huvudmän, dess domare och dess tillsyningsmän, och de trädde fram inför Gud.</span> <span class="verse"><a name="2">2</a>Och Josua sade till allt folket: »Så säger HERREN, Israels Gud: På andra sidan floden bodde edra fäder i forna tider; så gjorde ock Tera, Abrahams och Nahors fader.  Och de tjänade där andra gudar.</span> <span class="verse"><a name="3">3</a>Men jag hämtade eder fader Abraham från andra sidan floden och lät honom vandra omkring i hela Kanaans land.  Och jag gjorde hans säd talrik; jag gav honom Isak,</span> <span class="verse"><a name="4">4</a>och åt Isak gav jag Jakob och Esau.  Och jag gav Seirs bergsbygd till besittning åt Esau; men Jakob och hans söner drogo ned till Egypten.</span> <span class="verse"><a name="5">5</a>Sedan sände jag Mose och Aron och hemsökte Egypten med de gärningar jag där gjorde, och därefter förde jag eder ut.</span> <span class="verse"><a name="6">6</a>Och när jag förde edra fäder ut ur Egypten och I haden kommit till havet, förföljde egyptierna edra fäder med vagnar och ryttare ned i Röda havet.</span> <span class="verse"><a name="7">7</a>Då ropade de till HERREN, och han satte ett tjockt mörker mellan eder och egyptierna och lät havet komma över dem, så att det övertäckte dem; ja, I sågen med egna ögon vad jag gjorde med egyptierna.  Sedan bodden I i öknen en lång tid.</span> <span class="verse"><a name="8">8</a>Därefter förde jag eder in i amoréernas land, vilka bodde på andra sidan Jordan, och de inläto sig i strid med eder; men jag gav dem i eder hand, så att I intogen deras land, och jag förgjorde dem för eder.</span> <span class="verse"><a name="9">9</a>Då uppreste sig Balak, Sippors son, konungen i Moab, och gav sig i strid med Israel.  Och han sände och lät kalla till sig Bileam, Beors son, för att denne skulle förbanna eder.</span> <span class="verse"><a name="10">10</a>Men jag ville icke höra på Bileam, utan han måste välsigna eder, och jag räddade eder ur hans hand.</span> <span class="verse"><a name="11">11</a>Och när I haden gått över Jordan och kommit till Jeriko, gåvo sig Jerikos borgare i strid med eder, så och amoréerna, perisséerna, kananéerna, hetiterna och girgaséerna, hivéerna och jebuséerna; men jag gav dem i eder hand.</span> <span class="verse"><a name="12">12</a>Och jag sände getingar framför eder, och genom dessa förjagades amoréernas två konungar för eder, icke genom ditt svärd eller din båge.</span> <span class="verse"><a name="13">13</a>Och jag gav eder ett land varpå du icke hade nedlagt något arbete, så ock städer som I icke haden byggt, och i dem fingen I bo; och av vingårdar och olivplanteringar som I icke haden planterat fingen I äta.</span> <span class="verse"><a name="14">14</a>Så frukten nu HERREN och tjänen honom ostraffligt och troget; skaffen bort de gudar som edra fäder tjänade på andra sidan floden och i Egypten, och tjänen HERREN.</span> <span class="verse"><a name="15">15</a>Men om det misshagar eder att tjäna HERREN, så utväljen åt eder i dag vem I viljen tjäna, antingen de gudar som edra fäder tjänade, när de bodde på andra sidan floden, eller de gudar som dyrkas av amoréerna, i vilkas land I själva bon.  Men jag och mitt hus, vi vilja tjäna HERREN.»</span> <span class="verse"><a name="16">16</a>Då svarade folket och sade: »Bort det, att vi skulle övergiva HERREN och tjäna andra gudar!</span> <span class="verse"><a name="17">17</a>Nej, HERREN är vår Gud, han är den som har fört oss och våra fäder upp ur Egyptens land, ur träldomshuset, och som inför våra ögon har gjort dessa stora under, och bevarat oss på hela den väg vi hava vandrat och bland alla de folk genom vilkas land vi hava dragit fram.</span> <span class="verse"><a name="18">18</a>HERREN har förjagat för oss alla dessa folk, så ock amoréerna som bodde i landet.  Därför vilja vi ock tjäna HERREN; ty an är vår Gud.»</span> <span class="verse"><a name="19">19</a>Josua sade till folket: »I kunnen icke tjäna HERREN, ty han är en helig Gud; han är en nitälskande Gud, han skall icke hava fördrag med edra överträdelser och synder.</span> <span class="verse"><a name="20">20</a>Om I övergiven HERREN och tjänen främmande gudar, så skall han vända sig bort och låta det gå eder illa och förgöra eder, i stället för att han hittills har låtit det gå eder väl.»</span> <span class="verse"><a name="21">21</a>Men folket sade till Josua: »Icke så, utan vi vilja tjäna HERREN.»</span> <span class="verse"><a name="22">22</a>Då sade Josua till folket: »I ären nu själva vittnen mot eder, att I haven utvalt HERREN åt eder, för att tjäna honom.»  De svarade: »Ja.»</span> <span class="verse"><a name="23">23</a>Han sade: »Så skaffen nu bort de främmande gudar som I haven bland eder, och böjen edra hjärtan till HERREN, Israels Gud.»</span> <span class="verse"><a name="24">24</a>Folket svarade Josua: »HERREN, vår Gud, vilja vi tjäna, och hans röst vilja vi höra.»</span> <span class="verse"><a name="25">25</a>Så slöt då Josua på den dagen ett förbund med folket och förelade dem lag och rätt i Sikem.</span> <span class="verse"><a name="26">26</a>Och Josua tecknade upp allt detta i Guds lagbok.  Och han tog en stor sten och reste den där, under eken som stod vid HERRENS helgedom.</span> <span class="verse"><a name="27">27</a>Och Josua sade till allt folket: »Se, denna sten skall vara vittne mot oss, ty den har hört alla de ord som HERREN har talat med oss; den skall vara vittne mot eder, så att I icke förneken eder Gud.»</span> <span class="verse"><a name="28">28</a>Sedan lät Josua folket gå, var och en till sin arvedel.</span> <span class="verse"><a name="29">29</a>En tid härefter dog HERRENS tjänare Josua, Nuns son, ett hundra tio år gammal.</span> <span class="verse"><a name="30">30</a>Och man begrov honom på hans arvedels område, i Timnat-Sera i Efraims bergsbygd, norr om berget Gaas.</span> <span class="verse"><a name="31">31</a>Och Israel tjänade HERREN, så länge Josua levde, och så länge de äldste levde, de som voro kvar efter Josua, och som visste av alla de gärningar HERREN hade gjort för Israel.</span> <span class="verse"><a name="32">32</a>Och Josefs ben, som Israels barn hade fört upp ur Egypten, begrovo de i Sikem, på det jordstycke som Jakob hade köpt av Hamors, Sikems faders, barn för hundra kesitor; Josefs barn fingo detta till arvedel.</span> <span class="verse"><a name="33">33</a>Och Eleasar, Arons son, dog, och man begrov honom i hans son Pinehas' stad, Gibea, som hade blivit denne given i Efraims bergsbygd.</span> </p></div</div></div></body></html>