<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/josh/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/josh">Joshua</a> &gt <strong>Chapter 13</strong></div><p><span class="verse"><a name="1">1</a>Då nu Josua var gammal och kommen till hög ålder, sade HERREN till honom: »Du är gammal och kommen till hög ålder, men ännu återstår av landet en mycket stor del som skall intagas.</span> <span class="verse"><a name="2">2</a>Detta är nämligen vad som återstår av landet: alla filistéernas kretsar och hela gesuréernas land.</span> <span class="verse"><a name="3">3</a>Ty allt som finnes mellan Sihor, öster om Egypten, och Ekrons område norrut räknas till Kananéernas land, nämligen vad filistéernas fem hövdingar innehava -- den i Gasa, den i Asdod, den i Askelon, den i Gat och den i Ekron -- så ock avéernas område,</span> <span class="verse"><a name="4">4</a>hela kananéernas land söderut, vidare Meara, som tillhör sidonierna, ända till Afek, ända till amoréernas område.</span> <span class="verse"><a name="5">5</a>och gebaléernas land samt hela Libanonstrakten österut, från Baal-Gad, nedanför berget Hermon, ända dit där vägen går till Hamat --</span> <span class="verse"><a name="6">6</a>alla inbyggarna i bergsbygden, från Libanon ända till Misrefot-Maim, alla sidonier: dessa skall jag själv fördriva för Israels barn.  Men fördela du genom lottkastning landet åt Israel till arvedel, såsom jag har bjudit dig.</span> <span class="verse"><a name="7">7</a>Ja, redan nu må du utskifta detta land till arvedel åt de nio stammarna och åt ena hälften av Manasse stam.»</span> <span class="verse"><a name="8">8</a>Jämte Manasse hade ock rubeniterna och gaditerna fått sin arvedel, den som Mose gav dem på andra sidan Jordan, på östra sidan, just såsom HERRENS tjänare Mose gav den åt dem:</span> <span class="verse"><a name="9">9</a>landet från Aroer, vid bäcken Arnons strand, och från staden i dalens mitt, så ock hela Medebaslätten ända till Dibon,</span> <span class="verse"><a name="10">10</a>jämte alla övriga städer som hade tillhört Sihon, amoréernas konung, vilken regerade i Hesbon, ända till Ammons barns område,</span> <span class="verse"><a name="11">11</a>vidare Gilead och gesuréernas och maakatéernas område och hela Hermons bergsbygd och hela Basan ända till Salka,</span> <span class="verse"><a name="12">12</a>hela Ogs rike i Basan, hans som regerade i Astarot och Edrei, och som levde kvar såsom en av de sista rafaéerna, sedan Mose hade slagit och fördrivit dem.</span> <span class="verse"><a name="13">13</a>Dock fördrevo Israels barn icke gesuréerna och maakatéerna; därför bodde ock gesuréer och maakatéer kvar bland Israels folk, såsom de göra ännu i dag.</span> <span class="verse"><a name="14">14</a>(Men åt Levi stam gav han icke någon arvedel.  HERRENS, Israels Guds, eldsoffer äro hans arvedel, såsom han har sagt honom.)</span> <span class="verse"><a name="15">15</a>Mose gav alltså land åt Rubens barns stam, efter deras släkter.</span> <span class="verse"><a name="16">16</a>De fingo området från Aroer, vid bäcken Arnons strand, och från staden i dalens mitt, så ock hela slätten vid Medeba,</span> <span class="verse"><a name="17">17</a>Hesbon med alla dess lydstäder på slätten, Dibon, Bamot-Baal, Bet-Baal-Meon,</span> <span class="verse"><a name="18">18</a>Jahas, Kedemot, Mefaat,</span> <span class="verse"><a name="19">19</a>Kirjataim, Sibma, Seret-Hassahar på Dalberget,</span> <span class="verse"><a name="20">20</a>Bet-Peor samt Pisgas sluttningar och Bet-Hajesimot,</span> <span class="verse"><a name="21">21</a>alla städerna på slätten, hela Sihons rike, amoréernas konungs, hans som regerade i Hesbon, och som hade blivit slagen av Mose jämte de midjanitiska hövdingarna Evi, Rekem, Sur, Hur och Reba, Sihons lydfurstar, som bodde där i landet.</span> <span class="verse"><a name="22">22</a>Bileam, Beors son, spåmannen, dräptes ock av Israels barn med svärd, jämte andra som då blevo slagna av dem.</span> <span class="verse"><a name="23">23</a>Och gränsen för Rubens barn var Jordan; den utgjorde gränsen. Detta är Rubens barns arvedel, efter deras släkter, städerna med sina byar.</span> <span class="verse"><a name="24">24</a>Likaledes gav Mose land åt Gads stam, åt Gads barn, efter deras släkter.</span> <span class="verse"><a name="25">25</a>De fingo till sitt område Jaeser och alla städer i Gilead och hälften av Ammons barns land, ända till det Aroer som ligger gent emot Rabba,</span> <span class="verse"><a name="26">26</a>vidare landet från Hesbon ända till Ramat-Hammispe och Betonim, och från Mahanaim ända till Lidebirs område,</span> <span class="verse"><a name="27">27</a>samt i dalen: Bet-Haram, Bet-Nimra, Suckot och Safon, det övriga av Sihons rike, konungens i Hesbon, intill Jordan, som utgjorde gränsen, upp till ändan av Kinneretsjön, landet på andra sidan Jordan, på östra sidan.</span> <span class="verse"><a name="28">28</a>Detta är Gads barns arvedel, efter deras släkter, städerna med sina byar.</span> <span class="verse"><a name="29">29</a>Och Mose gav också land åt ena hälften av Manasse stam, så att denna hälft av Manasse barns stam fick land, efter sina släkter.</span> <span class="verse"><a name="30">30</a>Deras område utgjordes av landet från Mahanaim, av hela Basan, hela Ogs rike, konungens i Basan, med alla Jairs byar i Basan, sextio städer,</span> <span class="verse"><a name="31">31</a>alltså ock av halva Gilead jämte Astarot och Edrei, Ogs huvudstäder i Basan; detta gavs åt Makirs, Manasses sons, barn, nämligen åt ena hälften av Makirs barn, efter deras släkter.</span> <span class="verse"><a name="32">32</a>Dessa voro de arvslotter som Mose utskiftade på Moabs hedar, på andra sidan Jordan mitt emot Jeriko, på östra sidan.</span> <span class="verse"><a name="33">33</a>Men åt Levi stam gav Mose icke någon arvedel.  HERREN, Israels Gud, är deras arvedel, såsom han har sagt dem.</span> </p></div</div></div></body></html>