<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/josh/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/josh">Joshua</a> &gt <strong>Chapter 10</strong></div><p><span class="verse"><a name="1">1</a>Då nu Adoni-Sedek, konungen i Jerusalem, hörde att Josua hade intagit Ai och givit det till spillo, och att han hade gjort med Ai och dess konung på samma sätt som han hade gjort med Jeriko och dess konung, och att invånarna i Gibeon hade ingått fred med Israel och fingo bo mitt ibland dem,</span> <span class="verse"><a name="2">2</a>fruktade han och hans folk storligen, ty Gibeon var en stor stad, såsom en av konungastäderna, ja, det var större än Ai, och dess män voro alla tappra.</span> <span class="verse"><a name="3">3</a>Och Adoni-Sedek, konungen i Jerusalem, sände till Hoham, konungen i Hebron, till Piram, konungen i Jarmut, till Jafia, konungen i Lakis, och till Debir, konungen i Eglon, och lät säga:</span> <span class="verse"><a name="4">4</a>»Kommen hitupp till mig och hjälpen mig, så att vi kunna slå gibeoniterna, ty de hava ingått fred med Josua och Israels barn.»</span> <span class="verse"><a name="5">5</a>Så församlade sig då de fem amoreiska konungarna, konungen i Jerusalem, konungen i Hebron, konungen i Jarmut, konungen i Lakis, konungen i Eglon, och drogo ditupp med alla sina härar; och de belägrade Gibeon och angrepo det.</span> <span class="verse"><a name="6">6</a>Men gibeoniterna sände till Josua i lägret vid Gilgal och läto säga: »Drag icke din hand från dina tjänare, utan kom hitupp till oss med hast och undsätt oss och hjälp oss, ty konungarna över amoréerna, som bo i bergsbygden, hava församlat sig mot oss.»</span> <span class="verse"><a name="7">7</a>Då drog Josua ditupp från Gilgal med allt sitt krigsfolk och alla sina tappraste stridsmän.</span> <span class="verse"><a name="8">8</a>Och HERREN sade till Josua: »Frukta icke för dem, ty jag har givit dem i dina händer; ingen av dem skall kunna stå dig emot.»</span> <span class="verse"><a name="9">9</a>Och Josua kom plötsligt över dem, ty han tågade hela natten, sedan han hade brutit upp från Gilgal.</span> <span class="verse"><a name="10">10</a>Och HERREN sände en sådan förvirring bland dem, när de fingo se israeliterna, att dessa tillfogade dem ett stort nederlag vid Gibeon; därefter förföljde de dem på vägen upp till Bet-Horon och nedgjorde dem, och drevo dem ända till Aseka och Mackeda.</span> <span class="verse"><a name="11">11</a>Och när de så, under sin flykt för Israel, hade kommit till den sluttning som går ned från Bet-Horon, lät HERREN stora stenar falla över dem från himmelen, hela vägen ända till Aseka, så att de blevo dödade; de som dödades genom hagelstenarna voro till och med flera än de som Israels barn dräpte med svärd.</span> <span class="verse"><a name="12">12</a>Och Josua talade till HERREN på den dag då HERREN gav amoréerna i Israels barns våld; han sade inför Israel: »Du sol, stå stilla i Gibeon, du måne, i Ajalons dal!»</span> <span class="verse"><a name="13">13</a>Då stod solen stilla, och månen blev stående, till dess folket hade tagit hämnd på sina fiender.  Detta finnes ju upptecknat i »Den redliges bok».  Solen blev stående mitt på himmelen nästan en hel dag och hastade icke att gå ned.</span> <span class="verse"><a name="14">14</a>Aldrig har någon dag, varken förr eller senare, varit lik denna, i det att HERREN då lydde en mans ord; ty HERREN stridde för Israel.</span> <span class="verse"><a name="15">15</a>Och Josua med hela Israel vände tillbaka till lägret vid Gilgal.</span> <span class="verse"><a name="16">16</a>Men de fem konungarna flydde och gömde sig i grottan vid Mackeda.</span> <span class="verse"><a name="17">17</a>Då blev det inberättat för Josua: »Man har funnit de fem konungarna gömda i grottan till Mackeda.»</span> <span class="verse"><a name="18">18</a>Josua sade: »Vältren stora stenar framför ingången till grottan, och sätten dit folk för att bevaka den.</span> <span class="verse"><a name="19">19</a>Men I andra, stannen icke, utan förföljen edra fiender, och nedgören dem som bliva efter; låten dem icke komma in i sina städer, ty HERREN, eder Gud har givit dem i eder hand.»</span> <span class="verse"><a name="20">20</a>Då nu Josua och Israels barn hade tillfogat dem ett mycket stort nederlag och nedgjort dem -- varvid dock några av dem lyckades rädda sig och komma in i de befästa städerna --</span> <span class="verse"><a name="21">21</a>vände allt folket välbehållet tillbaka till Josua i lägret vid Mackeda, ty ingen vågade mer ens röra sin tunga mot någon av Israels barn.</span> <span class="verse"><a name="22">22</a>Då sade Josua: »Öppnen grottan och fören de fem konungarna till mig, ut ur grottan.»</span> <span class="verse"><a name="23">23</a>De gjorde så och förde de fem konungarna ut till honom ur grottan: konungen i Jerusalem, konungen i Hebron, konungen i Jarmut, konungen i Lakis, och konungen i Eglon.</span> <span class="verse"><a name="24">24</a>När dessa konungar hade blivit förda ut till Josua, kallade Josua till sig alla Israels män och sade till anförarna för krigsfolket som hade dragit med honom: »Träden fram och sätt edra fötter på dessa konungars halsar.»  Och de trädde fram och satte sina fötter på deras halsar.</span> <span class="verse"><a name="25">25</a>Sedan sade Josua till dem: »Frukten icke och varen icke försagda, utan varen frimodiga och oförfärade, ty så skall HERREN göra med alla sina fiender som I kommen i strid med.»</span> <span class="verse"><a name="26">26</a>Därefter lät Josua slå dem till döds och hänga upp dem på fem pålar; och de fingo på pålarna ända till aftonen.</span> <span class="verse"><a name="27">27</a>Men vid solnedgången togos de på Josuas befallning ned från pålarna och kastades in i grottan där de hade varit gömda; och framför ingången till grottan lade man stora stenar, som ligga kvar där ännu i denna dag.</span> <span class="verse"><a name="28">28</a>Och Josua intog Mackeda på den dagen och slog dess invånare och dess konung med svärdsegg; han gav det till spillo med alla dem som voro därinne och lät ingen slippa undan.  Och han gjorde med konungen i Mackeda på samma sätt som han hade gjort med konungen i Jeriko.</span> <span class="verse"><a name="29">29</a>Därefter drog Josua med hela Israel från Mackeda till Libna och belägrade Libna.</span> <span class="verse"><a name="30">30</a>Och HERREN gav också det och dess konung i Israels hand; och de slogo dess invånare med svärdsegg, alla dem som voro därinne, och läto ingen därinne slippa undan.  Och han gjorde med dess konung på samma sätt som han hade gjort med konungen i Jeriko.</span> <span class="verse"><a name="31">31</a>Sedan drog Josua med hela Israel från Libna till Lakis och belägrade och angrep det.</span> <span class="verse"><a name="32">32</a>Och HERREN gav Lakis i Israels hand, så att de intogo det på andra dagen; och de slogo dess invånare med svärdsegg, alla dem som voro därinne -- alldeles såsom de hade gjort med Libna.</span> <span class="verse"><a name="33">33</a>Då drog Horam, konungen i Geser, upp för att hjälpa Lakis; men Josua slog honom och hans folk och lät ingen av dem slippa undan.</span> <span class="verse"><a name="34">34</a>Och från Lakis drog Josua med hela Israel till Eglon, och de belägrade och angrepo det.</span> <span class="verse"><a name="35">35</a>Och de intogo det samma dag och slogo dess invånare med svärdsegg, och han gav på den dagen till spillo alla dem som voro därinne -- alldeles såsom han hade gjort med Lakis.</span> <span class="verse"><a name="36">36</a>Sedan drog Josua med hela Israel från Eglon upp till Hebron och belägrade det.</span> <span class="verse"><a name="37">37</a>Och de intogo det och slogo dess invånare och dess konung med svärdsegg, så ock alla dess lydstäder och alla dem som voro därinne, och han lät ingen slippa undan -- alldeles såsom han hade gjort med Eglon.  Han gav det till spillo med alla dem som voro därinne.</span> <span class="verse"><a name="38">38</a>Därefter vände Josua med hela Israel tillbaka till Debir och belägrade det.</span> <span class="verse"><a name="39">39</a>Och han underkuvade det med dess konung och alla dess lydstäder, och de slogo deras invånare med svärdsegg; de gåvo till spillo alla dem som voro därinne, och han lät ingen slippa undan.  Han gjorde med Debir och dess konung på samma sätt som han hade gjort med Hebron, och såsom han hade gjort med Libna och dess konung.</span> <span class="verse"><a name="40">40</a>Så intog Josua hela landet, Bergsbygden, Sydlandet, Låglandet och Bergssluttningarna, och slog alla konungar där och lät ingen slippa undan; han gav till spillo allt vad andra hade, såsom HERREN, Israels Gud, hade bjudit.</span> <span class="verse"><a name="41">41</a>Josua intog allt som fanns mellan Kades-Barnea och Gasa, så ock hela landet Gosen ända till Gibeon.</span> <span class="verse"><a name="42">42</a>Alla dessa konungar och deras land underkuvade Josua på en gång, ty HERREN, Israels Gud, stridde för Israel.</span> <span class="verse"><a name="43">43</a>Därefter vände Josua med hela Israel tillbaka till lägret vid Gilgal.</span> </p></div</div></div></body></html>