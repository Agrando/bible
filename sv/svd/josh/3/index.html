<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/josh/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/josh">Joshua</a> &gt <strong>Chapter 3</strong></div><p><span class="verse"><a name="1">1</a>Bittida följande morgon bröt Josua med alla Israels barn upp från Sittim och kom till Jordan; där stannade de om natten, innan de gingo över.</span> <span class="verse"><a name="2">2</a>Men efter tre dagar gingo tillsyningsmännen genom lägret</span> <span class="verse"><a name="3">3</a>och bjödo folket och sade: »Så snart I fån se HERRENS, eder Guds, förbundsark, och att de levitiska prästerna bära den, skolen ock I bryta upp från eder plats och följa efter den</span> <span class="verse"><a name="4">4</a>-- låten dock mellan den och eder vara ett avstånd av vid pass två tusen alnar; närmare mån I icke komma den -- på det att I mån kunna veta vilken väg I skolen gå, ty I haven icke förut dragit den vägen fram.»</span> <span class="verse"><a name="5">5</a>Och Josua sade till folket: »Helgen eder, ty i morgon skall HERREN göra under bland eder.»</span> <span class="verse"><a name="6">6</a>Därefter sade Josua till prästerna: »Tagen förbundsarken och dragen åstad framför folket.»  Då togo de förbundsarken och gingo framför folket.</span> <span class="verse"><a name="7">7</a>Och HERREN sade till Josua: »I dag skall jag begynna att göra dig stor i hela Israels ögon, på det att de må förnimma, att såsom jag har varit med Mose, så vill jag ock vara med dig.</span> <span class="verse"><a name="8">8</a>Bjud du nu prästerna som bära förbundsarken och säg: 'Så snart I kommen till den yttersta randen av Jordans vatten, skolen I stanna där, vid Jordan.'»</span> <span class="verse"><a name="9">9</a>Då sade Josua till Israels barn: »Träden fram hit och hören HERRENS, eder Guds, ord.»</span> <span class="verse"><a name="10">10</a>Och Josua sade: »Härav skolen I förnimma att en levande Gud är mitt ibland eder, och att han förvisso vill fördriva för eder kananéerna, hetiterna, hivéerna, perisséerna, girgaséerna, amoréerna och jebuséerna:</span> <span class="verse"><a name="11">11</a>förbundsarken, hela jordens Herres förbundsark, drager nu framför eder över Jordan.</span> <span class="verse"><a name="12">12</a>Väljen alltså ut tolv män ur Israels stammar, en man för var stam.</span> <span class="verse"><a name="13">13</a>Så snart då prästerna som bära HERRENS, hela jordens Herres, ark stå stilla med sina fötter i Jordans vatten, det vatten som kommer uppifrån, bliva avskuret i sitt lopp, och det skall stå såsom en samlad hög.»</span> <span class="verse"><a name="14">14</a>Folket bröt då upp från sina tält för att gå över Jordan, och prästerna som buro förbundsarken gingo framför folket.</span> <span class="verse"><a name="15">15</a>När nu de som buro arken kommo till Jordan, så att prästerna, som buro arken, med sina fötter vidrörde yttersta randen av vattnet i Jordan, vilken under hela skördetiden är full över alla sina bräddar,</span> <span class="verse"><a name="16">16</a>då stannade det vatten som kom uppifrån, och blev stående såsom en samlad hög långt borta, uppe vid Adam, staden som ligger bredvid Saretan; och det vatten som flöt ned mot Hedmarkshavet, Salthavet, blev sålunda helt och hållet avskuret.  Och folket gick över mitt emot Jeriko.</span> <span class="verse"><a name="17">17</a>Men prästerna som buro HERRENS förbundsark stodo orörliga på torr mark mitt i Jordan; och hela Israel gick över på torr mark, till dess att allt folket helt och hållet hade kommit över Jordan.</span> </p></div</div></div></body></html>