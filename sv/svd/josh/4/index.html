<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/josh/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/josh">Joshua</a> &gt <strong>Chapter 4</strong></div><p><span class="verse"><a name="1">1</a>Då nu allt folket helt och hållet hade kommit över Jordan, sade HERREN till Josua:</span> <span class="verse"><a name="2">2</a>»Väljen ut bland folket tolv män, en man ur var stam,</span> <span class="verse"><a name="3">3</a>och bjuden dem och sägen: 'Tagen här ur Jordan, från den plats där prästerna stodo med sina fötter, tolv stenar, och lyften upp dem och fören dem över med eder, och läggen ned dem på det ställe, där I skolen lägra eder i natt.'»</span> <span class="verse"><a name="4">4</a>Då kallade Josua till sig de tolv män som han hade utsett bland Israels barn, en man ur var stam.</span> <span class="verse"><a name="5">5</a>Och Josua sade till dem: »Dragen åstad framför HERRENS, eder Guds, ark, och gån ut mitt i Jordan; och var och en av eder må där lyfta upp en sten på axeln, efter antalet av Israels barns stammar.</span> <span class="verse"><a name="6">6</a>Detta skall nämligen bliva ett minnesmärke bland eder.  När då edra barn i framtiden fråga: 'Vad betyda dessa stenar?',</span> <span class="verse"><a name="7">7</a>skolen I svara dem så: 'De betyda att Jordans vatten här blev avskuret i sitt lopp, framför HERRENS förbundsark; ja, när den gick över Jordan, blev Jordans vatten avskuret i sitt lopp. Därför skola dessa stenar vara ett åminnelsemärke för Israels barn till evärdlig tid.'»</span> <span class="verse"><a name="8">8</a>Då gjorde Israels barn såsom Josua bjöd dem; de togo upp tolv stenar ur Jordan, såsom HERREN hade tillsagt Josua, efter antalet av Israels barns stammar; och de förde dem över med sig till lägerstället och lade ned dem där.</span> <span class="verse"><a name="9">9</a>Tillika reste Josua tolv stenar mitt i Jordan, på samma plats där prästerna som buro förbundsarken hade stått med sina fötter; och de finnas kvar där ännu i dag.</span> <span class="verse"><a name="10">10</a>Och prästerna som buro arken blevo stående mitt i Jordan, till dess att allt det var fullgjort, som HERREN hade bjudit Josua att tillsäga folket, alldeles i enlighet med vad Mose förut hade bjudit Josua; och folket gick över med hast.</span> <span class="verse"><a name="11">11</a>Men när allt folket helt och hållet hade kommit över, gick ock HERRENS ark över, jämte prästerna, och tog plats framför folket.</span> <span class="verse"><a name="12">12</a>Och Rubens barn och Gads barn och ena hälften av Manasse stam drogo väpnade åstad i spetsen för Israels barn, såsom Mose hade tillsagt dem.</span> <span class="verse"><a name="13">13</a>Det var vid pass fyrtio tusen män som så drogo åstad, väpnade till strid, för att kämpa inför HERREN på Jerikos hedmarker.</span> <span class="verse"><a name="14">14</a>På den dagen gjorde HERREN Josua stor i hela Israels ögon, och de fruktade honom, såsom de fruktat Mose, så länge denne levde.</span> <span class="verse"><a name="15">15</a>Och HERREN sade till Josua:</span> <span class="verse"><a name="16">16</a>»Bjud prästerna som bära vittnesbördets ark att stiga upp ur Jordan.»</span> <span class="verse"><a name="17">17</a>Och Josua bjöd prästerna och sade: »Stigen upp ur Jordan.»</span> <span class="verse"><a name="18">18</a>När då prästerna som buro HERRENS förbundsark stego upp ur Jordan, hade deras fötter knappt hunnit upp på torra landet, förrän Jordans vatten vände tillbaka till sin plats och nådde, såsom förut, upp över alla sina bräddar.</span> <span class="verse"><a name="19">19</a>Det var på tionde dagen i första månaden som folket steg upp ur Jordan; och de lägrade sig i Gilgal, på gränsen av östra Jerikoområdet.</span> <span class="verse"><a name="20">20</a>Och de tolv stenarna som de hade tagit ur Jordan reste Josua i Gilgal.</span> <span class="verse"><a name="21">21</a>Och han sade till Israels barn: »När nu edra barn i framtiden fråga sina fäder: 'Vad betyda dessa stenar?',</span> <span class="verse"><a name="22">22</a>då skolen I göra det kunnigt för edra barn och säga: 'Israel gick på torr mark över denna Jordan,</span> <span class="verse"><a name="23">23</a>i det att HERREN, eder Gud, lät vattnet i Jordan torka ut framför eder, till dess I haden gått över den, likasom HERREN, eder Gud, gjorde med Röda havet, som han lät torka ut framför oss, till dess vi hade gått över det;</span> <span class="verse"><a name="24">24</a>på det att alla folk på jorden må förnimma huru stark HERRENS hand är, så att I frukten HERREN, eder Gud, alltid.'»</span> </p></div</div></div></body></html>