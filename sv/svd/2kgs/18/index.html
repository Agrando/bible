<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2kgs/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2kgs">2 Kings</a> &gt <strong>Chapter 18</strong></div><p><span class="verse"><a name="1">1</a>I Hoseas, Elas sons, Israels konungs, tredje regeringsår blev Hiskia, Ahas' son, konung i Juda.</span> <span class="verse"><a name="2">2</a>Han var tjugufem år gammal, när han blev konung, och han regerade tjugunio år i Jerusalem.  Hans moder hette Abi, Sakarjas dotter.</span> <span class="verse"><a name="3">3</a>Han gjorde vad rätt var i HERRENS ögon, alldeles såsom hans fader David hade gjort.</span> <span class="verse"><a name="4">4</a>Han avskaffade offerhöjderna, slog sönder stoderna och högg ned Aseran.  Han krossade ock den kopparorm som Mose hade gjort; ty ända till denna tid hade Israels barn tänt offereld åt denne.  Man kallade honom Nehustan.</span> <span class="verse"><a name="5">5</a>På HERREN, Israels Gud, förtröstade han, så att ingen var honom lik bland alla Juda konungar efter honom, ej heller bland dem som hade varit före honom.</span> <span class="verse"><a name="6">6</a>Han höll sig till HERREN och vek icke av ifrån honom, utan höll hans bud, dem som HERREN hade givit Mose.</span> <span class="verse"><a name="7">7</a>Och HERREN var med honom, så att han hade framgång i allt vad han företog sig.  Han avföll från konungen i Assyrien och upphörde att vara honom underdånig.</span> <span class="verse"><a name="8">8</a>Han slog ock filistéerna och intog deras land ända till Gasa med dess område, såväl väktartorn som befästa städer.</span> <span class="verse"><a name="9">9</a>I konung Hiskias fjärde regeringsår, som var Hoseas, Elas sons, Israels konungs, sjunde regeringsår, drog Salmaneser, konungen i Assyrien, upp mot Samaria och belägrade det.</span> <span class="verse"><a name="10">10</a>Och de intogo det efter tre år, i Hiskias sjätte regeringsår; under detta år, som var Hoseas, Israels konungs, nionde regeringsår, blev Samaria intaget.</span> <span class="verse"><a name="11">11</a>Och konungen i Assyrien förde Israel bort till Assyrien och förflyttade dem till Hala och till Habor, en ström i Gosan, och till Mediens städer --</span> <span class="verse"><a name="12">12</a>detta därför att de icke hörde HERRENS, sin Guds, röst, utan överträdde hans förbund, allt vad HERRENS tjänare Mose hade bjudit; de ville varken höra eller göra det.</span> <span class="verse"><a name="13">13</a>Och i konung Hiskias fjortonde regeringsår drog Sanherib, konungen i Assyrien, upp och angrep alla befästa städer i Juda och intog dem.</span> <span class="verse"><a name="14">14</a>Då sände Hiskia, Juda konung, till Assyriens konung i Lakis och lät säga: »Jag har försyndat mig; vänd om och lämna mig i fred. Vad du lägger på mig vill jag bära.»  Då ålade konungen i Assyrien Hiskia, Juda konung, att betala tre hundra talenter silver och trettio talenter guld.</span> <span class="verse"><a name="15">15</a>Och Hiskia gav ut alla de penningar som funnos i HERRENS hus och i konungshusets skattkamrar.</span> <span class="verse"><a name="16">16</a>Vid detta tillfälle lösbröt ock Hiskia från dörrarna till HERRENS tempel och från dörrposterna den beläggning som Hiskia, Juda konung, hade överdragit dem med, och gav detta åt konungen i Assyrien.</span> <span class="verse"><a name="17">17</a>Men konungen i Assyrien sände från Lakis åstad Tartan, Rab-Saris och Rab-Sake med en stor här mot konung Hiskia i Jerusalem.  Dessa drogo då upp och kommo till Jerusalem; och när de hade dragit ditupp och kommit fram, stannade de vid Övre dammens vattenledning, på vägen till Valkarfältet.</span> <span class="verse"><a name="18">18</a>Och de begärde att få tala med konungen.  Då gingo överhovmästaren Eljakim, Hilkias son, och sekreteraren Sebna och kansleren Joa, Asafs son, ut till dem.</span> <span class="verse"><a name="19">19</a>Och Rab-Sake sade till dem: »Sägen till Hiskia: Så säger den store konungen, konungen i Assyrien: Vad är det för en förtröstan som du nu har hängivit dig åt?</span> <span class="verse"><a name="20">20</a>Du menar väl att allenast munväder behövs för att veta råd och hava makt att föra krig.  På vem förtröstar du då, eftersom du har satt dig upp mot mig?</span> <span class="verse"><a name="21">21</a>Du förtröstar val nu på den bräckta rörstaven Egypten, men se, när någon stöder sig på den, går den in i hans hand och genomborrar den.  Ty sådan är Farao, konungen i Egypten, för alla som förtrösta på honom.</span> <span class="verse"><a name="22">22</a>Eller sägen I kanhända till mig: 'Vi förtrösta på HERREN, vår Gud'?  Var det då icke hans offerhöjder och altaren Hiskia avskaffade, när han sade till Juda och Jerusalem: 'Inför detta altare skolen I tillbedja, har i Jerusalem'?</span> <span class="verse"><a name="23">23</a>Men ingå nu ett vad med min herre, konungen i Assyrien: jag vill giva dig två tusen hästar, om du kan skaffa dig ryttare till dem.</span> <span class="verse"><a name="24">24</a>Huru skulle du då kunna slå tillbaka en enda ståthållare, en av min herres ringaste tjänare?  Och du sätter din förtröstan till Egypten, i hopp om att så få vagnar och ryttare!</span> <span class="verse"><a name="25">25</a>Menar du då att jag utan HERRENS vilja har dragit upp till detta ställe för att fördärva det?  Nej, det är HERREN som har sagt till mig: Drag upp mot detta land och fördärva det.»</span> <span class="verse"><a name="26">26</a>Då sade Eljakim, Hilkias son, och Sebna och Joa till Rab-Sake: »Tala till dina tjänare på arameiska, ty vi förstå det språket, och tala icke med oss på judiska inför folket som står på muren.»</span> <span class="verse"><a name="27">27</a>Men Rab-Sake svarade dem: »Är det då till din herre och till dig som min herre har sänt mig att tala dessa ord?  Är det icke fastmer till de män som sitta på muren, och som jämte eder skola nödgas äta sin egen träck och dricka sitt eget vatten?»</span> <span class="verse"><a name="28">28</a>Därefter trädde Rab-Sake närmare och ropade med hög röst på judiska och talade och sade: »Hören den store konungens, den assyriske konungens, ord.</span> <span class="verse"><a name="29">29</a>Så säger konungen: Låten icke Hiskia bedraga eder, ty han förmår icke rädda eder ur min hand</span> <span class="verse"><a name="30">30</a>Och låten icke Hiskia förleda eder att förtrösta på HERREN, därmed att han säger: 'HERREN skall förvisso rädda oss, och denna stad skall icke bliva given i den assyriske konungens hand.'</span> <span class="verse"><a name="31">31</a>Hören icke på Hiskia.  Ty så säger konungen i Assyrien: Gören upp i godo med mig och given eder åt mig, så skolen I få äta var och en av sitt vinträd och av sitt fikonträd och dricka var och en ur sin brunn,</span> <span class="verse"><a name="32">32</a>till dess jag kommer och hämtar eder till ett land som är likt edert eget land, ett land med säd och vin, ett land med bröd och vingårdar, ett land med ädla olivträd och honung; så skolen I få leva och icke dö.  Men hören icke på Hiskia; ty han vill förleda eder, när han säger: 'HERREN skall rädda oss.'</span> <span class="verse"><a name="33">33</a>Har väl någon av de andra folkens gudar någonsin räddat sitt land ur den assyriske konungens hand?</span> <span class="verse"><a name="34">34</a>Var äro Hamats och Arpads gudar?  Var äro Sefarvaims, Henas och Ivas gudar?  Eller hava de räddat Samaria ur min hand?</span> <span class="verse"><a name="35">35</a>Vilken bland andra länders alla gudar har väl räddat sitt land ur min hand, eftersom I menen att HERREN skall rädda Jerusalem ur min hand?»</span> <span class="verse"><a name="36">36</a>Men folket teg och svarade honom icke ett ord, ty konungen hade så bjudit och sagt: »Svaren honom icke.»</span> <span class="verse"><a name="37">37</a>Och överhovmästaren Eljakim, Hilkias son, och sekreteraren Sebna och kansleren Joa, Asafs son, kommo till Hiskia med sönderrivna kläder och berättade för honom vad Rab-Sake hade sagt.</span> </p></div</div></div></body></html>