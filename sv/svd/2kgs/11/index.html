<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2kgs/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2kgs">2 Kings</a> &gt <strong>Chapter 11</strong></div><p><span class="verse"><a name="1">1</a>När Atalja, Ahasjas moder, förnam att hennes son var död, stod hon upp och förgjorde hela konungasläkten.</span> <span class="verse"><a name="2">2</a>Men just när konungabarnen skulle dödas, tog Joseba, konung Jorams dotter, Ahasjas syster, Joas, Ahasjas son, och skaffade honom jämte hans amma hemligen undan, in i sovkammaren; där höll man honom dold för Atalja, så att han icke blev dödad.</span> <span class="verse"><a name="3">3</a>Sedan var han hos henne i HERRENS hus, där han förblev gömd i sex år, medan Atalja regerade i landet.</span> <span class="verse"><a name="4">4</a>Men i det sjunde året sände Jojada åstad och lät hämta karéernas och drabanternas underhövitsmän och förde dem in till sig i HERRENS hus; och sedan han hade gjort en överenskommelse med dem och tagit en ed av dem i HERRENS hus visade han dem konungens son.</span> <span class="verse"><a name="5">5</a>Därefter bjöd han dem och sade: »Detta är vad I skolen göra: en tredjedel av eder, I som haven att inträda i vakthållningen på sabbaten, skall hålla vakt i konungshuset</span> <span class="verse"><a name="6">6</a>och en tredjedel vid Surporten och en tredjedel vid porten bakom drabanterna; så skolen hålla vakt vid huset var i sin ordning.</span> <span class="verse"><a name="7">7</a>Men de båda andra avdelningarna av eder, nämligen alla som hava att avgå från vakthållningen på sabbaten, de skola hålla vakt i HERRENS hus hos konungen.</span> <span class="verse"><a name="8">8</a>I skolen ställa eder runt omkring; konungen, var och en med sina vapen i handen; och om någon vill tränga sig inom leden, skall han dödas.  Och I skolen följa konungen, vare sig han går ut eller in.</span> <span class="verse"><a name="9">9</a>Underhövitsmännen gjorde allt vad prästen Jojada hade bjudit dem; var och en av dem tog sina män, både de som skulle inträda i vakthållningen på sabbaten och de som skulle avgå därifrån på sabbaten, och de kommo så till prästen Jojada.</span> <span class="verse"><a name="10">10</a>Och prästen gav åt underhövitsmännen det spjut och de sköldar som hade tillhört konung David, och som funnos i HERRENS hus.</span> <span class="verse"><a name="11">11</a>Och drabanterna ställde upp sig, var och en med sina vapen i handen, från husets södra sida till husets norra sida, mot altaret och mot huset, runt omkring konungen.</span> <span class="verse"><a name="12">12</a>Därefter förde han ut konungasonen och satte på honom kronan och gav honom vittnesbördet; och de gjorde honom till konung och smorde honom.  Och de klappade i händerna och ropade: »Leve konungen!»</span> <span class="verse"><a name="13">13</a>När Atalja nu hörde drabanternas och folkets rop, gick hon in i HERRENS hus till folket.</span> <span class="verse"><a name="14">14</a>Där fick hon då se konungen stå vid pelaren, såsom övligt var, och hövitsmännen och trumpetblåsarna bredvid konungen, och fick höra huru hela folkmängden jublade och stötte i trumpeterna.  Då rev Atalja sönder sina kläder och utropade: »Sammansvärjning! Sammansvärjning!»</span> <span class="verse"><a name="15">15</a>Men prästen Jojada gav underhövitsmännen som anförde skaran denna befallning: »Fören henne ut mellan leden, och om någon följer henne, så må han dödas med svärd.»  Prästen ville nämligen förhindra att hon dödades i HERRENS hus.</span> <span class="verse"><a name="16">16</a>Alltså grepo de henne, och när hon hade kommit till den plats där hästarna plägade föras in i konungshuset, dödades hon där.</span> <span class="verse"><a name="17">17</a>Och Jojada slöt det förbundet mellan HERREN, konungen och folket, att de skulle vara ett HERRENS folk; han slöt ock ett förbund mellan konungen och folket.</span> <span class="verse"><a name="18">18</a>Och hela folkmängden begav sig till Baals tempel och rev ned det och förstörde i grund dess altaren och dess bilder; och Mattan, Baals präst, dräpte de framför altarna.  Därefter ställde prästen ut vakter vid HERRENS hus.</span> <span class="verse"><a name="19">19</a>Och han tog med sig underhövitsmännen jämte karéerna och drabanterna och hela folkmängden, och de förde konungen ned från HERRENS hus och gingo in i konungshuset genom Drabantporten; och han satte sig på konungatronen.</span> <span class="verse"><a name="20">20</a>Och hela folkmängden gladde sig, och staden förblev lugn.  Men Atalja hade de dödat med svärd i konungshuset.  Andra Konungaboken, 12 Kapitlet  Joas konung i Juda.  Insamling för att sätta templet i stånd.  Hasaels tåg mot Jerusalem.  Joas dödad genom en sammansvärjning.</span> <span class="verse"><a name="21">21</a>Joas var sju år gammal, när han blev konung.</span> </p></div</div></div></body></html>