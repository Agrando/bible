<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2kgs/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2kgs">2 Kings</a> &gt <strong>Chapter 8</strong></div><p><span class="verse"><a name="1">1</a>Och Elisa talade till den kvinna vilkens son han hade gjort levande, han sade: »Stå upp och drag bort med ditt husfolk och vistas var du kan, ty HERREN har bjudit hungersnöden komma, och den har redan kommit in i landet och skall räcka i sju år.»</span> <span class="verse"><a name="2">2</a>Då stod kvinnan upp och gjorde såsom gudsmannen sade; hon drog bort med sitt husfolk och vistades i filistéernas land i sju år.</span> <span class="verse"><a name="3">3</a>Men när de sju åren voro förlidna, kom kvinnan tillbaka ifrån filistéernas land; och hon gick åstad för att anropa konungen om att återfå sitt hus och sin åker.</span> <span class="verse"><a name="4">4</a>Och konungen höll då på att tala med Gehasi, gudsmannens tjänare, och sade: »Förtälj för mig alla de stora ting som Elisa har gjort.»</span> <span class="verse"><a name="5">5</a>Och just som han förtäljde för konungen huru han hade gjort en död levande, då kom den kvinna vilkens son han hade gjort levande och anropade konungen om att återfå sitt hus och sin åker.  Då sade Gehasi: »Min herre konung, detta är kvinnan, och detta är hennes son, den som Elisa har gjort levande.»</span> <span class="verse"><a name="6">6</a>Då frågade konungen kvinnan, och hon förtäljde allt för honom.  Sedan lät konungen henne få en hovman med sig och sade: »Skaffa tillbaka allt vad som tillhör henne, och därtill all avkastning av åkern, från den dag då hon lämnade landet ända till nu.»</span> <span class="verse"><a name="7">7</a>Och Elisa kom till Damaskus, under det att Ben-Hadad, konungen i Aram, låg sjuk.  När man nu berättade för denne att gudsmannen hade kommit dit,</span> <span class="verse"><a name="8">8</a>sade konungen till Hasael: »Tag skänker med dig och gå gudsmannen till mötes, och fråga HERREN genom honom om jag skall tillfriskna från denna sjukdom.</span> <span class="verse"><a name="9">9</a>Så gick då Hasael honom till mötes och tog med sig skänker, allt det bästa som fanns i Damaskus, så mycket som fyrtio kameler kunde bära.  Och han kom och trädde fram för honom och sade: »Din son Ben-Hadad, konungen i Aram, har sänt mig till dig och låter fråga: 'Skall jag tillfriskna från denna sjukdom?'»</span> <span class="verse"><a name="10">10</a>Elisa svarade honom: »Gå och säg till honom: 'Du skall tillfriskna.'  Men HERREN har uppenbarat för mig att han likväl skall dö.»</span> <span class="verse"><a name="11">11</a>Och gudsmannen stirrade framför sig och betraktade honom länge och väl; därefter begynte han gråta.</span> <span class="verse"><a name="12">12</a>Då sade Hasael: »Varför gråter min herre?»  Han svarade: »Därför att jag vet huru mycket ont du skall göra Israels barn: du skall sätta eld på deras fästen, deras unga män skall du dräpa med svärd, deras späda barn skall du krossa, och deras havande kvinnor skall du upprista.»</span> <span class="verse"><a name="13">13</a>Hasael sade: »Vad är väl din tjänare, den hunden, eftersom han skulle kunna göra så stora ting?»  Elisa svarade: »HERREN har uppenbarat för mig att du skall bliva konung över Aram.»</span> <span class="verse"><a name="14">14</a>Och han gick ifrån Elisa och kom till sin herre.  Då frågade denne honom: »Vad sade Elisa till dig?»  Han svarade: »Han sade till mig att du skall tillfriskna.»</span> <span class="verse"><a name="15">15</a>Men dagen därefter tog han täcket och doppade det i vatten och bredde ut det över hans ansikte; detta blev hans död.  Och Hasael blev konung efter honom.</span> <span class="verse"><a name="16">16</a>I Jorams, Ahabs sons, Israels konungs, femte regeringsår, medan Josafat var konung i Juda, blev Joram, Josafats son, konung i Juda.</span> <span class="verse"><a name="17">17</a>Han var trettiotvå år gammal, när han blev konung, och han regerade åtta år i Jerusalem.</span> <span class="verse"><a name="18">18</a>Men han vandrade på Israels konungars väg, såsom Ahabs hus hade gjort, ty en dotter till Ahab var hans hustru; han gjorde vad ont var i HERRENS ögon.</span> <span class="verse"><a name="19">19</a>Dock ville HERREN icke fördärva Juda, för sin tjänare Davids skull, enligt sitt löfte till honom, att han skulle låta honom och hans söner hava en lampa för alltid.</span> <span class="verse"><a name="20">20</a>I hans tid avföll Edom från Juda välde och satte en egen konung över sig.</span> <span class="verse"><a name="21">21</a>Då drog Joram över till Sair med alla sina stridsvagnar.  Och om natten gjorde han ett anfall på edoméerna, som hade omringat honom, och slog dem och hövitsmannen över deras vagnar, men folket flydde till sina hyddor.</span> <span class="verse"><a name="22">22</a>Så avföll Edom från Juda välde, och det har varit skilt därifrån ända till denna dag.  Vid just samma tid avföll ock Libna.</span> <span class="verse"><a name="23">23</a>Vad nu mer är att säga om Joram och om allt vad han gjorde, det finnes upptecknat i Juda konungars krönika.</span> <span class="verse"><a name="24">24</a>Och Joram gick till vila hos sina fäder och blev begraven hos sina fäder i Davids stad.  Och hans son Ahasja blev konung efter honom.</span> <span class="verse"><a name="25">25</a>I Jorams, Ahabs sons, Israels konungs, tolfte regeringsår blev Ahasja, Jorams son, konung i Juda.</span> <span class="verse"><a name="26">26</a>Tjugutvå år gammal var Ahasja, när han blev konung, och han regerade ett år i Jerusalem.  Hans moder hette Atalja, dotter till Omri, Israels konung.</span> <span class="verse"><a name="27">27</a>Han vandrade på Ahabs hus' väg och gjorde vad ont var i HERRENS ögon likasom Ahabs hus; han var ju nära besläktad med Ahabs hus.</span> <span class="verse"><a name="28">28</a>Och han drog åstad med Joram, Ahabs son, och stridde mot Hasael, konungen i Aram, vid Ramot Gilead.  Men Joram blev sårad av araméerna.</span> <span class="verse"><a name="29">29</a>Då vände konung Joram tillbaka, för att i Jisreel låta hela sig från de sår som araméerna hade tillfogat honom vid Rama, i striden mot Hasael, konungen i Aram.  Och Ahasja, Jorams son, Juda konung, for ned för att besöka Joram, Ahabs son, i Jisreel, eftersom denne låg sjuk.</span> </p></div</div></div></body></html>