<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2kgs/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2kgs">2 Kings</a> &gt <strong>Chapter 3</strong></div><p><span class="verse"><a name="1">1</a>Joram, Ahabs son, blev konung över Israel i Samaria i Josafats, Juda konungs, adertonde regeringsår, och han regerade i tolv år.</span> <span class="verse"><a name="2">2</a>Han gjorde vad ont var i HERRENS ögon; dock icke såsom hans fader och moder, ty han skaffade bort den Baalsstod som hans fader hade låtit göra.</span> <span class="verse"><a name="3">3</a>Dock höll han fast vid de Jerobeams, Nebats sons, synder genom vilka denne hade kommit Israel att synda; från dessa avstod han icke.</span> <span class="verse"><a name="4">4</a>Mesa, konungen i Moab, som ägde mycken boskap, hade i skatt till konungen i Israel erlagt hundra tusen lamm och ull av hundra tusen vädurar.</span> <span class="verse"><a name="5">5</a>Men när Ahab var död, avföll konungen i Moab från konungen i Israel.</span> <span class="verse"><a name="6">6</a>Då drog konung Joram ut från Samaria och mönstrade hela Israel.</span> <span class="verse"><a name="7">7</a>Därefter sände han åstad bud till Josafat, konungen i Juda, och lät säga honom: »Konungen i Moab har avfallit från mig.  Vill du draga med mig för att strida mot Moab?»  Han svarade: »Ja, jag vill draga ditupp -- jag såsom du, mitt folk såsom ditt folk, mina hästar såsom dina hästar!»</span> <span class="verse"><a name="8">8</a>Och han frågade: »Vilken väg skola vi draga ditupp?»  Han svarade »Vägen genom Edoms öken.»</span> <span class="verse"><a name="9">9</a>Så drogo då konungen i Israel konungen i Juda och konungen i Edom åstad; men när de hade färdats sju dagsresor, fanns intet vatten för hären och för djuren som de hade med sig.</span> <span class="verse"><a name="10">10</a>Då sade Israels konung: »Ack att HERREN skulle kalla tillhopa dessa tre konungar för att giva dem i Moabs hand!»</span> <span class="verse"><a name="11">11</a>Men Josafat sade: »Finnes här ingen HERRENS profet, så att vi kunna fråga HERREN genom honom?»  Då svarade en av Israels konungs tjänare och sade: »Elisa, Safats son, finnes här, han som plägade gjuta vatten på Elias händer.»</span> <span class="verse"><a name="12">12</a>Josafat sade: »Hos honom är HERRENS ord.»  Israels konung och Josafat och Edoms konung gingo då ned till honom.</span> <span class="verse"><a name="13">13</a>Men Elisa sade till Israels konung: »Vad har du med mig att göra?  Gå du till din faders profeter och till din moders profeter.»  Israels konung svarade honom: »Bort det, att HERREN skulle hava kallat tillhopa dessa tre konungar för att giva dem i Moabs hand!»</span> <span class="verse"><a name="14">14</a>Då sade Elisa: »Så sant HERREN Sebaot lever, han vilkens tjänare jag är: om jag icke hade undseende för Josafat, Juda konung, så skulle jag icke akta på dig eller se till dig.</span> <span class="verse"><a name="15">15</a>Men hämten nu hit åt mig en harpospelare.»  Så ofta harpospelaren spelade, kom nämligen HERRENS hand över honom.</span> <span class="verse"><a name="16">16</a>Och han sade: »Så säger HERREN: Gräven i denna dal grop vid grop.</span> <span class="verse"><a name="17">17</a>Ty så säger HERREN: I skolen icke märka någon vind, ej heller se något regn, men likväl skall denna dal bliva full med vatten, så att både I själva skolen hava att dricka och eder boskap och edra övriga djur.</span> <span class="verse"><a name="18">18</a>Dock anser HERREN icke ens detta vara nog, utan han vill ock giva Moab i eder hand.</span> <span class="verse"><a name="19">19</a>Och I skolen intaga alla befästa städer och alla andra ansenliga städer, I skolen fälla alla nyttiga träd och kasta igen alla vattenkällor, och alla bördiga åkerstycken skolen I fördärva med stenar.»</span> <span class="verse"><a name="20">20</a>Och se, om morgonen, vid den tid då spisoffret frambäres, strömmade vatten till från Edomssidan, så att landet fylldes med vatten.</span> <span class="verse"><a name="21">21</a>Moabiterna hade nu allasammans hört att konungarna hade dragit upp för att strida mot dem, och alla de som voro vid vapenför ålder eller därutöver blevo uppbådade och stodo nu vid gränsen.</span> <span class="verse"><a name="22">22</a>Men bittida om morgonen, när solen gick upp och lyste på vattnet, sågo moabiterna vattnet framför sig rött såsom blod.</span> <span class="verse"><a name="23">23</a>Då sade de: »Det är blod!  Konungarna hava helt visst råkat i strid och därvid dräpt varandra.  Nu till plundring, Moab!»</span> <span class="verse"><a name="24">24</a>Men när de kommo till Israels läger, bröto israeliterna fram och slogo moabiterna, så att de flydde för dem.  Och de drogo in i landet och slogo ytterligare moabiterna.</span> <span class="verse"><a name="25">25</a>Och städerna förstörde de, och på alla bördiga åkerstycken kastade de var och en sin sten, till dess de hade överhöljt dem, och alla vattenkällor täppte de till, och alla nyttiga träd fällde de, så att de till slut lämnade kvar allenast stenarna av Kir-Hareset.  Men när slungkastarna omringade staden och besköto den</span> <span class="verse"><a name="26">26</a>och Moabs konung såg att han icke kunde hålla stånd i striden, tog han med sig sju hundra svärdbeväpnade män för att slå sig igenom till Edoms konung; men de kunde det icke.</span> <span class="verse"><a name="27">27</a>Då tog han sin förstfödde son, den som skulle bliva konung efter honom, och offrade denne på muren till ett brännoffer.  Då drabbades Israel av svår hemsökelse, så att de måste bryta upp och lämna honom i fred och vända tillbaka till sitt land igen.</span> </p></div</div></div></body></html>