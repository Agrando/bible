<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2kgs/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2kgs">2 Kings</a> &gt <strong>Chapter 9</strong></div><p><span class="verse"><a name="1">1</a>Profeten Elisa kallade till sig en av profetlärjungarna och sade till honom: »Omgjorda dina länder och tag denna oljeflaska med dig, och gå till Ramot i Gilead.</span> <span class="verse"><a name="2">2</a>Och när du har kommit dit, så sök upp Jehu, son till Josafat, son till Nimsi, och gå in och bed honom stå upp, där han sitter bland sina bröder, och för honom in i den innersta kammaren.</span> <span class="verse"><a name="3">3</a>Tag så oljeflaskan och gjut olja på hans huvud och säg: 'Så säger HERREN: Jag har smort dig till konung över Israel.'  Öppna sedan dörren och fly, utan att dröja.»</span> <span class="verse"><a name="4">4</a>Så gick då den unge mannen, profetens tjänare, åstad till Ramot i Gilead.</span> <span class="verse"><a name="5">5</a>Och när han kom dit, fick han se härens hövitsmän sitta där.  Då sade han: »Jag har ett ärende till dig, hövitsman.»  Jehu frågade: »Till vem av oss alla här?»  Han svarade: »Till dig själv, hövitsman.»</span> <span class="verse"><a name="6">6</a>Då stod han upp och gick in i huset; och han göt oljan på hans huvud och sade till honom: »Så säger HERREN Israels Gud: Jag har smort dig till konung över HERRENS folk, över Israel.</span> <span class="verse"><a name="7">7</a>Och du skall förgöra Ahabs, din herres, hus; ty jag vill på Isebel hämnas mina tjänare profeterna blod, ja, alla HERRENS tjänares blod.</span> <span class="verse"><a name="8">8</a>Och Ahabs hela hus skall förgås jag skall utrota allt mankön av Ahab hus, både små och stora i Israel.</span> <span class="verse"><a name="9">9</a>Och jag skall göra med Ahab hus såsom jag gjorde med Jerobeams, Nebats sons, hus, och såsom jag gjorde med Baesas, Ahias sons, hus.</span> <span class="verse"><a name="10">10</a>Och hundarna skola äta upp Isebel på Jisreels åkerfält, och ingen skall begrava henne.»  Därefter öppnade han dörren och flydde.</span> <span class="verse"><a name="11">11</a>När sedan Jehu åter kom ut till sin herres tjänare, frågade man honom: »Allt står väl rätt till?  Varför kom denne vanvetting till dig?»  Han svarade dem: »I kännen ju den mannen och hans tal.»</span> <span class="verse"><a name="12">12</a>Men de sade: »Du vill bedraga oss; säg oss sanningen.»  Då sade han: »Så och så talade han till mig och sade: 'Så säger HERREN: Jag har smort dig till konung över Israel.'»</span> <span class="verse"><a name="13">13</a>Strax tog då var och en av dem sin mantel och lade den under honom på själva trappan; och de stötte i basun och ropade: »Jehu har blivit konung.»</span> <span class="verse"><a name="14">14</a>Och Jehu, son till Josafat, son till Nimsi, anstiftade nu en sammansvärjning mot Joram.  (Joram hade då med hela Israel legat vid Ramot i Gilead för att försvara det mot Hasael, konungen i Aram;</span> <span class="verse"><a name="15">15</a>men själv hade konung Joram vänt tillbaka, för att i Jisreel låta hela sig från de sår som araméerna hade tillfogat honom under hans strid mot Hasael, konungen i Aram.) Och Jehu sade: »Om I så viljen, så låten ingen slippa ut ur staden, som kan gå åstad och berätta detta i Jisreel.»</span> <span class="verse"><a name="16">16</a>Och Jehu steg upp i sin vagn och for till Jisreel, ty Joram låg sjuk där; och Ahasja, Juda konung, hade farit ditned för att besöka Joram.</span> <span class="verse"><a name="17">17</a>När nu väktaren som stod på tornet i Jisreel fick se Jehus skara, då han kom, sade han: »Jag ser en skara.»  Då bjöd Joram att man skulle taga en ryttare och sända honom dem till mötes och låta honom fråga om allt stode rätt till.</span> <span class="verse"><a name="18">18</a>Ryttaren red honom då till mötes och sade: »Konungen låter fråga 'Allt står väl rätt till?'»  Då svarade Jehu: »Vad kommer den saken dig vid?  Vänd, och följ efter mig.»  Och väktaren berättade och sade: »Den utskickade har hunnit fram till dem, men han kommer icke tillbaka.»</span> <span class="verse"><a name="19">19</a>Då sände han en annan ryttare.  när denne hade hunnit fram till dem, sade han: »Konungen låter fråga: 'Allt står väl rätt till?'»  Jehu svarade: »Vad kommer den saken dig vid?  Vänd, och följ efter mig.»</span> <span class="verse"><a name="20">20</a>Väktaren berättade åter och sade: »Han har hunnit fram till dem men han kommer icke tillbaka.  På deras sätt att fara fram ser det ut som vore det Jehu, Nimsis son, ty han far fram såsom en vanvetting.»</span> <span class="verse"><a name="21">21</a>Då sade Joram: »Spänn för.»  Och man spände för hans vagn.  Och Joram, Israels konung, for nu ut med Ahasja, Juda konung, var och en i sin vagn; de foro ut för att möta Jehu.  Och de träffade tillsammans med honom på jisreeliten Nabots åkerstycke.</span> <span class="verse"><a name="22">22</a>När Joram nu fick se Jehu, sade han: »Allt står väl rätt till, Jehu?»  Denne svarade: »Huru skulle det kunna stå rätt till, så länge som du tål din moder Isebels avgudiska väsen och hennes många trolldomskonster?»</span> <span class="verse"><a name="23">23</a>Då svängde Joram om vagnen och flydde, i det han ropade till Ahasja: »Förräderi, Ahasja!»</span> <span class="verse"><a name="24">24</a>Men Jehu hade fattat bågen i sin hand och sköt Joram i ryggen, att pilen gick ut genom hjärtat, och han sjönk ned i sin vagn.</span> <span class="verse"><a name="25">25</a>Därefter sade han till sin livkämpe Bidkar: »Tag honom och kasta ut honom på jisreeliten Nabots åkerstycke; kom ihåg huru HERREN, när jag och du bredvid varandra redo bakom hans fader Ahab, om denne uttalade den utsagan:</span> <span class="verse"><a name="26">26</a>'Sannerligen, så visst som jag i går såg Nabots och hans söners blod, säger HERREN, skall jag just på detta åkerstycke vedergälla dig, säger HERREN.'  Tag därför honom nu och kasta ut honom här på åkerstycket, i enlighet med HERRENS ord.»</span> <span class="verse"><a name="27">27</a>När Ahasja, Juda konung, såg detta, flydde han åt Trädgårdshuset till.  Men Jehu jagade efter honom och ropade: »Skjuten ned också honom i vagnen.»  Så skedde ock på Gurhöjden vid Jibleam; men han flydde vidare till Megiddo och dog där.</span> <span class="verse"><a name="28">28</a>Sedan förde hans tjänare honom i vagnen till Jerusalem; och man begrov honom i hans grav hos hans fäder, i Davids stad.</span> <span class="verse"><a name="29">29</a>Ahasja hade blivit konung över Juda i Jorams, Ahabs sons, elfte regeringsår.</span> <span class="verse"><a name="30">30</a>Så kom nu Jehu till Jisreel.  När Isebel fick höra detta, sminkade hon sig kring ögonen och smyckade sitt huvud och såg ut genom fönstret.</span> <span class="verse"><a name="31">31</a>Och när Jehu kom in genom porten, ropade hon: »Allt står väl rätt till, du, Simri, som har dräpt din herre?»</span> <span class="verse"><a name="32">32</a>Han lyfte sitt ansikte upp mot fönstret och sade: »Vem håller med mig?  Vem?»  Då sågo två eller tre hovmän ut, ned på honom.</span> <span class="verse"><a name="33">33</a>Han sade: »Störten ned henne.»  Och de störtade ned henne, så att hennes blod stänkte på väggen och på hästarna; och han körde över henne.</span> <span class="verse"><a name="34">34</a>Därefter gick han in och åt och drack.  Sedan sade han: »Tagen vara på henne, den förbannade, och begraven henne, ty hon är dock en konungadotter.»</span> <span class="verse"><a name="35">35</a>Men när de då gingo åstad för att begrava henne, funno de av henne intet annat än huvudskålen, fötterna och händerna.</span> <span class="verse"><a name="36">36</a>och de vände tillbaka och berättade detta för honom.  Då sade han: »Detta är vad HERREN talade genom sin tjänare tisbiten Elia, i det han sade: 'På Jisreels åkerfält skola hundarna äta upp Isebels kött;</span> <span class="verse"><a name="37">37</a>och Isebels döda kropp skall ligga såsom gödsel på marken på Jisreels åkerfält, så att ingen skall kunna säga: Detta är Isebel.'»</span> </p></div</div></div></body></html>