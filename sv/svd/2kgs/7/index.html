<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2kgs/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2kgs">2 Kings</a> &gt <strong>Chapter 7</strong></div><p><span class="verse"><a name="1">1</a>Men Elisa svarade: »Hören HERRENS ord.  Så säger HERREN: I morgon vid denna tid skall man få ett sea-mått fint mjöl för en sikel, så ock två sea-mått korn för en sikel, i Samarias port.»</span> <span class="verse"><a name="2">2</a>Den kämpe vid vilkens hand konungen stödde sig svarade då gudsmannen och sade: »Om HERREN också gjorde fönster på himmelen, huru skulle väl detta kunna ske?»  Han sade: »Du skall få se det med egna ögon, men du skall icke få äta därav.»  Andra Konungaboken, 7 Kapitlet  De spetälska vid Samarias stadsport. Araméernas flykt.  Tvivlarens straff.</span> <span class="verse"><a name="3">3</a>Utanför stadsporten uppehöllo sig då fyra spetälska män.  Dessa sade till varandra: »Varför skola vi stanna kvar här, till dess vi dö?»</span> <span class="verse"><a name="4">4</a>Om vi besluta oss för att gå in i staden nu då hungersnöd är i staden, så skola vi dö där, och om vi stanna här, skola vi ock dö.  Välan då, låt oss gå över till araméernas läger; låta de oss leva, så få vi leva, och döda de oss, så må vi dö.»</span> <span class="verse"><a name="5">5</a>Så stodo de då upp i skymningen för att gå in i araméernas läger.  Men när de kommo till utkanten av araméernas läger, se, då fanns ingen människa där.</span> <span class="verse"><a name="6">6</a>Ty Herren hade låtit ett dån av vagnar och hästar höras i araméernas läger, ett dån såsom av en stor här, så att de hade sagt till varandra: »Förvisso har Israels konung lejt hjälp mot oss av hetiternas och egyptiernas konungar, för att dessa skola komma över oss.»</span> <span class="verse"><a name="7">7</a>Därför hade de brutit upp och flytt i skymningen och hade övergivit sina tält, sina hästar och åsnor, lägret sådant det stod; de hade flytt för att rädda sina liv.</span> <span class="verse"><a name="8">8</a>När de spetälska nu kommo till utkanten av lägret, gingo de in i ett tält och åto och drucko, och togo därur silver och guld och kläder, och gingo så bort och gömde det.  Sedan vände de tillbaka och gingo in i ett annat tält och togo vad där fanns, och gingo så bort och gömde det.</span> <span class="verse"><a name="9">9</a>Men därefter sade de till varandra: »Vi bete oss icke rätt.  I dag kunna vi frambära ett glädjebudskap.  Men om vi nu tiga och vänta till i morgon, när det bliver dager, så skall det tillräknas oss såsom missgärning.  Välan då, låt oss gå och berätta detta i konungens hus.</span> <span class="verse"><a name="10">10</a>Så gingo de åstad och ropade an vakten vid stadsporten och berättade för dem och sade: »Vi kommo till araméernas läger, men där fanns ingen människa, och icke ett ljud av någon människa hördes; där stodo allenast hästarna och åsnorna bundna och tälten såsom de pläga stå.»</span> <span class="verse"><a name="11">11</a>Detta ropades sedan ut av dem som höllo vakt vid porten, och man förkunnade det också inne i konungens hus.</span> <span class="verse"><a name="12">12</a>Konungen stod då upp om natten och sade till sina tjänare: »Jag vill säga eder vad araméerna hava för händer mot oss.  De veta att vi lida hungersnöd, därför hava de gått ut ur lägret och gömt sig ute på marken, i det de tänka att de skola gripa oss levande, när vi nu gå ut ur staden, och att de så skola komma in i staden.»</span> <span class="verse"><a name="13">13</a>Men en av hans tjänare svarade och sade: »Låt oss taga fem av de återstående hästarna, dem som ännu finnas kvar härinne -- det skall ju eljest gå dem såsom det går hela hopen av israeliter som ännu äro kvar härinne, eller såsom det har gått hela hopen av israeliter som redan hava omkommit -- och låt oss sända åstad och se efter.»</span> <span class="verse"><a name="14">14</a>Så tog man då två vagnar med hästar för, och konungen sände dem åstad efter araméernas här och sade: »Faren åstad och sen efter.»</span> <span class="verse"><a name="15">15</a>Dessa foro nu efter dem ända till Jordan; och se, hela vägen var full med kläder och andra saker som araméerna hade kastat ifrån sig, när de hastade bort.  Och de utskickade kommo tillbaka och berättade detta för konungen.</span> <span class="verse"><a name="16">16</a>Då drog folket ut och plundrade Araméernas läger; och nu fick man ett sea-mått fint mjöl för en sikel och likaså två sea-mått korn för en sikel, såsom HERREN hade sagt.</span> <span class="verse"><a name="17">17</a>Och den kämpe vid vilkens hand konungen plägade stödja sig hade av honom blivit satt till att hålla ordning vid stadsporten; men folket trampade honom till döds i porten, detta i enlighet med gudsmannens ord, vad denne hade sagt, när konungen kom ned till honom.</span> <span class="verse"><a name="18">18</a>Ty när gudsmannen sade till konungen: »I morgon vid denna tid skall man i Samarias port få två sea-mått korn för en sikel och likaså ett sea-mått fint mjöl för en sikel»,</span> <span class="verse"><a name="19">19</a>då svarade kämpen gudsmannen och sade: »Om HERREN också gjorde fönster på himmelen, huru skulle väl något sådant kunna ske?»  Då sade han: »Du skall få se det med egna ögon, men du skall icke få äta därav.»</span> <span class="verse"><a name="20">20</a>Så gick det honom ock, ty folket trampade honom till döds i porten.</span> </p></div</div></div></body></html>