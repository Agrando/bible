<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2kgs/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2kgs">2 Kings</a> &gt <strong>Chapter 23</strong></div><p><span class="verse"><a name="1">1</a>Då sände konungen åstad män som församlade till honom alla de äldste i Juda och Jerusalem.</span> <span class="verse"><a name="2">2</a>Och konungen gick upp i HERRENS hus, och alla Juda män och alla Jerusalems invånare följde honom, också prästerna och profeterna, ja, allt folket, ifrån den minste till den störste.  Och han läste upp för dem allt vad som stod i förbundsboken, som hade blivit funnen i HERRENS hus</span> <span class="verse"><a name="3">3</a>Och konungen trädde fram till pelaren och slöt inför HERRENS ansikte det förbundet, att de skulle följa efter HERREN och hålla hans bud, hans vittnesbörd och hans stadgar, av allt hjärta och av all själ, och upprätthålla detta förbunds ord, dem som voro skrivna i denna bok.  Och allt folket trädde in i förbundet.</span> <span class="verse"><a name="4">4</a>Därefter bjöd konungen översteprästen Hilkia och prästerna näst under honom, så ock dem som höllo vakt vid tröskeln, att de skulle föra bort ur HERRENS tempel alla de redskap som voro gjorda åt Baal och Aseran och åt himmelens hela härskara.  Och han lät bränna upp dem utanför Jerusalem på Kidrons fält, men askan efter dem lät han föra till Betel.</span> <span class="verse"><a name="5">5</a>Han avsatte ock de avgudapräster som Juda konungar hade tillsatt, för att tända offereld på offerhöjderna i Juda städer och runt omkring Jerusalem, så ock dem som tände offereld åt Baal, åt solen, åt månen, åt stjärnbilderna och åt himmelens hela härskara.</span> <span class="verse"><a name="6">6</a>Och han tog Aseran ur HERRENS hus och förde bort den utanför Jerusalem till Kidrons dal, och brände upp den där i Kidrons dal, han stötte sönder den till stoft och kastade stoftet på den allmänna begravningsplatsen.</span> <span class="verse"><a name="7">7</a>Vidare rev han ned tempelbolarhusen som funnos i HERRENS hus, dem i vilka kvinnor vävde tyg till tält åt Aseran.</span> <span class="verse"><a name="8">8</a>Och han lät föra alla prästerna bort ifrån Juda städer och orenade de offerhöjder där prästerna hade tänt offereld, från Geba ända till Beer-Seba; och han bröt ned offerhöjderna vid stadsportarna, både den som låg vid ingången till stadshövitsmannen Josuas port och den som låg till vänster, när man gick in genom stadsporten.</span> <span class="verse"><a name="9">9</a>Dock fingo offerhöjdsprästerna icke stiga upp till HERRENS altare i Jerusalem; de fingo allenast äta osyrat bröd ibland sina bröder.</span> <span class="verse"><a name="10">10</a>Han orenade ock Tofet i Hinnoms barns dal, för att ingen skulle låta sin son eller dotter gå genom eld, till offer åt Molok.</span> <span class="verse"><a name="11">11</a>Och han skaffade bort de hästar som Juda konungar hade invigt åt solen och ställt upp så, att man icke kunde gå in i HERRENS hus, vid hovmannen Netan-Meleks kammare i Parvarim; och solens vagnar brände han upp i eld.</span> <span class="verse"><a name="12">12</a>Och altarna på taket över Ahas' sal, vilka Juda konungar hade låtit göra, och de altaren som Manasse hade låtit göra på de båda förgårdarna till HERRENS hus, dem bröt konungen ned; sedan skyndade han bort därifrån och kastade stoftet av dem i Kidrons dal.</span> <span class="verse"><a name="13">13</a>Och offerhöjderna öster om Jerusalem och söder om Fördärvets berg, vilka Salomo, Israels konung, hade byggt åt Astarte, sidoniernas styggelse, åt Kemos, Moabs styggelse, och åt Milkom, Ammons barns skändlighet, dem orenade konungen.</span> <span class="verse"><a name="14">14</a>Han slog sönder stoderna och högg ned Aserorna; och platsen där de hade stått fyllde han med människoben.</span> <span class="verse"><a name="15">15</a>Också altaret i Betel, den offerhöjd som Jerobeam, Nebats son, hade byggt upp, han som kom Israel att synda, också detta altare med offerhöjden bröt han ned; därefter brände han upp offerhöjden och stötte sönder den till stoft och brände tillika upp Aseran.</span> <span class="verse"><a name="16">16</a>När då Josia såg sig om och fick se gravarna som voro där på berget, sände han åstad och lät hämta benen ur gravarna och brände upp dem på altaret och orenade det så -- i enlighet med det HERRENS ord som hade blivit förkunnat av gudsmannen som förkunnade att detta skulle ske.</span> <span class="verse"><a name="17">17</a>Och han frågade: »Vad är det för en vård som jag ser där?» Folket i staden svarade honom: »Det är den gudsmans grav, som kom från Juda och ropade mot altaret i Betel att det skulle ske, som du nu har gjort.»</span> <span class="verse"><a name="18">18</a>Då sade han: »Låten honom vara; ingen må röra hans ben.»  Så lämnade man då hans ben i fred, och tillika benen av den profet som hade kommit dit från Samarien.</span> <span class="verse"><a name="19">19</a>Därjämte skaffade Josia bort alla de offerhöjdshus i Samariens städer, som Israels konungar hade byggt upp, och med vilka de hade kommit förtörnelse åstad; och han gjorde med dem alldeles på samma sätt som han hade gjort i Betel.</span> <span class="verse"><a name="20">20</a>Och alla offerhöjdspräster som funnos där slaktade han på altarna och brände människoben ovanpå dem.  Därefter vände han tillbaka till Jerusalem.</span> <span class="verse"><a name="21">21</a>Och konungen bjöd allt folket och sade: »Hållen HERRENS, eder Guds, påskhögtid, såsom det är föreskrivet i denna förbundsbok.»</span> <span class="verse"><a name="22">22</a>Ty en sådan påskhögtid hade icke blivit hållen sedan den tid då domarna dömde Israel, icke under Israels konungars och Juda konungars hela tid.</span> <span class="verse"><a name="23">23</a>Först i konung Josias adertonde regeringsår hölls en sådan HERRENS påskhögtid i Jerusalem.</span> <span class="verse"><a name="24">24</a>Därjämte skaffade Josia bort andebesvärjarna och spåmännen, husgudarna och de eländiga avgudarna, och alla styggelser som voro att se i Juda land och i Jerusalem, på det att han skulle upprätthålla lagens ord, dem som voro skrivna i den bok som prästen Hilkia hade funnit i HERRENS hus.</span> <span class="verse"><a name="25">25</a>Ingen konung lik honom hade funnits före honom, ingen som så av allt sitt hjärta och av all sin själ och av all sin kraft hade vänt sig till HERREN, i enlighet med Moses hela lag; och efter honom uppstod ej heller någon som var honom lik.</span> <span class="verse"><a name="26">26</a>Dock vände HERREN sig icke ifrån sin stora vredes glöd, då nu hans vrede hade blivit upptänd mot Juda, för allt det varmed Manasse hade förtörnat honom.</span> <span class="verse"><a name="27">27</a>Och HERREN sade: »Också Juda vill jag förskjuta ifrån mitt ansikte, likasom jag har förskjutit Israel; ja, jag vill förkasta Jerusalem, denna stad som jag hade utvalt, så ock det hus varom jag hade sagt: Mitt namn skall vara där.»</span> <span class="verse"><a name="28">28</a>Vad nu mer är att säga om Josia och om allt vad han gjorde, det finnes upptecknat i Juda konungars krönika.</span> <span class="verse"><a name="29">29</a>I hans tid drog Farao Neko, konungen i Egypten, upp mot konungen i Assyrien, till floden Frat.  Då tågade konung Josia emot honom, men blev dödad av honom vid Megiddo, under första sammandrabbningen.</span> <span class="verse"><a name="30">30</a>Och hans tjänare förde hans döda kropp i en vagn bort ifrån Megiddo till Jerusalem och begrovo honom i hans grav.  Men folket i landet tog Josias son Joahas och smorde honom och gjorde honom till konung efter hans fader.</span> <span class="verse"><a name="31">31</a>Joahas var tjugutre år gammal, när han blev konung, och han regerade tre månader i Jerusalem.  Hans moder hette Hamutal, Jeremias dotter, från Libna.</span> <span class="verse"><a name="32">32</a>Han gjorde vad ont var i HERRENS ögon, alldeles såsom hans fäder hade gjort.</span> <span class="verse"><a name="33">33</a>Och Farao Neko lät sätta honom i fängelse i Ribla i Hamats land och gjorde så slut på hans regering i Jerusalem; och han pålade landet en skatt av ett hundra talenter silver och en talent guld.</span> <span class="verse"><a name="34">34</a>Och Farao Neko gjorde Josias son Eljakim till konung i hans fader Josias ställe och förändrade hans namn till Jojakim.  Men Joahas tog han med sig, och denne kom så till Egypten och dog där.</span> <span class="verse"><a name="35">35</a>Och Jojakim betalade ut silvret och guldet åt Farao; men han måste skattlägga landet för att kunna utbetala dessa penningar enligt Faraos befallning.  Efter som var och en av folket i landet blev uppskattad, indrevs från dem silvret och guldet, för att sedan utbetalas åt Farao Neko.</span> <span class="verse"><a name="36">36</a>Jojakim var tjugufem år gammal, när han blev konung; och han regerade elva år i Jerusalem.  Hans moder hette Sebida, Pedajas dotter, från Ruma.</span> <span class="verse"><a name="37">37</a>Han gjorde vad ont var i HERRENS ögon, alldeles såsom hans fäder hade gjort.</span> </p></div</div></div></body></html>