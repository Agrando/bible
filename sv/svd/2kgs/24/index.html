<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/2kgs/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/2kgs">2 Kings</a> &gt <strong>Chapter 24</strong></div><p><span class="verse"><a name="1">1</a>I hans tid drog Nebukadnessar, konungen i Babel, upp, och Jojakim blev honom underdånig och förblev så i tre år; men sedan avföll han från honom.</span> <span class="verse"><a name="2">2</a>Då sände HERREN över honom kaldéernas; araméernas, moabiternas och Ammons barns härskaror; han sände dem över Juda för att förgöra det -- i enlighet med det ord som HERREN hade talat genom sina tjänare profeterna.</span> <span class="verse"><a name="3">3</a>Ja, det var efter HERRENS ord som detta kom över Juda, i det att han försköt det från sitt ansikte för de synder Manasse hade begått och för allt vad denne hade förövat,</span> <span class="verse"><a name="4">4</a>jämväl för det oskyldiga blod som han utgöt, ty han uppfyllde Jerusalem med oskyldigt blod; det ville HERREN icke förlåta.</span> <span class="verse"><a name="5">5</a>Vad nu mer är att säga om Jojakim och om allt vad han gjorde, det finnes upptecknat i Juda konungars krönika.</span> <span class="verse"><a name="6">6</a>Och Jojakim gick till vila hos sina fäder.  Och hans son Jojakin blev konung efter honom.</span> <span class="verse"><a name="7">7</a>Därefter drog konungen i Egypten icke vidare ut ur sitt land, ty konungen i Babel hade intagit allt som tillhörde konungen i Egypten, från Egyptens bäck ända till floden Frat.»</span> <span class="verse"><a name="8">8</a>Jojakin var aderton år gammal, när han blev konung, och han regerade tre månader i Jerusalem.  Hans moder hette Nehusta, Elnatans dotter, från Jerusalem.</span> <span class="verse"><a name="9">9</a>Han gjorde vad ont var i HERRENS ögon, alldeles såsom hans fader hade gjort.</span> <span class="verse"><a name="10">10</a>På den tiden drogo den babyloniske konungen Nebukadnessars tjänare upp till Jerusalem, och staden blev belägrad.</span> <span class="verse"><a name="11">11</a>Och Nebukadnessar, konungen i Babel, kom till staden, medan hans tjänare belägrade den.</span> <span class="verse"><a name="12">12</a>Då gav sig Jojakin, Juda konung, åt konungen i Babel, med sin moder och med sina tjänare, sina hövitsmän och hovmän; och konungen i Babel tog honom så till fånga i sitt åttonde regeringsår.</span> <span class="verse"><a name="13">13</a>Och han förde bort därifrån alla skatter i HERRENS hus och skatterna i konungshuset, han lösbröt ock beläggningen från alla gyllene föremål som Salomo, Israels konung, hade låtit göra för HERRENS tempel, detta i enlighet med vad HERREN hade hotat.</span> <span class="verse"><a name="14">14</a>Och han förde bort i fångenskap hela Jerusalem, alla hövitsmän och alla tappra stridsmän; tio tusen förde han bort, jämväl alla timmermän och smeder.  Inga andra lämnades kvar än de ringaste av folket i landet.</span> <span class="verse"><a name="15">15</a>Han förde Jojakin bort till Babel; därjämte förde han konungens moder, konungens hustrur och hans hovmän samt de mäktige i landet såsom fångar bort ifrån Jerusalem till Babel,</span> <span class="verse"><a name="16">16</a>så ock alla stridsmännen, sju tusen, och timmermännen och smederna, ett tusen, allasammans raska och krigsdugliga män.  Dessa fördes nu av den babyloniske konungen i fångenskap till Babel.</span> <span class="verse"><a name="17">17</a>Men konungen i Babel gjorde hans farbroder Mattanja till konung i hans ställe och förändrade dennes namn till Sidkia.</span> <span class="verse"><a name="18">18</a>Sidkia var tjuguett år gammal, när han blev konung, och han regerade elva år i Jerusalem.  Hans moder hette Hamital, Jeremias dotter, från Libna.</span> <span class="verse"><a name="19">19</a>Han gjorde vad ont var i HERRENS ögon, alldeles såsom Jojakim hade gjort.</span> <span class="verse"><a name="20">20</a>Ty på grund av HERRENS vrede skedde vad som skedde med Jerusalem och Juda, till dess att han kastade dem bort ifrån sitt ansikte.</span> </p></div</div></div></body></html>