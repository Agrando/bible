<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/prov/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/prov">Proverbs</a> &gt <strong>Chapter 9</strong></div><p><span class="verse"><a name="1">1</a>Visheten har byggt sig ett hus, hon har huggit ut sitt sjutal av pelare.</span> <span class="verse"><a name="2">2</a>Hon har slaktat sin boskap, blandat sitt vin, hon har jämväl dukat sitt bord</span> <span class="verse"><a name="3">3</a>Sina tjänarinnor har hon utsänt och låter ropa ut sin bjudning uppe på stadens översta höjder:</span> <span class="verse"><a name="4">4</a>»Den som är fåkunnig, han komme hit.» Ja, till den oförståndige säger hon så:</span> <span class="verse"><a name="5">5</a>»Kommen och äten av mitt bröd, och dricken av vinet som jag har blandat.</span> <span class="verse"><a name="6">6</a>Övergiven eder fåkunnighet, så att I fån leva, och gån fram på förståndets väg.</span> <span class="verse"><a name="7">7</a>(Den som varnar en bespottare, han får skam igen, och den som tillrättavisar en ogudaktig får smälek därav.</span> <span class="verse"><a name="8">8</a>Tillrättavisa icke bespottaren, på det att han icke må hata dig; tillrättavisa den som är vis, så skall han älska dig.</span> <span class="verse"><a name="9">9</a>Giv åt den vise, så bliver han ännu visare; undervisa den rättfärdige, så lär han än mer.</span> <span class="verse"><a name="10">10</a>HERRENS fruktan är vishetens begynnelse, och att känna den Helige är förstånd.)</span> <span class="verse"><a name="11">11</a>Ty genom mig skola dina dagar bliva många och levnadsår givas dig i förökat mått.</span> <span class="verse"><a name="12">12</a>Är du vis, så är din vishet dig själv till gagn, och är du en bespottare, så umgäller du det själv allena.»</span> <span class="verse"><a name="13">13</a>En dåraktig, yster kvinna är fåkunnigheten, och intet förstå hon.</span> <span class="verse"><a name="14">14</a>Hon har satt sig vid ingången till sitt hus, på sin stol, högt uppe i staden,</span> <span class="verse"><a name="15">15</a>för att ropa ut sin bjudning till dem som färdas på vägen, dem som där vandra sin stig rätt fram:</span> <span class="verse"><a name="16">16</a>»Den som är fåkunnig, han komme hit.» Ja, till den oförståndige säger hon så:</span> <span class="verse"><a name="17">17</a>»Stulet vatten är sött, bröd i lönndom smakar ljuvligt.»</span> <span class="verse"><a name="18">18</a>han vet icke att det bär till skuggornas boning, hennes gäster hamna i dödsrikets djup.  ----</span> </p></div</div></div></body></html>