<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/prov/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/prov">Proverbs</a> &gt <strong>Chapter 7</strong></div><p><span class="verse"><a name="1">1</a>Min son, tag vara på mina ord, och göm mina bud inom dig.</span> <span class="verse"><a name="2">2</a>Håll mina bud, så får du leva, och bevara min undervisning såsom din ögonsten.</span> <span class="verse"><a name="3">3</a>Bind dem vid dina fingrar, skriv dem på ditt hjärtas tavla.</span> <span class="verse"><a name="4">4</a>Säg till visheten: »Du är min syster», och kalla förståndet din förtrogna,</span> <span class="verse"><a name="5">5</a>så att de bevara dig för främmande kvinnor, för din nästas hustru, som talar hala ord.</span> <span class="verse"><a name="6">6</a>Ty ut genom fönstret i mitt hus, fram genom gallret där blickade jag;</span> <span class="verse"><a name="7">7</a>då såg jag bland de fåkunniga, jag blev varse bland de unga en yngling utan förstånd.</span> <span class="verse"><a name="8">8</a>Han gick fram på gatan invid hörnet där hon bodde, på vägen till hennes hus skred han fram,</span> <span class="verse"><a name="9">9</a>skymningen, på aftonen av dagen, nattens dunkel, när mörker rådde</span> <span class="verse"><a name="10">10</a>Se, då kom där en kvinna honom till mötes; hennes dräkt var en skökas, och hennes hjärta illfundigt.</span> <span class="verse"><a name="11">11</a>Yster och lättsinnig var hon, hennes fötter hade ingen ro i hennes hus.</span> <span class="verse"><a name="12">12</a>Än var hon på gatan, än var hon på torgen vid vart gathörn stod hon på lur.</span> <span class="verse"><a name="13">13</a>Hon tog nu honom fatt och kysste honom och sade till honom med fräckhet i sin uppsyn:</span> <span class="verse"><a name="14">14</a>»Tackoffer har jag haft att frambära; i dag har jag fått infria mina löften.</span> <span class="verse"><a name="15">15</a>Därför gick jag ut till att möta dig jag ville söka upp dig, och nu ha jag funnit dig.</span> <span class="verse"><a name="16">16</a>Jag har bäddat min säng med sköna täcken, med brokigt linne från Egypten.</span> <span class="verse"><a name="17">17</a>Jag har bestänkt min bädd med myrra, med aloe och med kanel.</span> <span class="verse"><a name="18">18</a>Kom, låt oss förnöja oss med kärlek intill morgonen, och förlusta oss med varandra i älskog.</span> <span class="verse"><a name="19">19</a>Ty min man är nu icke hemma han har rest en lång väg bort.</span> <span class="verse"><a name="20">20</a>Sin penningpung tog han med sig; först vid fullmånstiden kommer han hem.»</span> <span class="verse"><a name="21">21</a>Så förleder hon honom med allahanda fagert tal; genom sina läppars halhet förför hon honom.</span> <span class="verse"><a name="22">22</a>Han följer efter henne med hast, lik oxen som går för att slaktas, och lik fången som föres bort till straffet för sin dårskap;</span> <span class="verse"><a name="23">23</a>ja, han följer, till dess pilen genomborrar hans lever, lik fågeln som skyndar till snaran, utan att förstå att det gäller dess liv.</span> <span class="verse"><a name="24">24</a>Så hören mig nu, I barn, och given akt på min muns tal.</span> <span class="verse"><a name="25">25</a>Låt icke ditt hjärta vika av till hennes vägar, och förvilla dig ej in på hennes stigar.</span> <span class="verse"><a name="26">26</a>Ty många som ligga slagna äro fällda av henne, och stor är hopen av dem hon har dräpt.</span> <span class="verse"><a name="27">27</a>Genom hennes hus gå dödsrikets vägar, de som föra nedåt till dödens kamrar.</span> </p></div</div></div></body></html>