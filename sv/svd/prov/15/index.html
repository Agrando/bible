<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/prov/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/prov">Proverbs</a> &gt <strong>Chapter 15</strong></div><p><span class="verse"><a name="1">1</a>Ett mjukt svar stillar vrede, men ett hårt ord kommer harm åstad.</span> <span class="verse"><a name="2">2</a>De visas tunga meddelar god kunskap, men dårars mun flödar över av oförnuft.</span> <span class="verse"><a name="3">3</a>HERRENS ögon äro överallt; de giva akt på både onda och goda.</span> <span class="verse"><a name="4">4</a>En saktmodig tunga är ett livets träd, men en vrång tunga giver hjärtesår.</span> <span class="verse"><a name="5">5</a>Den oförnuftige föraktar sin faders tuktan, men den som tager vara på tillrättavisning, han varder klok.</span> <span class="verse"><a name="6">6</a>Den rättfärdiges hus gömmer stor rikedom, men i de ogudaktigas vinning är olycka.</span> <span class="verse"><a name="7">7</a>De visas läppar strö ut kunskap, men dårars hjärtan äro icke såsom sig bör.</span> <span class="verse"><a name="8">8</a>De ogudaktigas offer är en styggelse för HERREN, men de redligas bön behagar honom väl.</span> <span class="verse"><a name="9">9</a>En styggelse för HERREN är den ogudaktiges väg, men den som far efter rättfärdighet, honom älskar han.</span> <span class="verse"><a name="10">10</a>Svår tuktan drabbar den som övergiver vägen; den som hatar tillrättavisning, han måste dö.</span> <span class="verse"><a name="11">11</a>Dödsriket och avgrunden ligga uppenbara inför HERREN; huru mycket mer då människornas hjärtan!</span> <span class="verse"><a name="12">12</a>Bespottaren finner ej behag i tillrättavisning; till dem som äro visa går han icke.</span> <span class="verse"><a name="13">13</a>Ett glatt hjärta gör ansiktet ljust, men vid hjärtesorg är modet brutet.</span> <span class="verse"><a name="14">14</a>Den förståndiges hjärta söker kunskap, men dårars mun far med oförnuft.</span> <span class="verse"><a name="15">15</a>Den betryckte har aldrig en glad dag, men ett gott mod är ett ständigt gästabud.</span> <span class="verse"><a name="16">16</a>Bättre är något litet med HERRENS fruktan än en stor skatt med oro.</span> <span class="verse"><a name="17">17</a>Bättre är ett fat kål med kärlek än en gödd oxe med hat.</span> <span class="verse"><a name="18">18</a>En snarsticken man uppväcker träta, men en tålmodig man stillar kiv.</span> <span class="verse"><a name="19">19</a>Den lates stig är såsom spärrad av törne, men de redliga hava en banad stig.</span> <span class="verse"><a name="20">20</a>En vis son gör sin fader glädje, och en dåraktig människa är den som föraktar sin moder.</span> <span class="verse"><a name="21">21</a>I oförnuft har den vettlöse sin glädje, men en förståndig man går sin väg rätt fram.</span> <span class="verse"><a name="22">22</a>Där rådplägning fattas varda planerna om intet, men beståndande bliva de, där de rådvisa äro många.</span> <span class="verse"><a name="23">23</a>En man gläder sig, när hans mun kan giva svar; ja, ett ord i sinom tid, det är gott.</span> <span class="verse"><a name="24">24</a>Den förståndige vandrar livets väg uppåt, Då att han undviker dödsriket därnere.</span> <span class="verse"><a name="25">25</a>Den högmodiges hus rycker HERREN bort, men änkans råmärke låter han stå fast.</span> <span class="verse"><a name="26">26</a>För HERREN äro ondskans anslag en styggelse, men milda ord rena.</span> <span class="verse"><a name="27">27</a>Den som söker orätt vinning drager olycka över sitt hus, men den som hatar mutor, han får leva.</span> <span class="verse"><a name="28">28</a>Den rättfärdiges hjärta betänker vad svaras bör, men de ogudaktigas mun flödar över av onda ord.</span> <span class="verse"><a name="29">29</a>HERREN är fjärran ifrån de ogudaktiga, men de rättfärdigas bön hör han.</span> <span class="verse"><a name="30">30</a>En mild blick gör hjärtat glatt, ett gott budskap giver märg åt benen.</span> <span class="verse"><a name="31">31</a>Den vilkens öra hör på hälsosam tillrättavisning, han skall få dväljas i de vises krets.</span> <span class="verse"><a name="32">32</a>Den som ej vill veta av tuktan frågar icke efter sitt liv, men den som hör på tillrättavisning, han förvärvar förstånd.</span> <span class="verse"><a name="33">33</a>HERRENS fruktan är en tuktan till vishet, och ödmjukhet går före ära.</span> </p></div</div></div></body></html>