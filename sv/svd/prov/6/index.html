<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/prov/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/prov">Proverbs</a> &gt <strong>Chapter 6</strong></div><p><span class="verse"><a name="1">1</a>Min son, om du har gått i borgen för din nästa och givit ditt handslag för en främmande,</span> <span class="verse"><a name="2">2</a>om du har blivit bunden genom din muns tal, ja, fångad genom din muns tal,</span> <span class="verse"><a name="3">3</a>då, min son, må du göra detta för att rädda dig, eftersom du har kommit i din nästas våld: gå och kasta dig ned för honom och ansätt honom,</span> <span class="verse"><a name="4">4</a>unna dina ögon ingen sömn och dina ögonlock ingen slummer.</span> <span class="verse"><a name="5">5</a>Sök räddning såsom en gasell ur jägarens våld, och såsom en fågel ur fågelfängarens våld.</span> <span class="verse"><a name="6">6</a>Gå bort till myran, du late; se huru hon gör, och bliv vis.</span> <span class="verse"><a name="7">7</a>Hon har ingen furste över sig, ingen tillsyningsman eller herre;</span> <span class="verse"><a name="8">8</a>dock bereder hon om sommaren sin föda och samlar under skördetiden in sin mat.</span> <span class="verse"><a name="9">9</a>Huru länge vill du ligga, du late? När vill du stå upp ifrån din sömn?</span> <span class="verse"><a name="10">10</a>Ja, sov ännu litet, slumra ännu litet, lägg ännu litet händerna i kors för att vila,</span> <span class="verse"><a name="11">11</a>så skall fattigdomen komma över dig såsom en rövare och armodet såsom en väpnad man.</span> <span class="verse"><a name="12">12</a>En fördärvlig människa, ja, en ogärningsman är den som går omkring med vrånghet i munnen,</span> <span class="verse"><a name="13">13</a>som blinkar med ögonen, skrapar med fötterna, giver tecken med fingrarna.</span> <span class="verse"><a name="14">14</a>Svek bär en sådan i sitt hjärta, ont bringar han alltid å bane, trätor kommer han åstad.</span> <span class="verse"><a name="15">15</a>Därför skall ofärd plötsligt komma över honom; oförtänkt varder han krossad utan räddning.</span> <span class="verse"><a name="16">16</a>Sex ting är det som HERREN hatar, ja, sju äro styggelser för hans själ</span> <span class="verse"><a name="17">17</a>stolta ögon, en lögnaktig tunga, händer som utgjuta oskyldigt blod,</span> <span class="verse"><a name="18">18</a>ett hjärta som hopsmider fördärvliga anslag, fötter som äro snara till att löpa efter vad ont är,</span> <span class="verse"><a name="19">19</a>den som främjar lögn genom falskt vittnesbörd, och den som vållar trätor mellan bröder.</span> <span class="verse"><a name="20">20</a>Min son, bevara din faders bud, och förkasta icke din moders undervisning.</span> <span class="verse"><a name="21">21</a>Hav dem alltid bundna vid ditt hjärta, fäst dem omkring din hals.</span> <span class="verse"><a name="22">22</a>När du går, må de leda dig, när du ligger, må de vaka över dig, och när du vaknar upp, må de tala till dig.</span> <span class="verse"><a name="23">23</a>Ty budet är en lykta och undervisningen ett ljus, och tillrättavisningar till tukt äro en livets väg.</span> <span class="verse"><a name="24">24</a>De kunna bevara dig för onda kvinnor, för din nästas hustrus hala tunga.</span> <span class="verse"><a name="25">25</a>Hav icke begärelse i ditt hjärta till hennes skönhet, och låt henne icke fånga dig med sina blickar.</span> <span class="verse"><a name="26">26</a>Ty för skökan måste du lämna din sista brödkaka, och den gifta kvinnan går på jakt efter ditt dyra liv.</span> <span class="verse"><a name="27">27</a>Kan väl någon hämta eld i sitt mantelveck utan att hans kläder bliva förbrända?</span> <span class="verse"><a name="28">28</a>Eller kan någon gå på glödande kol, utan att hans fötter varda svedda?</span> <span class="verse"><a name="29">29</a>Så sker ock med den som går in till sin nästas hustru; ostraffad bliver ingen som kommer vid henne.</span> <span class="verse"><a name="30">30</a>Föraktar man icke tjuven som stjäl för att mätta sitt begär, när han hungrar?</span> <span class="verse"><a name="31">31</a>Och han måste ju, om han ertappas, betala sjufalt igen och giva allt vad han äger i sitt hus.</span> <span class="verse"><a name="32">32</a>Så är ock den utan förstånd, som förför en annans hustru; ja, en självspilling är den som sådant gör.</span> <span class="verse"><a name="33">33</a>Plåga och skam är vad han vinner, och hans smälek utplånas icke.</span> <span class="verse"><a name="34">34</a>Ty svartsjuk är mannens vrede, och han skonar icke på hämndens dag;</span> <span class="verse"><a name="35">35</a>lösepenning aktar han alls icke på, och bryr sig ej om att du bjuder stora skänker.</span> </p></div</div></div></body></html>