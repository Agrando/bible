<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/prov/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/prov">Proverbs</a> &gt <strong>Chapter 23</strong></div><p><span class="verse"><a name="1">1</a>När du sitter till bords med en furste, så besinna väl vad du har framför dig,</span> <span class="verse"><a name="2">2</a>och sätt en kniv på din strupe, om du är alltför hungrig.</span> <span class="verse"><a name="3">3</a>Var ej lysten efter hans smakliga rätter, ty de äro en bedräglig kost.</span> <span class="verse"><a name="4">4</a>Möda dig icke för att bliva rik; avstå från att bruka klokskap.</span> <span class="verse"><a name="5">5</a>Låt icke dina blickar flyga efter det som ej har bestånd; ty förvisso gör det sig vingar och flyger sin väg, såsom örnen mot himmelen.</span> <span class="verse"><a name="6">6</a>Ät icke den missunnsammes bröd, och var ej lysten efter hans smakliga rätter;</span> <span class="verse"><a name="7">7</a>ty han förfar efter sina själviska beräkningar. »Ät och drick» kan han val säga till dig, men hans hjärta är icke med dig.</span> <span class="verse"><a name="8">8</a>Den bit du har ätit måste du utspy, och dina vänliga ord har du förspillt.</span> <span class="verse"><a name="9">9</a>Tala icke för en dåres öron, ty han föraktar vad klokt du säger.</span> <span class="verse"><a name="10">10</a>Flytta icke ett gammalt råmärke, och gör icke intrång på de faderlösas åkrar.</span> <span class="verse"><a name="11">11</a>Ty deras bördeman är stark; han skall utföra deras sak mot dig.</span> <span class="verse"><a name="12">12</a>Vänd ditt hjärta till tuktan och dina öron till de ord som giva kunskap.</span> <span class="verse"><a name="13">13</a>Låt icke gossen vara utan aga; ty om du slår honom med riset, så bevaras han från döden;</span> <span class="verse"><a name="14">14</a>ja, om du slår honom med riset, så räddar du hans själ undan dödsriket.</span> <span class="verse"><a name="15">15</a>Min son, om ditt hjärta bliver vist, så gläder sig ock mitt hjärta;</span> <span class="verse"><a name="16">16</a>ja, mitt innersta fröjdar sig, när dina läppar tala vad rätt är.</span> <span class="verse"><a name="17">17</a>Låt icke ditt hjärta avundas syndare, men nitälska för HERRENS fruktan beständigt.</span> <span class="verse"><a name="18">18</a>Förvisso har du då en framtid, och ditt hopp varder icke om intet.</span> <span class="verse"><a name="19">19</a>Hör, du min son, och bliv vis, och låt ditt hjärta gå rätta vägar.</span> <span class="verse"><a name="20">20</a>Var icke bland vindrinkare, icke bland dem som äro överdådiga i mat.</span> <span class="verse"><a name="21">21</a>Ty drinkare och frossare bliva fattiga, och sömnaktighet giver trasiga kläder.</span> <span class="verse"><a name="22">22</a>Hör din fader, som har fött dig, och förakta icke din moder, när hon varder gammal.</span> <span class="verse"><a name="23">23</a>Sök förvärva sanning, och avhänd dig henne icke, sök vishet och tukt och förstånd.</span> <span class="verse"><a name="24">24</a>Stor fröjd har den rättfärdiges fader; den som har fått en vis son har glädje av honom.</span> <span class="verse"><a name="25">25</a>Må då din fader och din moder få glädje, och må hon som har fött dig kunna fröjda sig.</span> <span class="verse"><a name="26">26</a>Giv mig, min son, ditt hjärta, och låt mina vägar behaga dina ögon.</span> <span class="verse"><a name="27">27</a>Ty skökan är en djup grop, och nästans hustru är en trång brunn.</span> <span class="verse"><a name="28">28</a>Ja, såsom en rövare ligger hon på lur och de trolösas antal förökar hon bland människorna.</span> <span class="verse"><a name="29">29</a>Var är ve, var är jämmer? Var äro trätor, var är klagan? Var äro sår utan sak? Var äro ögon höljda i dunkel?</span> <span class="verse"><a name="30">30</a>Jo, där man länge sitter kvar vid vinet, där man samlas för att pröva kryddade drycker.</span> <span class="verse"><a name="31">31</a>Så se då icke på vinet, att det är så rött, att det giver sådan glans i bägaren, och att det så lätt rinner ned.</span> <span class="verse"><a name="32">32</a>På sistone stinger det ju såsom ormen, och likt basilisken sprutar det gift.</span> <span class="verse"><a name="33">33</a>Dina ögon få då skåda sällsamma syner, och ditt hjärta talar förvända ting.</span> <span class="verse"><a name="34">34</a>Det är dig såsom låge du i havets djup, eller såsom svävade du uppe i en mast:</span> <span class="verse"><a name="35">35</a>»De slå mig, men åt vållar mig ingen smärta, de stöta mig, men jag känner det icke. När skall jag då vakna upp, så att jag återigen får skaffa mig sådant?»</span> </p></div</div></div></body></html>