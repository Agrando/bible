<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/prov/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/prov">Proverbs</a> &gt <strong>Chapter 13</strong></div><p><span class="verse"><a name="1">1</a>En vis son hör på sin faders tuktan, men en bespottare hör icke på någon näpst.</span> <span class="verse"><a name="2">2</a>Sin muns frukt får envar njuta sig till godo, de trolösa hungra efter våld.</span> <span class="verse"><a name="3">3</a>Den som bevakar sin mun, han bevarar sitt liv, men den som är lösmunt kommer i olycka</span> <span class="verse"><a name="4">4</a>Den late är full av lystnad, och han får dock intet, men de idogas hunger varder rikligen mättad.</span> <span class="verse"><a name="5">5</a>Den rättfärdige skyr lögnaktigt tal, men den ogudaktige är förhatlig och skändlig.</span> <span class="verse"><a name="6">6</a>Rättfärdighet bevarar den vilkens väg är ostrafflig, men ogudaktighet kommer syndarna på fall.</span> <span class="verse"><a name="7">7</a>Den ene vill hållas för rik och har dock alls intet, den andre vill hållas för fattig och har dock stora ägodelar.</span> <span class="verse"><a name="8">8</a>Den rike måste giva sin rikedom såsom lösepenning för sitt liv, den fattige hör icke av något</span> <span class="verse"><a name="9">9</a>De rättfärdigas ljus brinner glatt, men de ogudaktigas lampa slocknar ut.</span> <span class="verse"><a name="10">10</a>Genom övermod kommer man allenast split åstad, men hos dem som taga emot råd är vishet.</span> <span class="verse"><a name="11">11</a>Lättfånget gods försvinner, men den som samlar efter hand får mycket.</span> <span class="verse"><a name="12">12</a>Förlängd väntan tär på hjärtat, men en uppfylld önskan är ett livets träd.</span> <span class="verse"><a name="13">13</a>Den som föraktar ordet hemfaller åt dess dom, men den som fruktar budet, han får vedergällning.</span> <span class="verse"><a name="14">14</a>Den vises undervisning är en livets källa; genom den undviker man dödens snaror.</span> <span class="verse"><a name="15">15</a>Ett gott förstånd bereder ynnest, men de trolösas väg är alltid sig lik.</span> <span class="verse"><a name="16">16</a>Var och en som är klok går till väga med förstånd, men dåren breder ut sitt oförnuft.</span> <span class="verse"><a name="17">17</a>En ogudaktig budbärare störtar i olycka, men ett tillförlitligt sändebud är en läkedom.</span> <span class="verse"><a name="18">18</a>Fattigdom och skam får den som ej vill veta av tuktan, men den som tager vara på tillrättavisning, han kommer till ära.</span> <span class="verse"><a name="19">19</a>Uppfylld önskan är ljuvlig för själen, men att fly det onda är en styggelse för dårar.</span> <span class="verse"><a name="20">20</a>Hav din umgängelse med de visa, så varder du vis; den som giver sig i sällskap med dårar, honom går det illa.</span> <span class="verse"><a name="21">21</a>Syndare förföljas av olycka, men de rättfärdiga få till lön vad gott är.</span> <span class="verse"><a name="22">22</a>Den gode lämnar arv åt barnbarn, men syndarens gods förvaras åt den rättfärdige.</span> <span class="verse"><a name="23">23</a>De fattigas nyodling giver riklig föda, men mången förgås genom sin orättrådighet.</span> <span class="verse"><a name="24">24</a>Den som spar sitt ris, han hatar sin son, men den som älskar honom agar honom i tid.</span> <span class="verse"><a name="25">25</a>Den rättfärdige får äta, så att hans hunger bliver mättad, men de ogudaktigas buk måste lida brist.</span> </p></div</div></div></body></html>