<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/prov/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/prov">Proverbs</a> &gt <strong>Chapter 4</strong></div><p><span class="verse"><a name="1">1</a>Hören, I barn, en faders tuktan, och akten därpå, så att I lären förstånd.</span> <span class="verse"><a name="2">2</a>Ty god lärdom giver jag eder; min undervisning mån I icke låta fara.</span> <span class="verse"><a name="3">3</a>Ty själv har jag varit barn och haft en fader, varit späd och för min moder ende sonen.</span> <span class="verse"><a name="4">4</a>Då undervisade han mig och sade till mig:  Låt ditt hjärta hålla fast vid mina ord; bevara mina bud, så får du leva.</span> <span class="verse"><a name="5">5</a>Sök förvärva vishet, sök förvärva förstånd, förgät icke min muns tal och vik icke därifrån.</span> <span class="verse"><a name="6">6</a>Övergiv henne icke, så skall hon bevara dig; älska henne, så skall hon beskydda dig.</span> <span class="verse"><a name="7">7</a>Vishetens begynnelse är: »Sök förvärva vishet»; ja, för allt ditt förvärv sök förvärva förstånd.</span> <span class="verse"><a name="8">8</a>Akta henne högt, så skall hon upphöja dig; hon skall göra dig ärad, om du sluter henne i din famn.</span> <span class="verse"><a name="9">9</a>Hon skall sätta på ditt huvud en skön krans; en ärekrona skall hon räcka åt dig.</span> <span class="verse"><a name="10">10</a>Hör, min son, och tag emot mina ord, så skola dina levnadsår bliva många.</span> <span class="verse"><a name="11">11</a>Om vishetens väg undervisar jag dig, jag leder dig på det rättas stigar.</span> <span class="verse"><a name="12">12</a>När du går, skall sedan intet vara till hinder för dina steg, och när du löper, skall du icke falla;</span> <span class="verse"><a name="13">13</a>håll blott oavlåtligt fast vid min tuktan; bevara henne, ty hon är ditt liv.</span> <span class="verse"><a name="14">14</a>Träd icke in på de ogudaktigas stig, och skrid icke fram på de ondas väg.</span> <span class="verse"><a name="15">15</a>Undfly den, gå ej in på den, vik av ifrån den och gå undan.</span> <span class="verse"><a name="16">16</a>Ty de kunna icke sova, om de ej få göra vad ont är, sömnen förtages dem, om de ej få vålla någons fall.</span> <span class="verse"><a name="17">17</a>Ja, ogudaktighet är det bröd som de äta, och våld är det vin som de dricka.</span> <span class="verse"><a name="18">18</a>De rättfärdigas stig är lik gryningens ljus, som växer i klarhet, till dess dagen når sin höjd;</span> <span class="verse"><a name="19">19</a>men de ogudaktigas väg är såsom tjocka mörkret: de märka icke det som skall vålla deras fall.</span> <span class="verse"><a name="20">20</a>Min son, akta på mitt tal, böj ditt öra till mina ord.</span> <span class="verse"><a name="21">21</a>Låt dem icke vika ifrån dina ögon, bevara dem i ditt hjärtas djup.</span> <span class="verse"><a name="22">22</a>Ty de äro liv för envar som finner dem, och en läkedom för hela hans kropp.</span> <span class="verse"><a name="23">23</a>Framför allt som skall bevaras må du bevara ditt hjärta, ty därifrån utgår livet.</span> <span class="verse"><a name="24">24</a>Skaffa bort ifrån dig munnens vrånghet, och låt läpparnas falskhet vara fjärran ifrån dig.</span> <span class="verse"><a name="25">25</a>Låt dina ögon skåda rätt framåt och dina blickar vara riktade rakt ut.</span> <span class="verse"><a name="26">26</a>Akta på den stig där din fot går fram, och låt alla dina vägar vara rätta.</span> <span class="verse"><a name="27">27</a>Vik ej av, vare sig till höger eller till vänster, vänd din fot bort ifrån vad ont är.</span> </p></div</div></div></body></html>