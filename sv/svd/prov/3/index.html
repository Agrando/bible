<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/prov/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/prov">Proverbs</a> &gt <strong>Chapter 3</strong></div><p><span class="verse"><a name="1">1</a>Min son, förgät icke min undervisning, och låt ditt hjärta bevara mina bud.</span> <span class="verse"><a name="2">2</a>Ty långt liv och många levnadsår och frid, mer och mer, skola de bereda dig.</span> <span class="verse"><a name="3">3</a>Låt godhet och sanning ej vika ifrån dig; bind dem omkring din hals, skriv dem på ditt hjärtas tavla;</span> <span class="verse"><a name="4">4</a>så skall du finna nåd och få gott förstånd, i Guds och i människors ögon.</span> <span class="verse"><a name="5">5</a>Förtrösta på HERREN av allt ditt hjärta, och förlita dig icke på ditt förstånd.</span> <span class="verse"><a name="6">6</a>På alla dina vägar må du akta på honom, så skall han göra dina stigar jämna.</span> <span class="verse"><a name="7">7</a>Håll dig icke själv för vis; frukta HERREN, och fly det onda.</span> <span class="verse"><a name="8">8</a>Det skall vara ett hälsomedel för din kropp och en vederkvickelse för benen däri.</span> <span class="verse"><a name="9">9</a>Ära HERREN med dina ägodelar! och med förstlingen av all din gröda,</span> <span class="verse"><a name="10">10</a>så skola dina lador fyllas med ymnighet, och av vinmust skola dina pressar flöda över.</span> <span class="verse"><a name="11">11</a>Min son, förkasta icke HERRENS tuktan, och förargas icke, när du agas av honom.</span> <span class="verse"><a name="12">12</a>Ty den HERREN älskar, den agar han, likasom en fader sin son, som han har kär.</span> <span class="verse"><a name="13">13</a>Säll är den människa som har funnit visheten, den människa som undfår förstånd.</span> <span class="verse"><a name="14">14</a>Ty bättre är att förvärva henne än att förvärva silver, och den vinning hon giver är bättre än guld.</span> <span class="verse"><a name="15">15</a>Dyrbarare är hon än pärlor; allt vad härligt du äger går ej upp emot henne.</span> <span class="verse"><a name="16">16</a>Långt liv bär hon i sin högra hand, i sin vänstra rikedom och ära.</span> <span class="verse"><a name="17">17</a>Hennes vägar äro ljuvliga vägar, och alla hennes stigar äro trygga.</span> <span class="verse"><a name="18">18</a>Ett livets träd är hon för dem som få henne fatt, och sälla må de prisa, som hålla henne kvar.</span> <span class="verse"><a name="19">19</a>Genom vishet har HERREN lagt jordens grund, himmelen har han berett med förstånd.</span> <span class="verse"><a name="20">20</a>Genom hans insikt bröto djupens vatten fram, och genom den låta skyarna dagg drypa ned.</span> <span class="verse"><a name="21">21</a>Min son, låt detta icke vika ifrån dina ögon, tag klokhet och eftertänksamhet i akt;</span> <span class="verse"><a name="22">22</a>så skola de lända din själ till liv bliva ett smycke för din hals.</span> <span class="verse"><a name="23">23</a>Då skall du vandra din väg fram i trygghet, och din fot skall du då icke stöta.</span> <span class="verse"><a name="24">24</a>När du lägger dig, skall intet förskräcka dig, och sedan du har lagt dig, skall du sova sött.</span> <span class="verse"><a name="25">25</a>Du behöver då ej frukta för plötslig skräck, ej för ovädret, när det kommer över de ogudaktiga.</span> <span class="verse"><a name="26">26</a>Ty HERREN skall då vara ditt hopp, och han skall bevara din fot för snaran.</span> <span class="verse"><a name="27">27</a>Neka icke den behövande din hjälp, är det står i din makt att giva den.</span> <span class="verse"><a name="28">28</a>Säg icke till din nästa: »Gå din väg och kom igen; i morgon vill jag giva dig», fastän du kunde strax.</span> <span class="verse"><a name="29">29</a>Stämpla intet ont mot din nästa, när han menar sig bo trygg i din närhet.</span> <span class="verse"><a name="30">30</a>Tvista icke med någon utan sak, då han icke har gjort dig något ont.</span> <span class="verse"><a name="31">31</a>Avundas icke den orättrådige, och finn ej behag i någon av hans vägar.</span> <span class="verse"><a name="32">32</a>Ty en styggelse för HERREN är den vrånge, men med de redliga har han sin umgängelse.</span> <span class="verse"><a name="33">33</a>HERRENS förbannelse vilar över den ogudaktiges hus, men de rättfärdigas boning välsignar han.</span> <span class="verse"><a name="34">34</a>Har han att skaffa med bespottare, så bespottar också han; men de ödmjuka giver han nåd.</span> <span class="verse"><a name="35">35</a>De visa få ära till arvedel, men dårarna få uppbära skam.</span> </p></div</div></div></body></html>