<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/prov/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/prov">Proverbs</a> &gt <strong>Chapter 8</strong></div><p><span class="verse"><a name="1">1</a>Hör, visheten ropar, och förståndet höjer sin röst.</span> <span class="verse"><a name="2">2</a>Uppe på höjderna står hon, vid vägen, där stigarna mötas.</span> <span class="verse"><a name="3">3</a>Invid portarna, vid ingången till staden där man träder in genom dörrarna, höjer hon sitt rop:</span> <span class="verse"><a name="4">4</a>Till eder, I man, vill jag ropa, och min röst skall utgå till människors barn.</span> <span class="verse"><a name="5">5</a>Lären klokhet, I fåkunnige, och I dårar, lären förstånd.</span> <span class="verse"><a name="6">6</a>Hören, ty om höga ting vill jag tala, och mina läppar skola upplåta sig till att säga vad rätt är.</span> <span class="verse"><a name="7">7</a>Ja, sanning skall min mun tala, en styggelse för mina läppar är ogudaktighet.</span> <span class="verse"><a name="8">8</a>Rättfärdiga äro alla min muns ord; i dem finnes intet falskt eller vrångt.</span> <span class="verse"><a name="9">9</a>De äro alla sanna för den förståndige och rätta för dem som hava funnit kunskap.</span> <span class="verse"><a name="10">10</a>Så tagen emot min tuktan hellre än silver, och kunskap hellre än utvalt guld.</span> <span class="verse"><a name="11">11</a>Ty visheten är bättre än pärlor; allt vad härligt som finnes går ej upp emot henne.</span> <span class="verse"><a name="12">12</a>Jag, visheten, är förtrogen med klokheten, och jag råder över eftertänksam insikt.</span> <span class="verse"><a name="13">13</a>Att frukta HERREN är att hata det onda; ja, högfärd, högmod, en ond vandel och en ränkfull mun, det hatar jag.</span> <span class="verse"><a name="14">14</a>Hos mig finnes råd och utväg; jag är förstånd, hos mig är makt.</span> <span class="verse"><a name="15">15</a>Genom mig regera konungarna och stadga furstarna vad rätt är.</span> <span class="verse"><a name="16">16</a>Genom mig härska härskarna och hövdingarna, ja, alla domare på jorden.</span> <span class="verse"><a name="17">17</a>Jag älskar dem som älska mig, och de som söka mig, de finna mig.</span> <span class="verse"><a name="18">18</a>Rikedom och ära vinnas hos mig, ädla skatter och rättfärdighet.</span> <span class="verse"><a name="19">19</a>Min frukt är bättre än guld, ja, finaste guld och den vinning jag skänker bättre än utvalt silver.</span> <span class="verse"><a name="20">20</a>På rättfärdighetens väg går jag fram, mitt på det rättas stigar,</span> <span class="verse"><a name="21">21</a>till att giva dem som älska mig en rik arvedel och till att fylla deras förrådshus.</span> <span class="verse"><a name="22">22</a>HERREN skapade mig såsom sitt förstlingsverk, i urminnes tid, innan han gjorde något annat.</span> <span class="verse"><a name="23">23</a>Från evighet är jag insatt, från begynnelsen, ända ifrån jordens urtidsdagar.</span> <span class="verse"><a name="24">24</a>Innan djupen voro till, blev jag född, innan källor ännu funnos, fyllda med vatten</span> <span class="verse"><a name="25">25</a>Förrän bergens grund var lagd, förrän höjderna funnos, blev jag född,</span> <span class="verse"><a name="26">26</a>när han ännu icke hade skapat land och mark, ej ens det första av jordkretsens stoft.</span> <span class="verse"><a name="27">27</a>När han beredde himmelen, var jag tillstädes, när han spände ett valv över djupet,</span> <span class="verse"><a name="28">28</a>när han fäste skyarna i höjden, när djupets källor bröto fram med makt,</span> <span class="verse"><a name="29">29</a>när han satte för havet dess gräns, så att vattnet icke skulle överträda hans befallning, när han fastställde jordens grundvalar --</span> <span class="verse"><a name="30">30</a>då fostrades jag såsom ett barn hos honom, då hade jag dag efter dag min lust och min lek inför hans ansikte beständigt;</span> <span class="verse"><a name="31">31</a>jag hade min lek på hans jordkrets och min lust bland människors barn.</span> <span class="verse"><a name="32">32</a>Så hören mig nu, I barn, ty saliga äro de som hålla mina vägar.</span> <span class="verse"><a name="33">33</a>Hören tuktan, så att I bliven visa, ja, låten henne icke fara.</span> <span class="verse"><a name="34">34</a>Säll är den människa som hör mig, så att hon vakar vid mina dörrar dag efter dag håller vakt vid dörrposterna i mina portar.</span> <span class="verse"><a name="35">35</a>Ty den som finner mig, han finner livet och undfår nåd från HERREN.</span> <span class="verse"><a name="36">36</a>Men den som går miste om mig han skadar sig själv;</span> <span class="verse"><a name="37">37</a>alla de som hata mig, de älska döden.</span> </p></div</div></div></body></html>