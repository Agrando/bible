<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/prov/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/prov">Proverbs</a> &gt <strong>Chapter 24</strong></div><p><span class="verse"><a name="1">1</a>Avundas icke onda människor, och hav ingen lust till att vara med dem.</span> <span class="verse"><a name="2">2</a>Ty på övervåld tänka deras hjärtan, och deras läppar tala olycka.</span> <span class="verse"><a name="3">3</a>Genom vishet varder ett hus uppbyggt, och genom förstånd hålles det vid makt.</span> <span class="verse"><a name="4">4</a>Genom klokhet bliva kamrarna fyllda med allt vad dyrbart och ljuvligt är.</span> <span class="verse"><a name="5">5</a>En vis man är stark, och en man med förstånd är väldig i kraft.</span> <span class="verse"><a name="6">6</a>Ja, med rådklokhet skall man föra krig, och där de rådvisa äro många, där går det väl.</span> <span class="verse"><a name="7">7</a>Sällsynt korall är visheten för den oförnuftige, i porten kan han icke upplåta sin mun.</span> <span class="verse"><a name="8">8</a>Den som tänker ut onda anslag, honom må man kalla en ränksmidare.</span> <span class="verse"><a name="9">9</a>Ett oförnuftigt påfund är synden, och bespottaren är en styggelse för människor.</span> <span class="verse"><a name="10">10</a>Låter du modet falla, när nöd kommer på, så saknar du nödig kraft.</span> <span class="verse"><a name="11">11</a>Rädda dem som släpas till döden, och bistå dem som stappla till avrättsplatsen.</span> <span class="verse"><a name="12">12</a>Om du säger: »Se, vi visste det icke», så betänk om ej han som prövar hjärtan märker det, och om ej han som har akt på din själ vet det. Och han skall vedergälla var och en efter hans gärningar.</span> <span class="verse"><a name="13">13</a>Ät honung, min son, ty det är gott, och självrunnen honung är söt för din mun.</span> <span class="verse"><a name="14">14</a>Lik sådan må du räkna visheten för din själ. Om du finner henne, så har du en framtid, och ditt hopp varder då icke om intet.</span> <span class="verse"><a name="15">15</a>Lura icke, du ogudaktige, på den rättfärdiges boning, öva intet våld mot hans vilostad.</span> <span class="verse"><a name="16">16</a>Ty den rättfärdige faller sju gånger och står åter upp; men de ogudaktiga störta över ända olyckan.</span> <span class="verse"><a name="17">17</a>Gläd dig icke, när din fiende faller, och låt ej ditt hjärta fröjda sig, när han störtar över ända,</span> <span class="verse"><a name="18">18</a>på det att HERREN ej må se det med misshag och flytta sin vrede ifrån honom.</span> <span class="verse"><a name="19">19</a>Harmas icke över de onda, avundas icke de ogudaktiga.</span> <span class="verse"><a name="20">20</a>Ty den som är ond har ingen framtid; de ogudaktigas lampa skall slockna ut.</span> <span class="verse"><a name="21">21</a>Min son, frukta HERREN och konungen; giv dig icke i lag med upprorsmän.</span> <span class="verse"><a name="22">22</a>Ty plötsligt skall ofärd komma över dem, och vem vet när deras år få en olycklig ände?  ----</span> <span class="verse"><a name="23">23</a>Dessa ord äro ock av visa män.  Att hava anseende till personen, när man dömer, är icke tillbörligt.</span> <span class="verse"><a name="24">24</a>Den som säger till den skyldige: »Du är oskyldig», honom skola folk förbanna, honom skola folkslag önska ofärd.</span> <span class="verse"><a name="25">25</a>Men dem som skipa rättvisa skall det gå väl, och över dem skall komma välsignelse av vad gott är.</span> <span class="verse"><a name="26">26</a>En kyss på läpparna är det, när någon giver ett rätt svar.</span> <span class="verse"><a name="27">27</a>Fullborda ditt arbete på marken, gör allting redo åt dig på åkern; sedan må du bygga dig bo.</span> <span class="verse"><a name="28">28</a>Bär icke vittnesbörd mot din nästa utan sak; icke vill du bedraga med dina läppar?</span> <span class="verse"><a name="29">29</a>Säg icke: »Såsom han gjorde mot mig vill jag göra mot honom, jag vill vedergälla mannen efter hans gärningar.»</span> <span class="verse"><a name="30">30</a>Jag gick förbi en lat mans åker, en oförståndig människas vingård.</span> <span class="verse"><a name="31">31</a>Och se, den var alldeles full av ogräs, dess mark var övertäckt av nässlor, och dess stenmur låg nedriven.</span> <span class="verse"><a name="32">32</a>Och jag betraktade det och aktade därpå, jag såg det och tog varning därav.</span> <span class="verse"><a name="33">33</a>Ja, sov ännu litet, slumra ännu litet, lägg ännu litet händerna i kors för att vila,</span> <span class="verse"><a name="34">34</a>så skall fattigdomen komma farande över dig, och armodet såsom en väpnad man.</span> </p></div</div></div></body></html>