<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/prov/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/prov">Proverbs</a> &gt <strong>Chapter 11</strong></div><p><span class="verse"><a name="1">1</a>Falsk våg är en styggelse för HERREN, men full vikt behagar honom väl.</span> <span class="verse"><a name="2">2</a>När högfärd kommer, kommer ock smälek, men hos de ödmjuka är vishet.</span> <span class="verse"><a name="3">3</a>De redligas ostrafflighet vägleder dem, men de trolösas vrånghet är dem till fördärv.</span> <span class="verse"><a name="4">4</a>Gods hjälper intet på vredens dag men rättfärdighet räddar från döden.</span> <span class="verse"><a name="5">5</a>Den ostraffliges rättfärdighet gör hans väg jämn, men genom sin ogudaktighet faller den ogudaktige.</span> <span class="verse"><a name="6">6</a>De redligas rättfärdighet räddar dem, men de trolösa fångas genom sin egen lystnad.</span> <span class="verse"><a name="7">7</a>När en ogudaktig dör, varder hans hopp om intet; ja, ondskans väntan bliver om intet.</span> <span class="verse"><a name="8">8</a>Den rättfärdige räddas ur nöden, och den ogudaktige får träda i hans ställe.</span> <span class="verse"><a name="9">9</a>Genom sin mun fördärvar den gudlöse sin nästa, men genom sitt förstånd bliva de rättfärdiga räddade.</span> <span class="verse"><a name="10">10</a>När det går de rättfärdiga väl, fröjdar sig staden, och när de ogudaktiga förgås, råder jubel.</span> <span class="verse"><a name="11">11</a>Genom de redligas välsignelse varder en stad upphöjd, men genom de ogudaktigas mun brytes den ned.</span> <span class="verse"><a name="12">12</a>Den är utan vett, som visar förakt för sin nästa; en man med förstånd tiger stilla.</span> <span class="verse"><a name="13">13</a>Den som går med förtal, han förråder din hemlighet, den som har ett trofast hjärta döljer vad han får veta.</span> <span class="verse"><a name="14">14</a>Där ingen rådklokhet finnes kommer folket på fall, där de rådvisa äro många, där går det väl.</span> <span class="verse"><a name="15">15</a>En som går i borgen för en annan, honom går det illa, den som skyr att giva handslag, han är trygg.</span> <span class="verse"><a name="16">16</a>En skön kvinna vinner ära, och våldsverkare vinna rikedom.</span> <span class="verse"><a name="17">17</a>En barmhärtig man gör väl mot sig själv men den grymme misshandlar sitt eget kött.</span> <span class="verse"><a name="18">18</a>Den ogudaktige gör en bedräglig vinst, men den som utsår rättfärdighet får en säker lön.</span> <span class="verse"><a name="19">19</a>Den som står fast i rättfärdighet, han vinner liv, men den som far efter ont drager över sig död.</span> <span class="verse"><a name="20">20</a>En styggelse för HERREN äro de vrånghjärtade, men de vilkas väg är ostrafflig behaga honom väl.</span> <span class="verse"><a name="21">21</a>De onda bliva förvisso icke ostraffade, men de rättfärdigas avkomma får gå fri.</span> <span class="verse"><a name="22">22</a>Såsom en gyllene ring i svinets tryne, så är skönhet hos en kvinna som saknar vett.</span> <span class="verse"><a name="23">23</a>Vad de rättfärdiga önska får i allo en god fullbordan, men vad de ogudaktiga kunna hoppas är vrede.</span> <span class="verse"><a name="24">24</a>Den ene utströr och får dock mer, den andre spar över hövan, men bliver allenast fattigare.</span> <span class="verse"><a name="25">25</a>Den frikostige varder rikligen mättad, och den som vederkvicker andra, han bliver själv vederkvickt.</span> <span class="verse"><a name="26">26</a>Den som håller inne sin säd, honom förbannar folket, den som lämnar ut sin säd, över hans huvud kommer välsignelse.</span> <span class="verse"><a name="27">27</a>Den som vinnlägger sig om vad gott är, han strävar efter nåd, men den son söker vad ont är, över honom kommer ock ont.</span> <span class="verse"><a name="28">28</a>Den som förtröstar på sin rikedom, han kommer på fall, men de rättfärdiga skola grönska likasom löv.</span> <span class="verse"><a name="29">29</a>Den som drager olycka över sitt hus, han får vind till arvedel, och den oförnuftige bliver träl åt den som har ett vist hjärta.</span> <span class="verse"><a name="30">30</a>Den rättfärdiges frukt är ett livets träd, och den som är vis, han vinner hjärtan.</span> <span class="verse"><a name="31">31</a>Se, den rättfärdige får sin lön på jorden; huru mycket mer då den ogudaktige och syndaren!</span> </p></div</div></div></body></html>