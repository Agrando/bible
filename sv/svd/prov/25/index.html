<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/prov/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/prov">Proverbs</a> &gt <strong>Chapter 25</strong></div><p><span class="verse"><a name="1">1</a>Dessa ordspråk äro ock av Salomo; och Hiskias, Juda konungs, män hava gjort detta utdrag.</span> <span class="verse"><a name="2">2</a>Det är Guds ära att fördölja en sak, men konungars ära att utforska en sak.</span> <span class="verse"><a name="3">3</a>Himmelens höjd och jordens djup och konungars hjärtan kan ingen utrannsaka.</span> <span class="verse"><a name="4">4</a>Skaffa slagget bort ifrån silvret, så får guldsmeden fram en klenod därav.</span> <span class="verse"><a name="5">5</a>Skaffa de ogudaktiga bort ur konungens tjänst, så varder hans tron befäst genom rättfärdighet.</span> <span class="verse"><a name="6">6</a>Förhäv dig icke inför konungen, och träd icke fram på de stores plats.</span> <span class="verse"><a name="7">7</a>Ty det är bättre att man säger till dig: »Stig hitupp», än att man flyttar ned dig för någon förnämligare man, någon som dina ögon redan hava sett.</span> <span class="verse"><a name="8">8</a>Var icke för hastig att begynna en tvist; vad vill du eljest göra längre fram, om din vederpart kommer dig på skam?</span> <span class="verse"><a name="9">9</a>Utför din egen sak mot din vederpart, men uppenbara icke en annans hemlighet,</span> <span class="verse"><a name="10">10</a>på det att icke envar som hör det må lasta dig och ditt rykte bliva ont för beständigt.</span> <span class="verse"><a name="11">11</a>Gyllene äpplen i silverskålar äro ord som talas i rättan tid.</span> <span class="verse"><a name="12">12</a>Såsom en gyllene örring passar till ett bröstspänne av fint guld, så passar en vis bestraffare till ett hörsamt öra.</span> <span class="verse"><a name="13">13</a>Såsom snöns svalka på en skördedag, så är en pålitlig budbärare för avsändaren; sin herres själ vederkvicker han.</span> <span class="verse"><a name="14">14</a>Såsom regnskyar och blåst, och likväl intet regn, så är en man som skryter med givmildhet, men icke håller ord.</span> <span class="verse"><a name="15">15</a>Genom tålamod varder en furste bevekt, och en mjuk tunga krossar ben.</span> <span class="verse"><a name="16">16</a>Om du finner honung, så ät icke mer än du tål, så att du ej bliver övermätt därav och får utspy den.</span> <span class="verse"><a name="17">17</a>Låt din fot icke för ofta komma i din väns hus, Så att han ej bliver mätt på dig och får motvilja mot dig.</span> <span class="verse"><a name="18">18</a>En stridshammare och ett svärd och en skarp pil är den som bär falskt vittnesbörd mot sin nästa.</span> <span class="verse"><a name="19">19</a>Såsom en gnagande tand och såsom ett skadedjurs fot är den trolöses tillförsikt på nödens dag.</span> <span class="verse"><a name="20">20</a>Såsom att taga av dig manteln på en vinterdag, och såsom syra på lutsalt, så är det att sjunga visor för ett sorgset hjärta.</span> <span class="verse"><a name="21">21</a>Om din ovän är hungrig, så giv honom att äta, och om han är törstig, så giv honom att dricka;</span> <span class="verse"><a name="22">22</a>så samlar du glödande kol på hans huvud, och HERREN skall vedergälla dig.</span> <span class="verse"><a name="23">23</a>Nordanvind föder regn och en tasslande tunga mulna ansikten.</span> <span class="verse"><a name="24">24</a>Bättre är att bo i en vrå på taket än att hava hela huset gemensamt med en trätgirig kvinna.</span> <span class="verse"><a name="25">25</a>Såsom friskt vatten för den försmäktande, så är ett gott budskap ifrån fjärran land.</span> <span class="verse"><a name="26">26</a>Såsom en grumlad källa och en fördärvad brunn, så är en rättfärdig som vacklar inför den ogudaktige.</span> <span class="verse"><a name="27">27</a>Att äta för mycket honung är icke gott, och den som vinner ära får sin ära nagelfaren.</span> <span class="verse"><a name="28">28</a>Såsom en stad vars murar äro nedbrutna och borta, så är en man som icke kan styra sitt sinne.</span> </p></div</div></div></body></html>