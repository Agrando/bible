<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/prov/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/prov">Proverbs</a> &gt <strong>Chapter 18</strong></div><p><span class="verse"><a name="1">1</a>Den egensinnige följer sin egen lystnad, med all makt söker han strid.</span> <span class="verse"><a name="2">2</a>Dåren frågar ej efter förstånd, allenast efter att få lägga fram vad han har i hjärtat.</span> <span class="verse"><a name="3">3</a>Där den ogudaktige kommer, där kommer förakt, och med skamlig vandel följer smälek.</span> <span class="verse"><a name="4">4</a>Orden i en mans mun äro såsom ett djupt vatten, såsom en flödande bäck, en vishetens källa.</span> <span class="verse"><a name="5">5</a>Att vara partisk för den skyldige är icke tillbörligt ej heller att vränga rätten för den oskyldige.</span> <span class="verse"><a name="6">6</a>Dårens läppar komma med kiv, och hans mun ropar efter slag.</span> <span class="verse"><a name="7">7</a>Dårens mun är honom själv till olycka, och hans läppar äro en snara hans liv.</span> <span class="verse"><a name="8">8</a>Örontasslarens ord äro såsom läckerbitar och tränga ned till hjärtats innandömen.</span> <span class="verse"><a name="9">9</a>Den som är försumlig i sitt arbete, han är allaredan en broder till rövaren.</span> <span class="verse"><a name="10">10</a>HERRENS namn är ett starkt torn; den rättfärdige hastar dit och varder beskyddad.</span> <span class="verse"><a name="11">11</a>Den rikes skatter äro honom en fast stad, höga murar likna de, i hans inbillning.</span> <span class="verse"><a name="12">12</a>Före fall går högmod i mannens hjärta, och ödmjukhet går före ära.</span> <span class="verse"><a name="13">13</a>Om någon giver svar, förrän han har hört, så tillräknas det honom såsom oförnuft och skam.</span> <span class="verse"><a name="14">14</a>Mod uppehåller mannen i hans svaghet; men ett brutet mod, vem kan bära det?</span> <span class="verse"><a name="15">15</a>Den förståndiges hjärta förvärvar kunskap, och de visas öron söka kunskap.</span> <span class="verse"><a name="16">16</a>Gåvor öppna väg för en människa och föra henne fram inför de store.</span> <span class="verse"><a name="17">17</a>Den som först lägger fram sin sak har rätt; sedan kommer vederparten och uppdagar huru det är.</span> <span class="verse"><a name="18">18</a>Lottkastning gör en ände på trätor, den skiljer mellan mäktiga män.</span> <span class="verse"><a name="19">19</a>En förorättad broder är svårare att vinna än en fast stad, och trätor äro såsom bommar för ett slott.</span> <span class="verse"><a name="20">20</a>Av sin muns frukt får envar sin buk mättad, han varder mättad av sina läppars gröda.</span> <span class="verse"><a name="21">21</a>Död och liv har tungan i sitt våld, de som gärna bruka henne få äta hennes frukt.</span> <span class="verse"><a name="22">22</a>Den som har funnit en rätt hustru, han har funnit lycka och har undfått nåd av HERREN.</span> <span class="verse"><a name="23">23</a>Bönfallande är den fattiges tal, men den rike svarar med hårda ord.</span> <span class="verse"><a name="24">24</a>Den som ävlas att få vänner, han kommer i olycka; men vänner finnas, mer trogna än en broder.</span> </p></div</div></div></body></html>