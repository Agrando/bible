<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/exod/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/exod">Exodus</a> &gt <strong>Chapter 31</strong></div><p><span class="verse"><a name="1">1</a>Och HERREN talade till Mose och sade:</span> <span class="verse"><a name="2">2</a>Se, jag har kallat och nämnt Besalel, son till Uri, son till Hur, av Juda stam;</span> <span class="verse"><a name="3">3</a>och jag har uppfyllt honom med Guds Ande, med vishet och förstånd och kunskap och med allt slags slöjdskicklighet,</span> <span class="verse"><a name="4">4</a>till att tänka ut konstarbeten, till att arbeta i guld, silver och koppar,</span> <span class="verse"><a name="5">5</a>till att snida stenar för infattning och till att snida i trä, korteligen, till att utföra alla slags arbeten.</span> <span class="verse"><a name="6">6</a>Och se, jag har givit honom till medhjälpare Oholiab, Ahisamaks son, av Dans stam, och åt alla edra konstförfarna män har jag givit vishet i hjärtat.  Dessa skola kunna göra allt vad jag har bjudit dig:</span> <span class="verse"><a name="7">7</a>uppenbarelsetältet, vittnesbördets ark, nådastolen därpå, alla uppenbarelsetältets tillbehör,</span> <span class="verse"><a name="8">8</a>bordet med dess tillbehör, den gyllene ljusstaken med alla dess tillbehör, rökelsealtaret,</span> <span class="verse"><a name="9">9</a>brännoffersaltaret med alla dess tillbehör, bäckenet med dess fotställning,</span> <span class="verse"><a name="10">10</a>de stickade kläderna och prästen Arons andra heliga kläder, så och hans söners prästkläder,</span> <span class="verse"><a name="11">11</a>äntligen smörjelseoljan och den välluktande rökelsen till helgedomen.  De skola utföra sitt arbete i alla stycken såsom jag har bjudit dig.</span> <span class="verse"><a name="12">12</a>Och HERREN talade till Mose och sade:</span> <span class="verse"><a name="13">13</a>Tala du till Israels barn och säg: Mina sabbater skolen I hålla, ty de äro ett tecken mellan mig och eder, från släkte till släkte, för att I skolen veta att jag är HERREN, som helgar eder.</span> <span class="verse"><a name="14">14</a>Så hållen nu sabbaten, ty den skall vara eder helig.  Den som ohelgar den skall straffas med döden; ty var och en som på den dagen gör något arbete, han skall utrotas ur sin släkt.</span> <span class="verse"><a name="15">15</a>Sex dagar skall arbete göras, men på sjunde dagen är vilosabbat, en HERRENS helgdag.  Var och en som gör något arbete på sabbatsdagen skall straffas med döden.</span> <span class="verse"><a name="16">16</a>Och Israels barn skola hålla sabbaten, så att de fira den släkte efter släkte, såsom ett evigt förbund.</span> <span class="verse"><a name="17">17</a>Den skall vara ett evärdligt tecken mellan mig och Israels barn; ty på sex dagar gjorde HERREN himmel och jord, men på sjunde dagen vilade han och tog sig ro.</span> <span class="verse"><a name="18">18</a>När han nu hade talat ut med; Mose på Sinai berg, gav han honom vittnesbördets två tavlor, tavlor av sten, på vilka Gud hade skrivit med sitt finger.</span> </p></div</div></div></body></html>