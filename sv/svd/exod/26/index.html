<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/exod/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/exod">Exodus</a> &gt <strong>Chapter 26</strong></div><p><span class="verse"><a name="1">1</a>Tabernaklet skall du göra av tio tygvåder; av tvinnat vitt garn och av mörkblått, purpurrött och rosenrött garn skall du göra dem, med keruber på, i konstvävnad.</span> <span class="verse"><a name="2">2</a>Var våd skall vara tjuguåtta alnar lång och fyra alnar bred; alla våderna skola hava samma mått.</span> <span class="verse"><a name="3">3</a>Fem av våderna skola fogas tillhopa med varandra; likaså skola de fem övriga våderna fogas tillhopa med varandra.</span> <span class="verse"><a name="4">4</a>Och du skall sätta öglor av mörkblått garn i kanten på den ena våden, ytterst på det hopfogade stycket; så skall du ock göra i kanten på den våd som sitter ytterst i det andra hopfogade stycket.</span> <span class="verse"><a name="5">5</a>Femtio öglor skall du sätta på den ena våden, och femtio öglor skall du sätta ytterst på motsvarande våd i det andra hopfogade stycket, så att öglorna svara emot varandra.</span> <span class="verse"><a name="6">6</a>Och du skall göra femtio häktor av guld och foga tillhopa våderna med varandra medelst häktorna, så att tabernaklet utgör ett helt.</span> <span class="verse"><a name="7">7</a>Du skall ock göra tygvåder av gethår till ett täckelse över tabernaklet; elva sådana våder skall du göra.</span> <span class="verse"><a name="8">8</a>Var vad skall vara trettio alnar lång och fyra alnar bred; de elva våderna skola hava samma mått.</span> <span class="verse"><a name="9">9</a>Fem av våderna skall du foga tillhopa till ett särskilt stycke, och likaledes de sex övriga våderna till ett särskilt stycke, och den sjätte våden skall du lägga dubbel på framsidan av tältet.</span> <span class="verse"><a name="10">10</a>Och du skall satta femtio öglor i kanten på den ena våden, den som sitter ytterst i det ena hopfogade stycket, och femtio öglor i kanten på motsvarande våd i det andra hopfogade stycket.</span> <span class="verse"><a name="11">11</a>Och du skall göra femtio häktor av koppar och haka in häktorna i öglorna och foga täckelset tillhopa, så att det utgör ett helt.</span> <span class="verse"><a name="12">12</a>Men vad överskottet av täckelsets våder angår, det som räcker över, så skall den halva våd som räcker över hänga ned på baksidan av tabernaklet.</span> <span class="verse"><a name="13">13</a>Och den aln på vardera sidan, som på längden av täckelsets våder räcker över, skall hänga ned på båda sidorna av tabernaklet för att övertäcka det.</span> <span class="verse"><a name="14">14</a>Vidare skall du göra ett överdrag av rödfärgade vädurskinn till täckelset, och ytterligare ett överdrag av tahasskinn att lägga ovanpå detta.</span> <span class="verse"><a name="15">15</a>Bräderna till tabernaklet skall du göra av akacieträ, och de skola ställas upprätt.</span> <span class="verse"><a name="16">16</a>Tio alnar långt och en och en halv aln brett skall vart bräde vara.</span> <span class="verse"><a name="17">17</a>Vart bräde skall hava två tappar, förbundna sinsemellan med en list; så skall du göra på alla bräderna till tabernaklet.</span> <span class="verse"><a name="18">18</a>Och av tabernaklets bräder skall du sätta tjugu på södra sidan, söderut.</span> <span class="verse"><a name="19">19</a>Och du skall göra fyrtio fotstycken av silver att sätta under de tjugu bräderna, två fotstycken under vart bräde för dess två tappar.</span> <span class="verse"><a name="20">20</a>Likaledes skall du på tabernaklets andra sida, den norra sidan, sätta tjugu bräder,</span> <span class="verse"><a name="21">21</a>med deras fyrtio fotstycken av silver, två fotstycken under vart bräde.</span> <span class="verse"><a name="22">22</a>Men på baksidan av tabernaklet, västerut, skall du sätta sex bräder.</span> <span class="verse"><a name="23">23</a>Och två bräder skall du sätta på tabernaklets hörn, på baksidan;</span> <span class="verse"><a name="24">24</a>och vartdera av dessa skall vara sammanfogat av två nedtill, och likaledes sammanhängande upptill, till den första ringen.  Så skall det vara med dem båda.  Dessa skola sättas i de båda hörnen.</span> <span class="verse"><a name="25">25</a>Således bliver det åtta bräder med tillhörande fotstycken av silver, sexton fotstycken, nämligen två fotstycken under vart bräde.</span> <span class="verse"><a name="26">26</a>Och du skall göra tvärstänger av akacieträ, fem till de bräder som äro på tabernaklets ena sida</span> <span class="verse"><a name="27">27</a>och fem tvärstänger till de bräder som äro på tabernaklets andra sida, och fem tvärstänger till de bräder som äro på tabernaklets baksida, västerut.</span> <span class="verse"><a name="28">28</a>Och den mellersta tvärstången, den som sitter mitt på bräderna, skall gå tvärs över, från den ena ändan till den andra.</span> <span class="verse"><a name="29">29</a>Och bräderna skall du överdraga med guld, och ringarna på dem, i vilka tvärstängerna skola skjutas in, skall du göra av guld, och tvärstängerna skall du överdraga med guld.</span> <span class="verse"><a name="30">30</a>Och du skall sätta upp tabernaklet, sådant det skall vara, såsom det har blivit dig visat på berget.</span> <span class="verse"><a name="31">31</a>Du skall ock göra en förlåt av mörkblått, purpurrött, rosenrött och tvinnat vitt garn; den skall göras i konstvävnad, med keruber på.</span> <span class="verse"><a name="32">32</a>Och du skall hänga upp den på fyra stolpar av akacieträ, som skola vara överdragna med guld och hava bakar av guld och stå på fyra fotstycken av silver.</span> <span class="verse"><a name="33">33</a>Och du skall hänga upp förlåten under häktorna, och föra dit vittnesbördets ark och ställa den innanför förlåten; och så skall förlåten för eder vara en skiljevägg mellan det heliga och det allraheligaste.</span> <span class="verse"><a name="34">34</a>Och du skall sätta nådastolen på vittnesbördets ark inne i det allraheligaste.</span> <span class="verse"><a name="35">35</a>Men bordet skall du ställa utanför förlåten, och ljusstaken mitt emot bordet, på tabernaklets södra sida; bordet skall du alltså ställa på norra sidan.</span> <span class="verse"><a name="36">36</a>Och du skall göra ett förhänge för ingången till tältet, i brokig vävnad av mörkblått, purpurrött, rosenrött och tvinnat vitt garn.</span> <span class="verse"><a name="37">37</a>Och du skall till förhänget göra fem stolpar av akacieträ och överdraga dem med guld, och hakarna på dem skola vara av guld, och du skall till dem gjuta fem fotstycken av koppar.</span> </p></div</div></div></body></html>