<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/exod/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/exod">Exodus</a> &gt <strong>Chapter 27</strong></div><p><span class="verse"><a name="1">1</a>Du skall ock göra ett altare av akacieträ, fem alnar långt och fem alnar brett -- så att altaret bildar en liksidig fyrkant -- och tre alnar högt.</span> <span class="verse"><a name="2">2</a>Och du skall göra hörn därtill, Som skola sitta i dess fyra hörn; i ett stycke därmed skola hörnen vara.  Och du skall överdraga det med koppar.</span> <span class="verse"><a name="3">3</a>Och kärl till att föra bort askan skall du göra därtill, så ock skovlar, skålar, gafflar och fyrfat.  Alla dess tillbehör skall du göra av koppar.</span> <span class="verse"><a name="4">4</a>Och du skall göra ett galler därtill, ett nätverk av koppar, och på nätet skall du sätta fyra ringar av koppar i dess fyra hörn.</span> <span class="verse"><a name="5">5</a>Och du skall sätta det under avsatsen på altaret, nedtill, så att nätet räcker upp till mitten av altaret.</span> <span class="verse"><a name="6">6</a>Och du skall göra stänger till altaret, stänger av akacieträ, och överdraga dem med koppar.</span> <span class="verse"><a name="7">7</a>Och stängerna skola skjutas in i ringarna, så att stängerna sitta på altarets båda sidor, när man bär det.</span> <span class="verse"><a name="8">8</a>Ihåligt skall du göra det, av plankor.  Såsom det har blivit dig visat på berget, så skall det göras.</span> <span class="verse"><a name="9">9</a>Du skall ock göra en förgård till tabernaklet.  För den södra sidan, söderut, skola omhängen till förgården göras av tvinnat vitt garn, hundra alnar långa -- detta för den ena sidan;</span> <span class="verse"><a name="10">10</a>Och stolparna till dem skola vara tjugu och dessas fotstycken tjugu, av koppar, men stolparnas hakar och kransar skola vara av silver.</span> <span class="verse"><a name="11">11</a>Likaledes skola för norra långsidan omhängen göras, hundra alnar långa; och stolparna till dem skola vara tjugu och dessas fotstycken tjugu, av koppar, men stolparnas hakar och kransar skola vara av silver.</span> <span class="verse"><a name="12">12</a>Och förgårdens västra kortsida skall hava omhängen som äro femtio alnar långa; stolparna till dem skola vara tio och dessas fotstycken tio.</span> <span class="verse"><a name="13">13</a>Och förgårdens bredd på fram sidan, österut, skall vara femtio alnar</span> <span class="verse"><a name="14">14</a>Och omhängena skola vara femton alnar långa på ena sidan därav, med tre stolpar på tre fotstycken;</span> <span class="verse"><a name="15">15</a>likaledes skola omhängena på andra sidan vara femton alnar långa med tre stolpar på tre fotstycken.</span> <span class="verse"><a name="16">16</a>Och till förgårdens port skall göras ett förhänge, tjugu alnar långt i brokig vävnad av mörkblått, purpurrött, rosenrött och tvinnat vitt garn, med fyra stolpar på fyra fotstycken.</span> <span class="verse"><a name="17">17</a>Alla stolparna runt omkring för gården skola vara försedda med kransar av silver och hava hakar av silver; men deras fotstycken skola vara av koppar.</span> <span class="verse"><a name="18">18</a>Förgården skall vara hundra alnar lång och femtio alnar bred utefter hela längden; omhägnaden skall vara fem alnar hög, av tvinnat vitt garn; och fotstyckena skola vara av koppar.</span> <span class="verse"><a name="19">19</a>Alla tabernaklets tillbehör för allt arbete därvid, så ock alla dess pluggar och alla förgårdens pluggar skola vara av koppar.</span> <span class="verse"><a name="20">20</a>Och du skall bjuda Israels barn att bära till dig ren olja, av stötta oliver, till ljusstaken, så att lamporna dagligen kunna sättas upp.</span> <span class="verse"><a name="21">21</a>I uppenbarelsetältet, utanför den förlåt som hänger framför vittnesbördet, skola Aron och hans söner sköta den, från aftonen till morgonen, inför HERRENS ansikte.  Detta skall vara en evärdlig stadga från släkte till släkte, en gärd av Israels barn.</span> </p></div</div></div></body></html>