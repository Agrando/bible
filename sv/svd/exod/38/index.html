<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/exod/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/exod">Exodus</a> &gt <strong>Chapter 38</strong></div><p><span class="verse"><a name="1">1</a>Han gjorde ock brännoffersaltaret av akacieträ, fem alnar långt och fem alnar brett -- en liksidig fyrkant -- och tre alnar högt.</span> <span class="verse"><a name="2">2</a>Och han gjorde hörn därtill och satte dem i dess fyra hörn; i ett stycke därmed gjordes hörnen.  Och han överdrog det med koppar.</span> <span class="verse"><a name="3">3</a>Och han gjorde altarets alla tillbehör, askkärlen, skovlarna, skålarna, gafflarna och fyrfaten.  Alla dess tillbehör gjorde han av koppar.</span> <span class="verse"><a name="4">4</a>Och han gjorde till altaret ett galler, ett nätverk av koppar, och satte det under dess avsats, nedtill, så att det räckte upp till mitten.</span> <span class="verse"><a name="5">5</a>Och han göt fyra ringar och satte dem i de fyra hörnen på koppargallret, för att stängerna skulle skjutas in i dem.</span> <span class="verse"><a name="6">6</a>Och han gjorde stängerna av akacieträ och överdrog dem med koppar.</span> <span class="verse"><a name="7">7</a>Och han sköt stängerna in i ringarna på altarets sidor, så att man kunde bära det med dem.  Ihåligt gjorde han det, av plankor.</span> <span class="verse"><a name="8">8</a>Han gjorde ock bäckenet av koppar med dess fotställning av koppar och använde därtill speglar, som hade tillhört de kvinnor vilka hade tjänstgöring vid ingången till uppenbarelsetältet.</span> <span class="verse"><a name="9">9</a>Han gjorde ock förgården.  För den södra sidan, söderut, gjordes omhängena till förgården av tvinnat sitt garn, hundra alnar långa;</span> <span class="verse"><a name="10">10</a>till dem gjordes tjugu stolpar, och till dessa tjugu fotstycken, av koppar, men stolparnas hakar och kransar gjordes av silver.</span> <span class="verse"><a name="11">11</a>Likaledes gjordes de för norra sidan hundra alnar långa; till dem gjordes tjugu stolpar, och till dessa tjugu fotstycken, av koppar, men stolparnas hakar och kransar gjordes av silver.</span> <span class="verse"><a name="12">12</a>Och för västra sidan gjordes omhängen som voro femtio alnar långa; till dem gjordes tio stolpar, och till dessa tio fotstycken, men stolparnas hakar och kransar gjordes av silver.</span> <span class="verse"><a name="13">13</a>Och för framsidan, österut, gjordes de femtio alnar långa.</span> <span class="verse"><a name="14">14</a>Omhängena gjordes femton alnar långa på ena sidan därav, med tre stolpar på tre fotstycken; likaledes gjordes omhängena på andra sidan femton alnar långa -- alltså lika på båda sidor om porten till förgården -- med tre stolpar på tre fotstycken.</span> <span class="verse"><a name="15">15</a>Alla omhängena runt omkring förgården gjordes av tvinnat vitt garn;</span> <span class="verse"><a name="16">16</a>och fotstyckena till stolparna gjordes av koppar, men stolparnas hakar och kransar gjordes av silver, och deras knoppar överdrogos med silver;</span> <span class="verse"><a name="17">17</a>alla förgårdens stolpar försågos med kransar av silver.</span> <span class="verse"><a name="18">18</a>Och förhänget för porten till förgården gjordes i brokig vävnad av mörkblått, purpurrött, rosenrött och tvinnat vitt garn, tjugu alnar långt och fem alnar högt, efter tygets bredd, i likhet med förgårdens omhängen;</span> <span class="verse"><a name="19">19</a>och till det gjordes fyra stolpar på fyra fotstycken, av koppar; men deras hakar gjordes av silver, och deras knoppar överdrogos med silver, och deras kransar gjordes av silver.</span> <span class="verse"><a name="20">20</a>Alla pluggarna till tabernaklet och till förgården runt omkring gjordes av koppar.</span> <span class="verse"><a name="21">21</a>Följande är vad som beräknas hava åtgått till tabernaklet, vittnesbördets tabernakel, vilken beräkning gjordes efter Moses befallning genom leviternas försorg, under ledning av Itamar, prästen Arons son;</span> <span class="verse"><a name="22">22</a>och Besalel, son till Uri, son till Hur, av Juda stam, förfärdigade allt vad HERREN hade bjudit Mose,</span> <span class="verse"><a name="23">23</a>och till medhjälpare hade han Oholiab, Ahisamaks son, av Dans stam, en man kunnig i snideri och konstvävnad och i konsten att väva brokigt med mörkblått, purpurrött, rosenrött och vitt garn.</span> <span class="verse"><a name="24">24</a>Det guld som användes till arbetet, vid förfärdigandet av hela helgedomen, det guld som hade blivit givet såsom offer, utgjorde sammanlagt tjugunio talenter och sju hundra trettio siklar, efter helgedomssikelns vikt.</span> <span class="verse"><a name="25">25</a>Och det silver som gavs av dem i menigheten, vilka inmönstrades, utgjorde ett hundra talenter och ett tusen sju hundra sjuttiofem siklar, efter helgedomssikelns vikt.</span> <span class="verse"><a name="26">26</a>En beka, det är en halv sikel, efter helgedomssikelns vikt, kom på var person, på var och en som upptogs bland de inmönstrade, var och en som var tjugu år gammal eller därutöver: sex hundra tre tusen fem hundra femtio personer.</span> <span class="verse"><a name="27">27</a>Och de hundra talenterna silver användes till gjutningen av fotstyckena för helgedomen och av fotstyckena för förlåten, ett hundra talenter till ett hundra fotstycken, en talent till vart fotstycke.</span> <span class="verse"><a name="28">28</a>Och de ett tusen sju hundra sjuttiofem siklarna användes till att göra hakar till stolparna och till att överdraga deras knoppar och göra kransar till dem.</span> <span class="verse"><a name="29">29</a>Och den koppar som hade blivit given såsom offer utgjorde sjuttio talenter och två tusen fyra hundra siklar.</span> <span class="verse"><a name="30">30</a>Därav gjorde man fotstyckena till uppenbarelsetältets ingång, så ock kopparaltaret med tillhörande koppargaller och altarets alla tillbehör,</span> <span class="verse"><a name="31">31</a>vidare fotstyckena till förgården, runt omkring, och fotstyckena till förgårdens port, äntligen alla tabernaklets pluggar och alla förgårdens pluggar, runt omkring.</span> </p></div</div></div></body></html>