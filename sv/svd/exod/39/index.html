<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/exod/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/exod">Exodus</a> &gt <strong>Chapter 39</strong></div><p><span class="verse"><a name="1">1</a>Och av det mörkblåa, det purpurröda och det rosenröda garnet gjorde man stickade kläder till tjänsten i helgedomen; och man gjorde de andra heliga kläderna som Aron skulle hava, såsom HERREN hade bjudit Mose.</span> <span class="verse"><a name="2">2</a>Efoden gjorde man av guld och av mörkblått, purpurrött, rosenrött och tvinnat vitt garn.</span> <span class="verse"><a name="3">3</a>Man hamrade ut guldet till tunna plåtar och skar dessa i trådar, så att man kunde väva in det i det mörkblåa, det purpurröda, det rosenröda och det vita garnet, med konstvävnad.</span> <span class="verse"><a name="4">4</a>Till den gjorde man axelstycken, som skulle fästas ihop; vid sina båda ändar fästes den ihop.</span> <span class="verse"><a name="5">5</a>Och skärpet, som skulle sitta på efoden och sammanhålla den, gjordes i ett stycke med den och av samma slags vävnad: av guld och av mörkblått, purpurrött, rosenrött och tvinnat vitt garn, allt såsom HERREN hade bjudit Mose.</span> <span class="verse"><a name="6">6</a>Och onyxstenarna omgav man med flätverk av guld; på dem voro Israels söners namn inristade, på samma sätt som man graverar signetringar.</span> <span class="verse"><a name="7">7</a>Och man satte dem på efodens axelstycken, för att stenarna skulle bringa Israels barn i åminnelse, allt såsom HERREN hade bjudit Mose.</span> <span class="verse"><a name="8">8</a>Bröstskölden gjorde man i konstvävnad, i samma slags vävnad som efoden: av guld och av mörkblått, purpurrött, rosenrött och tvinnat vitt garn.</span> <span class="verse"><a name="9">9</a>Bröstskölden gjordes liksidigt fyrkantig, i form av en väska gjorde man den: ett kvarter lång och ett kvarter bred, i form av en väska.</span> <span class="verse"><a name="10">10</a>Och man besatte den med fyra rader stenar: i första raden en karneol, en topas och en smaragd;</span> <span class="verse"><a name="11">11</a>i andra raden en karbunkel, en safir och en kalcedon;</span> <span class="verse"><a name="12">12</a>i tredje raden en hyacint, en agat och en ametist;</span> <span class="verse"><a name="13">13</a>i fjärde raden en krysolit, en onyx och en jaspis.  Med flätverk av guld blevo de omgivna i sina infattningar.</span> <span class="verse"><a name="14">14</a>Stenarna voro tolv, efter Israels söners namn, en för vart namn; var sten bar namnet på en av de tolv stammarna, inristat på samma sätt som man graverar signetringar.</span> <span class="verse"><a name="15">15</a>Och man gjorde till bröstskölden kedjor i virat arbete, såsom man gör snodder, av rent guld.</span> <span class="verse"><a name="16">16</a>Man gjorde vidare två flätverk av guld och två ringar av guld och satte dessa båda ringar i två av bröstsköldens hörn.</span> <span class="verse"><a name="17">17</a>Och man fäste de båda guldsnodderna vid de båda ringarna, i bröstsköldens hörn.</span> <span class="verse"><a name="18">18</a>Och de två snoddernas båda andra ändar fäste man vid de två flätverken och fäste dem så vid efodens axelstycken på dess framsida.</span> <span class="verse"><a name="19">19</a>Och man gjorde två andra ringar av guld och satte dem i bröstsköldens båda andra hörn, vid den kant därpå, som var vänd inåt mot efoden.</span> <span class="verse"><a name="20">20</a>Och ytterligare gjorde man två ringar av guld och fäste dem vid efodens båda axelstycken, nedtill på dess framsida, där den fästes ihop, ovanför efodens skärp.</span> <span class="verse"><a name="21">21</a>Och man knöt fast bröstskölden med ett mörkblått snöre, som gick från dess ringar in i efodens ringar, så att den satt ovanför efodens skärp, på det att bröstskölden icke skulle lossna från efoden, allt såsom HERREN hade bjudit Mose.</span> <span class="verse"><a name="22">22</a>Efodkåpan gjorde man av vävt tyg, helt och hållet mörkblått.</span> <span class="verse"><a name="23">23</a>Och mitt på kåpan gjordes en öppning, lik öppningen på en pansarskjorta; öppningen omgavs nämligen med en kant, för att den icke skulle slitas sönder.</span> <span class="verse"><a name="24">24</a>Och på kåpans nedre fåll satte man granatäpplen, gjorda av mörkblått, purpurrött och rosenrött tvinnat garn.</span> <span class="verse"><a name="25">25</a>Och man gjorde bjällror av rent guld och satte dessa bjällror mellan granatäpplena runt omkring fållen på kåpan, mellan granatäpplena:</span> <span class="verse"><a name="26">26</a>en bjällra och så ett granatäpple, sedan en bjällra och så åter ett granatäpple, runt omkring fållen på kåpan, att bäras vid tjänstgöringen, såsom HERREN hade bjudit Mose.</span> <span class="verse"><a name="27">27</a>Och man gjorde åt Aron och hans söner livklädnaderna av vitt garn, i vävt arbete,</span> <span class="verse"><a name="28">28</a>huvudbindeln av vitt garn, högtidshuvorna av vitt garn och linnebenkläderna av tvinnat vitt garn,</span> <span class="verse"><a name="29">29</a>äntligen bältet av tvinnat vitt garn och av mörkblått, purpurrött och rosenrött garn, i brokig vävnad, allt såsom HERREN hade bjudit Mose.</span> <span class="verse"><a name="30">30</a>Och man gjorde plåten till det heliga diademet av rent guld, och på den skrev man, såsom man graverar signetringar: »Helgad åt HERREN.»</span> <span class="verse"><a name="31">31</a>Och man fäste vid den ett mörkblått snöre och satte den ovanpå huvudbindeln, allt såsom HERREN hade bjudit Mose.</span> <span class="verse"><a name="32">32</a>Så blev då allt arbetet på uppenbarelsetältets tabernakel fullbordat.  Israels barn utförde det; de gjorde i alla stycken såsom HERREN hade bjudit Mose.</span> <span class="verse"><a name="33">33</a>Och de förde fram till Mose tabernaklet, dess täckelse och alla dess tillbehör, dess häktor, bräder, tvärstänger, stol par och fotstycken,</span> <span class="verse"><a name="34">34</a>överdraget av rödfärgade vädurskinn och överdraget av tahasskinn och den förlåt som skulle hänga framför arken,</span> <span class="verse"><a name="35">35</a>vidare vittnesbördets ark med dess stänger, så ock nådastolen,</span> <span class="verse"><a name="36">36</a>bordet med alla dess tillbehör och skådebröden,</span> <span class="verse"><a name="37">37</a>den gyllene ljusstaken, lamporna som skulle sättas på den och alla dess andra tillbehör, oljan till ljusstaken,</span> <span class="verse"><a name="38">38</a>det gyllene altaret, smörjelseoljan och den välluktande rökelsen, förhänget för ingången till tältet,</span> <span class="verse"><a name="39">39</a>kopparaltaret med tillhörande koppargaller, dess stänger och alla dess tillbehör, bäckenet med dess fotställning.</span> <span class="verse"><a name="40">40</a>omhängena till förgården, dess stolpar och fotstycken, förhänget för porten till förgården, dess streck och pluggar, alla redskap till arbetet vid uppenbarelsetältets tabernakel</span> <span class="verse"><a name="41">41</a>äntligen de stickade kläderna till tjänsten i helgedomen och prästen Arons andra heliga kläder, så ock hans söners prästkläder.</span> <span class="verse"><a name="42">42</a>Såsom HERREN hade bjudit Mose så hade Israels barn i alla stycken gjort allt arbete.</span> <span class="verse"><a name="43">43</a>Och Mose besåg allt arbetet och fann att de hade utfört det, att de hade gjort såsom HERREN hade bjudit.  Och Mose välsignade dem</span> </p></div</div></div></body></html>