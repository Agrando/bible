<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/exod/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/exod">Exodus</a> &gt <strong>Chapter 28</strong></div><p><span class="verse"><a name="1">1</a>Och du skall låta din broder Aron och hans söner med honom, träd fram till dig ur Israels barns krets för att de må bliva plåster åt mig Aron själv och hans söner: Nadab och Abihu, Eleasar och Itamar.</span> <span class="verse"><a name="2">2</a>Och du skall göra åt din broder Aron heliga kläder, till ära och prydnad.</span> <span class="verse"><a name="3">3</a>Och du skall tillsäga alla edra konstförfarna män, som jag har uppfyllt med vishetens ande, att de skola göra kläder åt Aron, för att har må helgas till att bliva präst åt mig.</span> <span class="verse"><a name="4">4</a>Och dessa äro de kläder som de skola göra: bröstsköld, efod, kåpa, rutig livklädnad, huvudbindel och bälte.  De skola göra heliga kläder åt din broder Aron och hans söner, för att han må bliva präst åt mig.</span> <span class="verse"><a name="5">5</a>Och härtill skola de taga av guldet och av det mörkblåa, det purpurröda, det rosenröda och det vita garnet.</span> <span class="verse"><a name="6">6</a>Efoden skola de göra av guld och av mörkblått purpurrött, rosenrött och tvinnat vitt garn, i konstvävnad.</span> <span class="verse"><a name="7">7</a>Den skall vid sina båda ändar hava två axelstycken, som skola fästas ihop, så att den hållen hopfäst.</span> <span class="verse"><a name="8">8</a>Och skärpet, som skall sitta på efoden och sammanhålla den, skall vara av samma slags vävnad och i ett stycke med den: av guld och av mörkblått, purpurrött, rosenrött och tvinnat vitt garn.</span> <span class="verse"><a name="9">9</a>Och du skall taga två onyxstenar och på dem inrista Israels söners namn,</span> <span class="verse"><a name="10">10</a>sex av namnen på den ena stenen och de sex övrigas namn på den andra stenen, efter ättföljd.</span> <span class="verse"><a name="11">11</a>Med stensnidarkonst, såsom man graverar signetringar, skall du inrista Israels söners namn på de två stenarna.  Med nätverk av guld skall du omgiva dessa.</span> <span class="verse"><a name="12">12</a>Och du skall satta de båda stenarna på efodens axelstycken, för att stenarna må bringa Israels barn i åminnelse; Aron skall bära deras namn inför HERRENS ansikte på sina båda axlar, för att bringa dem i åminnelse.</span> <span class="verse"><a name="13">13</a>Och du skall göra flätverk av guld,</span> <span class="verse"><a name="14">14</a>så ock två kedjor av rent guld; i virat arbete skall du göra dessa, såsom man gör snodder.  Och du skall fästa de snodda kedjorna vid flätverken.</span> <span class="verse"><a name="15">15</a>En domssköld skall du göra i konstvävnad; du skall göra den i samma slags vävnad som efoden: av guld och av mörkblått, purpurrött, rosenrött och tvinnat vitt garn skall du göra den.</span> <span class="verse"><a name="16">16</a>Den skall vara liksidigt fyrkantig och hava form av en väska, ett kvarter lång och ett kvarter bred.</span> <span class="verse"><a name="17">17</a>Och du skall besätta den med infattade stenar, ordnade på fyra rader: i första raden en karneol, en topas och en smaragd;</span> <span class="verse"><a name="18">18</a>i andra raden en karbunkel, en safir och en kalcedon;</span> <span class="verse"><a name="19">19</a>i tredje raden en hyacint, en agat och en ametist;</span> <span class="verse"><a name="20">20</a>i fjärde raden en krysolit, en onyx och en jaspis.  Omgivna med flätverk av guld skola de sitta i sin infattning.</span> <span class="verse"><a name="21">21</a>Stenarna skola vara tolv, efter Israels söners namn, en för vart namn; var sten skall bära namnet på en av de tolv stammarna, inristat på samma sätt som man graverar signetringar.</span> <span class="verse"><a name="22">22</a>Och du skall till bröstskölden göra kedjor i virat arbete, såsom man gör snodder, av rent guld.</span> <span class="verse"><a name="23">23</a>Vidare skall du till bröstskölden göra två ringar av guld och sätta dessa båda ringar i två av bröstsköldens hörn.</span> <span class="verse"><a name="24">24</a>Och du skall fästa de båda guldsnodderna vid de båda ringarna, i bröstsköldens hörn.</span> <span class="verse"><a name="25">25</a>Och de två snoddernas båda andra ändar skall du fästa vid de två flätverken och så fästa dem vid efodens axelstycken på dess framsida.</span> <span class="verse"><a name="26">26</a>Och du skall göra två andra ringar av guld och sätta dem i bröstsköldens båda andra hörn, vid den kant därpå, som är vänd inåt mot efoden.</span> <span class="verse"><a name="27">27</a>Och ytterligare skall du göra två ringar av guld och fästa dem vid efodens båda axelstycken, nedtill på dess framsida, där den fästes ihop, ovanför efodens skärp.</span> <span class="verse"><a name="28">28</a>Och man skall knyta fast bröstskölden med ett mörkblått snöre, Som går från dess ringar in i efodens ringar, så att den sitter ovanför efodens skärp, på det att bröstskölden icke må lossna från efoden.</span> <span class="verse"><a name="29">29</a>Aron skall så bära Israels söners namn i domsskölden på sitt hjärta, när han går in helgedomen, för att bringa dem i åminnelse inför HERRENS ansikte beständigt.</span> <span class="verse"><a name="30">30</a>Och du skall lägga urim och tummim in i domsskölden, så att de ligga på Arons hjärta, när han ingår inför HERRENS ansikte; och Aron skall så bära Israels barns dom på sitt hjärta inför HERRENS ansikte beständigt.</span> <span class="verse"><a name="31">31</a>Efodkåpan skall du göra helt och hållet av mörkblått tyg;</span> <span class="verse"><a name="32">32</a>och mitt på den skall vara en öppning för huvudet, och denna öppning skall omgivas med en vävd kant, likasom öppningen på en pansarskjorta, för att den icke slitas sönder.</span> <span class="verse"><a name="33">33</a>Och på dess nedre fåll skall du sätta granatäpplen, gjorda av mörkblått, purpurrött och rosenrött garn, runt omkring fållen, och bjällror av guld mellan dessa runt omkring:</span> <span class="verse"><a name="34">34</a>en bjällra av guld och så ett granatäpple, sedan en bjällra av guld och så åter ett granatäpple, runt omkring fållen på kåpan.</span> <span class="verse"><a name="35">35</a>Och denna skall Aron hava på sig, när han gör tjänst, så att det höres, när han går in i helgedomen inför HERRENS ansikte, och när han går ut -- detta på det att han icke må dö.</span> <span class="verse"><a name="36">36</a>Du skall ock göra en plåt av rent guld, och på den skall du rista, såsom man graverar signetringar: »Helgad åt HERREN.»</span> <span class="verse"><a name="37">37</a>Och du skall fästa den vid ett mörkblått snöre, och den skall sitta på huvudbindeln; på framsidan av huvudbindeln skall den sitta.</span> <span class="verse"><a name="38">38</a>Den skall sitta på Arons panna, och Aron skall bära den missgärning som vidlåder de heliga gåvor Israels barn bära fram, när de giva några heliga gåvor; den skall sitta på hans panna beständigt, för att de må bliva välbehagliga inför HERRENS ansikte.</span> <span class="verse"><a name="39">39</a>Du skall ock väva en rutig livklädnad av vitt garn, och du skall göra en huvudbindel av vitt garn; och ett bälte skall du göra i brokig vävnad.</span> <span class="verse"><a name="40">40</a>Också åt Arons söner skall du göra livklädnader, och du skall göra bälten åt dem; och huvor skall du göra åt dem, till ära och prydnad.  Och detta skall du kläda på din broder Aron och hans söner jämte honom;</span> <span class="verse"><a name="41">41</a>och du skall smörja dem och företaga handfyllning med dem och helga dem till att bliva präster åt mig.</span> <span class="verse"><a name="42">42</a>Och du skall göra åt dem benkläder av linne, som skyla deras blygd; dessa skola räcka från länderna ned på låren.</span> <span class="verse"><a name="43">43</a>Och Aron och hans söner skola hava dem på sig, när de gå in i uppenbarelsetältet eller träda fram till altaret för att göra tjänst i helgedomen -- detta på det att de icke må komma att bära på missgärning och så träffas av döden.  Detta skall vara en evärdlig stadga för honom och hans avkomlingar efter honom.</span> </p></div</div></div></body></html>