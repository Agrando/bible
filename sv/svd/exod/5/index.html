<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/exod/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/exod">Exodus</a> &gt <strong>Chapter 5</strong></div><p><span class="verse"><a name="1">1</a>Därefter kommo Mose och Aron och sade till Farao: »Så säger HERREN, Israels Gud: Släpp mitt folk, så att de kunna hålla högtid åt mig i öknen.»</span> <span class="verse"><a name="2">2</a>Men Farao svarade: »Vem är HERREN, eftersom jag på hans befallning skulle släppa Israel?  Jag vet icke av HERREN och vill ej heller släppa Israel.»</span> <span class="verse"><a name="3">3</a>Då sade de: »Hebréernas Gud har visat sig för oss.  Så låt oss nu gå tre dagsresor in i öknen och offra åt HERREN, vår Gud, för att han icke må komma över oss med pest eller med svärd.»</span> <span class="verse"><a name="4">4</a>Men konungen i Egypten svarade dem: »Mose och Aron, varför dragen I folket ifrån dess arbete?  Gån bort till edra dagsverken.</span> <span class="verse"><a name="5">5</a>Ytterligare sade Farao: »Folket är ju redan alltför talrikt i landet, och likväl viljen I skaffa dem frihet ifrån deras dagsverken!»</span> <span class="verse"><a name="6">6</a>Därefter bjöd Farao samma dag fogdarna och tillsyningsmännen över folket och sade:</span> <span class="verse"><a name="7">7</a>»I skolen icke vidare såsom förut giva folket halm till att göra tegel.  Låten dem själva gå och skaffa sig halm.</span> <span class="verse"><a name="8">8</a>Men samma antal tegel som de förut hava gjort skolen I ändå ålägga dem, utan något avdrag; ty de äro lata, därför ropa de och säga: 'Låt oss gå och offra åt vår Gud.'</span> <span class="verse"><a name="9">9</a>Man måste lägga tungt arbete på dessa människor, så att de därigenom få något att göra och icke akta på lögnaktigt tal.»</span> <span class="verse"><a name="10">10</a>Då gingo fogdarna och tillsyningsmännen över folket ut och sade till folket: »Så säger Farao: Jag vill icke längre giva eder halm.</span> <span class="verse"><a name="11">11</a>Gån själva och skaffen eder halm, var I kunnen finna sådan; men i edert arbete skall intet avdrag göras.»</span> <span class="verse"><a name="12">12</a>Då spridde sig folket över hela Egyptens land och samlade strå för att bruka det såsom halm.</span> <span class="verse"><a name="13">13</a>Och fogdarna drevo på dem och sade: »Fullgören edert arbete, var dag det för den dagen bestämda, likasom när man gav eder halm.»</span> <span class="verse"><a name="14">14</a>Och Israels barns tillsyningsmän, de som Faraos fogdar hade satt över dem, fingo uppbära hugg och slag, och man sade till dem: »Varför haven I icke såsom förut fullgjort edert förelagda dagsverke i tegel, varken i går eller i dag?»</span> <span class="verse"><a name="15">15</a>Då kommo Israels barns tillsyningsmän och ropade till Farao och sade: »Varför gör du så mot dina tjänare?</span> <span class="verse"><a name="16">16</a>Ingen halm giver man åt dina tjänare, och likväl säger man till oss: 'Skaffen fram tegel.'  Och se, dina tjänare få nu uppbära hugg och slag, fastän skulden ligger hos ditt eget folk.»</span> <span class="verse"><a name="17">17</a>Men han svarade: »I ären lata, ja lata ären I.  Därför sägen I: 'Låt oss gå och offra åt HERREN.'</span> <span class="verse"><a name="18">18</a>Nej, gån i stället till edert arbete.  Halm skall man icke giva eder, men det bestämda antalet tegel måsten I ändå lämna.»</span> <span class="verse"><a name="19">19</a>Då märkte Israels barns tillsyningsmän att det var illa ställt för dem, eftersom de hade fått det svaret att de icke skulle få något avdrag i det antal tegel, som de skulle lämna för var dag.</span> <span class="verse"><a name="20">20</a>Och när de kommo ut ifrån Farao, träffade de Mose och Aron, som stodo där för att möta dem;</span> <span class="verse"><a name="21">21</a>och de sade till dem: »Må HERREN hemsöka eder och döma eder, eftersom I haven gjort oss förhatliga för Farao och hans tjänare och satt dem svärdet i hand till att dräpa oss.</span> <span class="verse"><a name="22">22</a>Då vände sig Mose åter till HERREN och sade: »Herre, varför har du gjort så illa mot detta folk?  Varför har du sänt mig?</span> <span class="verse"><a name="23">23</a>Allt ifrån den tid då jag gick till Farao för att tala i ditt namn har han ju gjort illa mot detta folk, och du har ingalunda räddat ditt folk.</span> </p></div</div></div></body></html>