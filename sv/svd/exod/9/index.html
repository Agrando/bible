<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/exod/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/exod">Exodus</a> &gt <strong>Chapter 9</strong></div><p><span class="verse"><a name="1">1</a>Därefter sade HERREN till Mose: »Gå till Farao och tala till honom: Så säger HERREN, hebréernas Gud: Släpp mitt folk, så att de kunna hålla gudstjänst åt mig.</span> <span class="verse"><a name="2">2</a>Ty om du icke vill släppa dem, utan kvarhåller dem längre,</span> <span class="verse"><a name="3">3</a>se, då skall HERRENS hand med en mycket svår pest komma över din boskap på marken, över hästar, åsnor och kameler, över fäkreatur och får.</span> <span class="verse"><a name="4">4</a>Men HERREN skall därvid göra en åtskillnad mellan israeliternas boskap och egyptiernas, så att intet av de djur som tillhöra Israels barn skall dö.»</span> <span class="verse"><a name="5">5</a>Och HERREN bestämde en tid och sade: »I morgon skall HERREN göra så i landet.»</span> <span class="verse"><a name="6">6</a>Och dagen därefter gjorde HERREN så, och all egyptiernas boskap dog.  Men av Israels barns boskap dog icke ett enda djur;</span> <span class="verse"><a name="7">7</a>när Farao sände och hörde efter, se, då hade icke så mycket som ett enda djur av Israels boskap dött.  Men Faraos hjärta var tillslutet, och han släppte icke folket</span> <span class="verse"><a name="8">8</a>Därefter sade HERREN till Mose och Aron: »Tagen edra händer fulla med sot ur smältugnen, och må sedan Mose strö ut det, upp mot himmelen, inför Faraos ögon,</span> <span class="verse"><a name="9">9</a>så skall därav bliva ett damm över hela Egyptens land, och därav skola uppstå bulnader, som slå ut med blåsor, på människor och boskap i hela Egyptens land.»</span> <span class="verse"><a name="10">10</a>Då togo de sot ur smältugnen och trädde inför Farao, och Mose strödde ut det, upp mot himmelen; och därav uppstodo bulnader, som slogo ut med blåsor, på människor och boskap.</span> <span class="verse"><a name="11">11</a>Och spåmännen kunde icke hålla stånd mot Mose för bulnadernas skull, ty bulnader uppstodo på spåmännen såväl som på alla andra egyptier.</span> <span class="verse"><a name="12">12</a>Men HERREN förstockade Faraos hjärta, så att han icke hörde på dem, såsom HERREN hade sagt till Mose.</span> <span class="verse"><a name="13">13</a>Därefter sade HERREN till Mose: »Träd i morgon bittida fram inför Farao och säg till honom: Så säger HERREN, hebréernas Gud: Släpp mitt folk, så att de kunna hålla gudstjänst åt mig.</span> <span class="verse"><a name="14">14</a>Annars skall jag nu sända alla mina hemsökelser över dig själv och över dina tjänare och ditt folk, på det att du må förnimma att ingen är såsom jag på hela jorden.</span> <span class="verse"><a name="15">15</a>Ty jag hade redan räckt ut min land för att slå dig och ditt folk med pest, så att du skulle bliva utrotad från jorden;</span> <span class="verse"><a name="16">16</a>men jag skonade dig, just därför att jag ville låta min kraft bliva uppenbarad för dig och mitt namn bliva förkunnat på hela jorden.</span> <span class="verse"><a name="17">17</a>Om du ytterligare lägger hinder i vägen för mitt folk och icke släpper dem,</span> <span class="verse"><a name="18">18</a>se, då skall jag i morgon vid denna tid låta ett mycket svårt hagel komma, sådant att dess like icke har varit i Egypten, allt ifrån den dag dess grund blev lagd ända till nu.</span> <span class="verse"><a name="19">19</a>Så sänd nu bort och låt bärga din boskap och allt vad du annars har ute på marken.  Ty alla människor och all boskap som då finnas ute på marken och icke hava kommit under tak, de skola träffas av haglet och bliva dödade.»</span> <span class="verse"><a name="20">20</a>Den som nu bland Faraos tjänare fruktade HERRENS ord, han lät sina tjänare och sin boskap söka skydd i husen;</span> <span class="verse"><a name="21">21</a>men den som icke aktade på HERRENS ord, han lät sina tjänare och sin boskap bliva kvar ute på marken.</span> <span class="verse"><a name="22">22</a>Och HERREN sade till Mose: »Räck din hand upp mot himmelen, så skall hagel falla över hela Egyptens land, över människor och boskap och över alla markens örter i Egyptens land.»</span> <span class="verse"><a name="23">23</a>Då räckte Mose sin stav upp mot himmelen, och HERREN lät det dundra och hagla, och eld for ned mot jorden, så lät HERREN hagel komma över Egyptens land.</span> <span class="verse"><a name="24">24</a>Och det haglade, och bland hagelskurarna flammade eld; och haglet var så svårt, att dess like icke hade varit i hela Egyptens land från den tid det blev befolkat.</span> <span class="verse"><a name="25">25</a>Och i hela Egyptens land slog haglet ned allt som fanns på marken, både människor och djur; och haglet slog ned alla markens örter och slog sönder alla markens träd.</span> <span class="verse"><a name="26">26</a>Allenast i landet Gosen, där Israels barn voro, haglade det icke.</span> <span class="verse"><a name="27">27</a>Då sände Farao och lät kalla till sig Mose och Aron och sade till dem: »Jag har syndat denna gång.  Det är HERREN som är rättfärdig; jag och mitt folk hava gjort orätt.</span> <span class="verse"><a name="28">28</a>Bedjen till HERREN, ty hans dunder och hagel har varat länge nog; så skall jag släppa eder, och I skolen icke behöva bliva kvar längre.»</span> <span class="verse"><a name="29">29</a>Mose svarade honom: »När jag kommer ut ur staden, skall jag uträcka mina händer till HERREN; då skall dundret upphöra och intet hagel mer komma, på det att du må förnimma att landet är HERRENS.</span> <span class="verse"><a name="30">30</a>Dock vet jag väl att du och dina tjänare ännu icke frukten för HERREN Gud.»</span> <span class="verse"><a name="31">31</a>Så slogos då linet och kornet ned, ty kornet hade gått i ax och linet stod i knopp;</span> <span class="verse"><a name="32">32</a>men vetet och spälten slogos icke ned, ty de äro sensäd.</span> <span class="verse"><a name="33">33</a>Och Mose gick ifrån Farao ut ur staden och uträckte sina händer till HERREN; och dundret och haglet upphörde, och regnet strömmade icke mer ned på jorden.</span> <span class="verse"><a name="34">34</a>Men när Farao såg att regnet och haglet och dundret hade upphört, framhärdade han i sin synd och tillslöt sitt hjärta, han själv såväl som hans tjänare.</span> <span class="verse"><a name="35">35</a>Så förblev Faraos hjärta förstockat, och han släppte icke Israels barn, såsom HERREN hade sagt genom Mose.</span> </p></div</div></div></body></html>