<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/exod/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/exod">Exodus</a> &gt <strong>Chapter 33</strong></div><p><span class="verse"><a name="1">1</a>Och HERREN sade till Mose: »Upp, drag åstad härifrån med folket som du har fört upp ur Egyptens land, och begiv dig till det land som jag med ed har lovat åt Abraham, Isak och Jakob, i det jag sade: 'Åt din säd skall jag giva det.'</span> <span class="verse"><a name="2">2</a>Jag skall sända en ängel framför dig och förjaga kananéerna, amoréerna, hetiterna, perisséerna, hivéerna och jebuséerna,</span> <span class="verse"><a name="3">3</a>för att du må komma till ett land som flyter av mjölk och honung.  Ty eftersom du är ett hårdnackat folk, vill jag icke själv draga upp med dig; jag kunde då förgöra dig under vägen.»</span> <span class="verse"><a name="4">4</a>När folket hörde detta stränga tal, blevo de sorgsna, och ingen tog sina smycken på sig.</span> <span class="verse"><a name="5">5</a>Och HERREN sade till Mose: »Säg till Israels barn: I ären ett hårdnackat folk.  Om jag allenast ett ögonblick droge med dig, skulle jag förgöra dig.  Men lägg nu av dig dina smycken, så vill jag se till, vad jag skall göra med dig.»</span> <span class="verse"><a name="6">6</a>Så togo då Israels barn av sig sina smycken och voro utan dem allt ifrån vistelsen vid Horebs berg.</span> <span class="verse"><a name="7">7</a>Men Mose hade för sed att taga tältet och slå upp det ett stycke utanför lägret; och han kallade det »uppenbarelsetältet».  Och var och en som ville rådfråga HERREN måste gå ut till uppenbarelsetältet utanför lägret.</span> <span class="verse"><a name="8">8</a>Och så ofta Mose gick ut till tältet, stod allt folket upp, och var och en ställde sig vid ingången till sitt tält och skådade efter Mose, till dess han hade kommit in i tältet.</span> <span class="verse"><a name="9">9</a>Och så ofta Mose kom in i tältet, steg molnstoden ned och blev stående vid ingången till tältet; och han talade med Mose.</span> <span class="verse"><a name="10">10</a>Och allt folket såg molnstoden stå vid ingången till tältet; då föll allt folket ned och tillbad, var och en vid ingången till sitt tält.</span> <span class="verse"><a name="11">11</a>Och HERREN talade med Mose ansikte mot ansikte, såsom när den ena människan talar med den andra.  Sedan vände Mose tillbaka till lägret; men hans tjänare Josua, Nuns son, en ung man, lämnade icke tältet.</span> <span class="verse"><a name="12">12</a>Och Mose sade till HERREN: »Väl säger du till mig: 'För detta folk ditupp'; men du har icke låtit mig veta vem du vill sända med mig Du har dock sagt: 'Jag känner dig vid namn, och du har funnit nåd för mina ögon.'</span> <span class="verse"><a name="13">13</a>Om jag alltså har funnit nåd för dina ögon, så låt mig se dina vägar och lära känna dig; jag vill ju finna nåd för dina ögon.  Och se därtill, att detta folk är ditt folk.»</span> <span class="verse"><a name="14">14</a>Han sade: »Skall jag då själv gå med och föra dig till ro?»</span> <span class="verse"><a name="15">15</a>Han svarade honom: »Om du icke själv vill gå med, så låt oss alls icke draga upp härifrån.</span> <span class="verse"><a name="16">16</a>Ty varigenom skall man kunna veta att jag och ditt folk hava funnit nåd för dina ögon, om icke därigenom att du går med oss, så att vi, jag och ditt folk, utmärkas framför alla andra folk på jorden?»</span> <span class="verse"><a name="17">17</a>HERREN svarade Mose: »Vad du nu har begärt skall jag ock göra; ty du har funnit nåd för mina ögon, och jag känner dig vid namn.»</span> <span class="verse"><a name="18">18</a>Då sade han: »Låt mig alltså se din härlighet.»</span> <span class="verse"><a name="19">19</a>Han svarade: »Jag skall låta all min skönhet gå förbi dig där du står, och jag skall utropa namnet 'HERREN' inför dig; jag skall vara nådig mot den jag vill vara nådig emot, och skall förbarma mig över den jag vill förbarma mig över.</span> <span class="verse"><a name="20">20</a>Ytterligare sade han: »Mitt ansikte kan du dock icke få se, ty ingen människa kan se mig och leva.»</span> <span class="verse"><a name="21">21</a>Därefter sade HERREN: »Se, här är en plats nära intill mig; ställ dig där på klippan.</span> <span class="verse"><a name="22">22</a>När nu min härlighet går förbi, skall jag låta dig stå där i en klyfta på berget, och jag skall övertäcka dig med min hand, till dess jag har gått förbi.</span> <span class="verse"><a name="23">23</a>Sedan skall jag taga bort min hand, och då skall du få se mig på ryggen; men mitt ansikte kan ingen se.»</span> </p></div</div></div></body></html>