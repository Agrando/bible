<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/exod/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/exod">Exodus</a> &gt <strong>Chapter 21</strong></div><p><span class="verse"><a name="1">1</a>Dessa äro de rätter som du skall förelägga dem:</span> <span class="verse"><a name="2">2</a>Om du köper en hebreisk träl, skall han tjäna i sex år, men på det sjunde skall han givas fri, utan lösen.</span> <span class="verse"><a name="3">3</a>Har han kommit allena, så skall han givas fri allena; var han gift, så skall hans hustru givas fri med honom.</span> <span class="verse"><a name="4">4</a>Har hans herre givit honom en hustru, och har denna fött honom söner eller döttrar, så skola hustrun och hennes barn tillhöra hennes herre, och allenast mannen skall givas fri.</span> <span class="verse"><a name="5">5</a>Men om trälen säger: »Jag har min herre, min hustru och mina barn så kära, att jag icke vill givas fri»,</span> <span class="verse"><a name="6">6</a>då skall hans herre föra honom fram för Gud och ställa honom vid dörren eller dörrposten, och hans herre skall genomborra hans öra med en syl; därefter vare han hans träl evärdligen.</span> <span class="verse"><a name="7">7</a>Om någon säljer sin dotter till trälinna, så skall hon icke givas fri såsom trälarna givas fria.</span> <span class="verse"><a name="8">8</a>Misshagar hon sin herre, sedan denne förut har ingått förbindelse med henne, så låte han henne köpas fri.  Till främmande folk have han icke makt att sälja henne, när han så har handlat trolöst mot henne.</span> <span class="verse"><a name="9">9</a>Men om han låter sin son ingå förbindelse med henne, så förunne han henne döttrars rätt.</span> <span class="verse"><a name="10">10</a>Tager han sig ännu en hustru, så göre han icke någon minskning i den förras kost, beklädnad eller äktenskapsrätt.</span> <span class="verse"><a name="11">11</a>Om han icke låter henne njuta sin rätt i dessa tre stycken, så skall hon givas fri, utan lösen och betalning.</span> <span class="verse"><a name="12">12</a>Den som slår någon, så att han dör, han skall straffas med döden.</span> <span class="verse"><a name="13">13</a>Men om han icke traktade efter den andres liv, utan Gud lät denne oförvarandes träffas av hans hand, så skall jag anvisa dig en ort dit han kan fly.</span> <span class="verse"><a name="14">14</a>Men om någon begår det dådet att han dräper sin nästa med list, så skall du gripa honom, vore han ock invid mitt altare, och han måste dö.</span> <span class="verse"><a name="15">15</a>Den som slår sin fader eller sin moder, han skall straffas med döden.</span> <span class="verse"><a name="16">16</a>Den som stjäl en människa, vare sig han sedan säljer den stulne, eller denne finnes kvar hos honom, han skall straffas med döden.</span> <span class="verse"><a name="17">17</a>Den som uttalar förbannelser över sin fader eller sin moder, han skall straffas med döden.</span> <span class="verse"><a name="18">18</a>Om män tvista med varandra, och den ene slår den andre med en sten eller med knuten hand, så att denne väl icke dör, men bliver sängliggande,</span> <span class="verse"><a name="19">19</a>dock att han sedan kommer sig och kan gå ute, stödd vid sin stav, så skall den som slog honom vara fri ifrån straff; allenast ersätte han honom för den tid han har förlorat och besörje sjukvård åt honom.</span> <span class="verse"><a name="20">20</a>Om någon slår sin träl eller sin trälinna med en käpp, så att den slagne dör under hans hand, så skall han straffas därför.</span> <span class="verse"><a name="21">21</a>Men om den slagne lever en eller två dagar, skall han icke straffas, ty det var hans egna penningar.</span> <span class="verse"><a name="22">22</a>Om män träta med varandra, och någon av dem stöter till en havande kvinna, så att hon föder fram sitt foster, men eljest ingen olycka sker, så böte han vad kvinnans man ålägger honom och betale efter skiljedomares prövning.</span> <span class="verse"><a name="23">23</a>Men om olycka sker, skall liv givas för liv,</span> <span class="verse"><a name="24">24</a>öga för öga, tand för tand, hand för hand, fot för fot,</span> <span class="verse"><a name="25">25</a>brännskada för brännskada, sår för sår, blånad för blånad.</span> <span class="verse"><a name="26">26</a>Om någon slår sin träl eller sin trälinna i ögat och fördärvar det, så släppe han den skadade fri, till ersättning för ögat.</span> <span class="verse"><a name="27">27</a>Sammalunda, om någon slår ut en tand på sin träl eller sin trälinna, så släppe han den skadade fri, till ersättning för tanden.</span> <span class="verse"><a name="28">28</a>Om en oxe stångar någon till döds, man eller kvinna, så skall oxen stenas, och köttet må icke ätas; men oxens ägare vara fri ifrån straff.</span> <span class="verse"><a name="29">29</a>Men om oxen förut har haft vanan att stångas, och hans ägare har blivit varnad, men denne ändå icke tager vara på honom, och oxen så dödar någon, man eller kvinna, då skall oxen stenas, och hans ägare skall ock dödas.</span> <span class="verse"><a name="30">30</a>Men skulle lösepenning bliva denne ålagd, så give han till lösen för sitt liv så mycket som ålägges honom.</span> <span class="verse"><a name="31">31</a>Är det en gosse eller en flicka som har blivit stångad av oxen, så skall med denne förfaras efter samma lag.</span> <span class="verse"><a name="32">32</a>Men om oxen stångar en träl eller en trälinna, så skall ägaren giva åt den stångades herre trettio siklar silver, och oxen skall stenas.</span> <span class="verse"><a name="33">33</a>Om någon öppnar en brunn, eller om någon gräver en ny brunn och icke täcker över den, och sedan en oxe eller en åsna faller däri,</span> <span class="verse"><a name="34">34</a>så skall brunnens ägare giva ersättning i penningar åt djurets ägare, men den döda kroppen skall vara hans.</span> <span class="verse"><a name="35">35</a>Om någons oxe stångar en annans oxe, så att denne dör, så skola de sälja den levande oxen och dela betalningen för honom och därjämte dela den döda kroppen.</span> <span class="verse"><a name="36">36</a>Var det däremot känt att oxen förut hade vanan att stångas, men tog hans ägare ändå icke vara på honom, så skall han ersätta oxe med oxe, men den döda kroppen skall vara hans.</span> </p></div</div></div></body></html>