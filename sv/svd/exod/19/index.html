<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/exod/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/exod">Exodus</a> &gt <strong>Chapter 19</strong></div><p><span class="verse"><a name="1">1</a>På den dag då den tredje månaden ingick efter Israels barns uttåg ur Egyptens land kommo de in i Sinais öken.</span> <span class="verse"><a name="2">2</a>Ty de bröto upp från Refidim och kommo så till Sinais öken och lägrade sig i öknen; Israel lägrade sig där mitt emot berget.</span> <span class="verse"><a name="3">3</a>Och Mose steg upp till Gud; då ropade HERREN till honom uppifrån berget och sade: »Så skall du säga till Jakobs hus, så skall du förkunna för Israels barn:</span> <span class="verse"><a name="4">4</a>'I haven själva sett vad jag har gjort med egyptierna, och huru jag har burit eder på örnvingar och fört eder till mig.</span> <span class="verse"><a name="5">5</a>Om I nu hören min röst och hållen mitt förbund, så skolen I vara min egendom framför alla andra folk, ty hela jorden är min;</span> <span class="verse"><a name="6">6</a>Och I skolen vara mig ett rike av präster och ett heligt folk.' Detta är vad du skall tala till Israels barn.</span> <span class="verse"><a name="7">7</a>När Mose kom tillbaka, sammankallade han de äldste i folket och förelade dem allt detta som HERREN hade bjudit honom.</span> <span class="verse"><a name="8">8</a>Då svarade allt folket med en mun och sade: »Allt vad HERREN har talat vilja vi göra.»  Och Mose gick tillbaka till HERREN med folkets svar.</span> <span class="verse"><a name="9">9</a>Och HERREN sade till Mose: »Se, jag skall komma till dig i en tjock molnsky, för att folket skall höra, när jag talar med dig, och så tro på dig evärdligen.»  Och Mose framförde folkets svar till HERREN.</span> <span class="verse"><a name="10">10</a>Då sade HERREN till Mose: »Gå till folket, och helga dem i dag och i morgon, och I åt dem två sina kläder.</span> <span class="verse"><a name="11">11</a>Och må de hålla sig redo till i övermorgon; ty i övermorgon skall HERREN stiga ned på Sinai berg inför allt folkets ögon.</span> <span class="verse"><a name="12">12</a>Och du skall märka ut en gräns för folket runt omkring och säga: 'Tagen eder till vara för att stiga upp på berget eller komma vid dess fot.  Var och en som kommer vid berget skall straffas med döden;</span> <span class="verse"><a name="13">13</a>men ingen hand må komma vid honom, utan han skall stenas eller skjutas ihjäl.  Evad det är djur eller människa, skall en sådan mista livet.'  När jubelhornet ljuder med utdragen ton, då må de stiga upp på berget.»</span> <span class="verse"><a name="14">14</a>Och Mose steg ned från berget till folket och helgade folket, och de tvådde sina kläder.</span> <span class="verse"><a name="15">15</a>Och han sade till folket: »Hållen eder redo till i övermorgon; ingen komme vid en kvinna.»</span> <span class="verse"><a name="16">16</a>På tredje dagen, när det hade blivit morgon, begynte det dundra och blixtra, och en tung molnsky kom över berget, och ett mycket starkt basunljud hördes; och allt folket i lägret bävade.</span> <span class="verse"><a name="17">17</a>Men Mose förde folket ut ur lägret, Gud till mötes; och de ställde sig nedanför berget.</span> <span class="verse"><a name="18">18</a>Och hela Sinai berg höljdes i rök, vid det att HERREN kom ned därpå i eld; och en rök steg upp därifrån, lik röken från en smältugn, och hela berget bävade storligen.</span> <span class="verse"><a name="19">19</a>Och basunljudet blev allt starkare och starkare.  Mose talade, och Gud svarade honom med hög röst.</span> <span class="verse"><a name="20">20</a>Och HERREN steg ned på Sinai berg, på toppen av berget, och HERREN kallade Mose upp till bergets topp; då steg Mose ditupp.</span> <span class="verse"><a name="21">21</a>Och HERREN sade till Mose: »Stig ned och varna folket, så att de icke tränga sig fram för att se HERREN, ty då skola många av dem falla.</span> <span class="verse"><a name="22">22</a>Jämväl prästerna, som få nalkas HERREN, skola helga sig, för att HERREN icke må låta dem drabbas av fördärv.»</span> <span class="verse"><a name="23">23</a>Men Mose svarade HERREN: »Folket kan icke stiga upp på Sinai berg, ty du har själv varnat oss och sagt att jag skulle märka ut en gräns omkring berget och helga det.»</span> <span class="verse"><a name="24">24</a>Då sade HERREN till honom: »Gå ditned, och kom sedan åter upp och hav Aron med dig.  Men prästerna och folket må icke tränga sig fram för att stiga upp till HERREN på det att han icke må låta dem drabbas av fördärv.»</span> <span class="verse"><a name="25">25</a>Och Mose steg ned till folket och sade dem detta.</span> </p></div</div></div></body></html>