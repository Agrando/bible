<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/exod/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/exod">Exodus</a> &gt <strong>Chapter 34</strong></div><p><span class="verse"><a name="1">1</a>Och HERREN sade till Mose: »Hugg ut åt dig två stentavlor, likadana som de förra voro, så vill jag skriva på tavlorna samma ord som stodo på de förra tavlorna, vilka du slog sönder.</span> <span class="verse"><a name="2">2</a>Och var redo till i morgon, du skall då på morgonen stiga upp på Sinai berg och ställa dig på toppen av berget, mig till mötes,</span> <span class="verse"><a name="3">3</a>men ingen må stiga upp med dig, och på hela berget för ingen annan visa sig; ej heller må får och fäkreatur gå i bet framemot detta berg.»</span> <span class="verse"><a name="4">4</a>Och han högg ut två stentavlor likadana som de förra voro.  Och bittida följande morgon begav sig Mose upp på Sinai berg, såsom HERREN hade bjudit honom, och tog de två stentavlorna med sig.</span> <span class="verse"><a name="5">5</a>Då steg HERREN ned i molnskyn.  Och han ställde sig där nära intill honom och åkallade HERRENS namn.</span> <span class="verse"><a name="6">6</a>Och HERREN gick förbi honom, där han stod, och utropade: »HERREN!  HERREN!  -- en Gud, barmhärtig och nådig, långmodig och stor i mildhet och trofasthet,</span> <span class="verse"><a name="7">7</a>som bevarar nåd mot tusenden, som förlåter missgärning och överträdelse och synd, men som ingalunda låter någon bliva ostraffad, utan hemsöker fädernas missgärning på barn och barnbarn och efterkommande i tredje och fjärde led.»</span> <span class="verse"><a name="8">8</a>Då böjde Mose sig med hast ned mot jorden och tillbad</span> <span class="verse"><a name="9">9</a>och sade: »Om jag har funnit nåd för dina ögon, Herre, så må Herren gå med oss.  Ty väl är det ett hårdnackat folk, men du vill ju förlåta oss vår missgärning och synd och taga oss till din arvedel.»</span> <span class="verse"><a name="10">10</a>Han svarade: »Välan, jag vill sluta ett förbund.  Inför hela ditt folk skall jag göra under, sådana som icke hava blivit gjorda i något land eller bland något folk.  Och hela det folk som du tillhör skall se att HERRENS gärningar äro underbara, de som jag skall göra med dig.</span> <span class="verse"><a name="11">11</a>Håll de bud som jag i dag giver dig.  Se, jag skall förjaga för dig amoréerna, kananéerna, hetiterna, perisséerna, hivéerna och jebuséerna.</span> <span class="verse"><a name="12">12</a>Tag dig till vara för att sluta förbund med inbyggarna i det land dit du kommer, och låt dem icke bliva till en snara bland eder.</span> <span class="verse"><a name="13">13</a>Fastmer skolen I bryta ned deras altaren och slå sönder deras stoder och hugga ned deras Aseror.</span> <span class="verse"><a name="14">14</a>Ja, du skall icke tillbedja någon annan gud, ty HERREN heter Nitälskare; en nitälskande Gud är han.</span> <span class="verse"><a name="15">15</a>Du må icke sluta något förbund med landets inbyggare.  Ty i trolös avfällighet löpa de efter sina gudar och offra åt sina gudar; och när de då inbjuda dig, kommer du att äta av deras offer;</span> <span class="verse"><a name="16">16</a>du tager ock deras döttrar till hustrur åt dina söner, och när då deras döttrar i avfällighet löpa efter sina gudar, skola de förleda dina söner till att likaledes löpa efter deras gudar.</span> <span class="verse"><a name="17">17</a>Gjutna gudar skall du icke göra åt dig.</span> <span class="verse"><a name="18">18</a>Det osyrade brödets högtid skall, du hålla: i sju dagar skall du äta osyrat bröd, såsom jag har bjudit dig, på den bestämda tiden i månaden Abib; ty i månaden Abib drog du ut ur Egypten.</span> <span class="verse"><a name="19">19</a>Allt det som öppnar moderlivet skall höra mig till, också allt hankön bland din boskap, som öppnar moderlivet, såväl av fäkreaturen som av småboskapen.</span> <span class="verse"><a name="20">20</a>Men vad som bland åsnor öppnar moderlivet skall du lösa med ett får, och om du icke vill lösa det, skall du krossa nacken på det.  Var förstfödd bland dina söner skall du läsa.  Och ingen skall med tomma händer träda fram inför mitt ansikte.</span> <span class="verse"><a name="21">21</a>Sex dagar skall du arbeta, men på sjunde dagen skall du hålla vilodag; både under plöjningstiden och under skördetiden skall du hålla vilodag.</span> <span class="verse"><a name="22">22</a>Och veckohögtiden skall du hålla, för förstlingen av veteskörden, så ock bärgningshögtiden, när året har gått till ända.</span> <span class="verse"><a name="23">23</a>Tre gånger om året skall allt ditt mankön träda fram inför HERRENS, din herres, Israels Guds, ansikte.</span> <span class="verse"><a name="24">24</a>Ty jag skall fördriva folk för dig och utvidga ditt område; och ingen skall stå efter ditt land, när du drager upp, tre gånger om året, för att träda fram inför HERRENS, din Guds, ansikte.</span> <span class="verse"><a name="25">25</a>Du skall icke offra blodet av mitt slaktoffer jämte något som är syrat.  Och påskhögtidens slaktoffer skall icke lämnas kvar över natten till morgonen.</span> <span class="verse"><a name="26">26</a>Det första av din marks förstlingsfrukter skall du föra till HERRENS, din Guds, hus.  Du skall icke koka en killing i dess moders mjölk.»</span> <span class="verse"><a name="27">27</a>Och HERREN sade till Mose: »Teckna upp åt dig dessa ord; ty i enlighet med dessa ord har jag slutit ett förbund med dig och med Israel.»</span> <span class="verse"><a name="28">28</a>Och han blev kvar där hos HERREN i fyrtio dagar och fyrtio nätter, utan att äta och utan att dricka.  Och han skrev på tavlorna förbundets ord, de tio orden.</span> <span class="verse"><a name="29">29</a>När sedan Mose steg ned från Sinai berg, och på vägen ned från berget hade vittnesbördets två tavlor med sig, visste han icke att hans ansiktes hy hade blivit strålande därav att han hade talat med honom.</span> <span class="verse"><a name="30">30</a>Och när Aron och alla Israels barn sågo huru Moses ansiktes hy strålade, fruktade de för att komma honom nära.</span> <span class="verse"><a name="31">31</a>Men Mose ropade till dem; då vände Aron och menighetens alla hövdingar tillbaka till honom, och Mose talade till dem.</span> <span class="verse"><a name="32">32</a>Därefter kommo alla Israels barn fram till honom, och han gav dem alla de bud som HERREN hade förkunnat för honom på Sinai berg.</span> <span class="verse"><a name="33">33</a>Och när Mose hade slutat sitt tal till dem, hängde han ett täckelse för sitt ansikte.</span> <span class="verse"><a name="34">34</a>Men så ofta Mose skulle träda inför HERRENS ansikte för att tala med honom, lade han av täckelset, till dess han åter gick ut.  Och sedan han hade kommit ut, förkunnade han för Israels barn det som hade blivit honom bjudet.</span> <span class="verse"><a name="35">35</a>Då sågo Israels barn var gång huru Moses ansiktes by strålade, och Mose hängde då åter täckelset över sitt ansikte, till dess han ånyo skulle gå in för att tala med honom.</span> </p></div</div></div></body></html>