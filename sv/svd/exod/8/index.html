<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/exod/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/exod">Exodus</a> &gt <strong>Chapter 8</strong></div><p><span class="verse"><a name="1">1</a>Därefter sade HERREN till Mose: »Gå till Farao och säg till honom: Så säger HERREN: Släpp mitt folk, så att de kunna hålla gudstjänst åt mig.</span> <span class="verse"><a name="2">2</a>Men om du icke vill släppa dem, se, då skall jag hemsöka hela ditt land med paddor.</span> <span class="verse"><a name="3">3</a>Nilfloden skall frambringa ett vimmel av paddor, och de skola stiga upp och komma in i ditt hus och i din sovkammare och upp i din säng, och in i dina tjänares hus och bland ditt folk, och i dina bakugnar och baktråg.</span> <span class="verse"><a name="4">4</a>Ja, på dig själv och ditt folk och alla dina tjänare skola paddorna stiga upp.»</span> <span class="verse"><a name="5">5</a>Och HERREN sade till Mose: »Säg till Aron: Räck ut din hand med din stav över strömmarna, kanalerna och sjöarna, och låt så paddor stiga upp över Egyptens land.»</span> <span class="verse"><a name="6">6</a>Då räckte Aron ut sin hand över Egyptens vatten, och paddor stego upp och övertäckte Egyptens land.</span> <span class="verse"><a name="7">7</a>Men spåmännen gjorde detsamma genom sina hemliga konster och läto paddor stiga upp över Egyptens land.</span> <span class="verse"><a name="8">8</a>Då kallade Farao Mose och Aron till sig och sade: »Bedjen till HERREN, att han tager bort paddorna från mig och mitt folk, så skall jag släppa folket, så att de kunna offra åt HERREN.»</span> <span class="verse"><a name="9">9</a>Mose sade till Farao: »Dig vare tillstatt att förelägga mig en tid inom vilken jag, genom att bedja för dig och dina tjänare och ditt folk, skall skaffa bort paddorna från dig och dina hus, så att de finnas kvar allenast i Nilfloden.</span> <span class="verse"><a name="10">10</a>Han svarade: »Till i morgon.»  Då sade han: »Må det ske såsom du har sagt, så att du får förnimma att ingen är såsom HERREN, vår Gud.</span> <span class="verse"><a name="11">11</a>Paddorna skola vika bort ifrån dig och dina hus och ifrån dina tjänare och ditt folk och skola finnas kvar allenast i Nilfloden.»</span> <span class="verse"><a name="12">12</a>Så gingo Mose och Aron ut ifrån Farao.  Och Mose ropade till HERREN om hjälp mot paddorna som han hade låtit komma över Farao.</span> <span class="verse"><a name="13">13</a>Och HERREN gjorde såsom Mose hade begärt: paddorna dogo och försvunno ifrån husen, gårdarna och fälten.</span> <span class="verse"><a name="14">14</a>Och man kastade dem tillsammans i högar, här en och där en; och landet uppfylldes av stank.</span> <span class="verse"><a name="15">15</a>Men när Farao såg att han hade fått lättnad, tillslöt han sitt hjärta och hörde icke på dem, såsom HERREN hade sagt.</span> <span class="verse"><a name="16">16</a>Därefter sade HERREN till Mose: »Säg till Aron: Räck ut din stav och slå i stoftet på jorden, så skall därav bliva mygg i hela Egyptens land.»</span> <span class="verse"><a name="17">17</a>Och de gjorde så: Aron räckte ut sin hand med sin stav och slog i stoftet på jorden; då kom mygg på människor och boskap.  Av allt stoft på marken blev mygg i hela Egyptens land.</span> <span class="verse"><a name="18">18</a>Och spåmännen ville göra detsamma genom sina hemliga konster och försökte skaffa fram mygg, men de kunde icke.  Och myggen kom på människor och boskap.</span> <span class="verse"><a name="19">19</a>Då sade spåmännen till Farao: »Detta är Guds finger.»  Men Faraos hjärta förblev förstockat, och han hörde icke på dem, såsom HERREN hade sagt.</span> <span class="verse"><a name="20">20</a>Därefter sade HERREN till Mose: »Träd i morgon bittida fram inför Farao -- han går nämligen då ut till vattnet -- och säg till honom: så säger HERREN: Släpp mitt folk, så att de kunna hålla guds tjänst åt mig.</span> <span class="verse"><a name="21">21</a>Ty om du icke släpper mitt folk, de, då skall jag sända svärmar av flugor över dig och dina tjänare och ditt folk och dina hus, så att egyptiernas hus skola bliva uppfyllda av flugsvärmar, ja, själva marken på vilken de stå.</span> <span class="verse"><a name="22">22</a>Men på den dagen skall jag göra ett undantag för landet Gosen, där mitt folk bor, så att inga flugsvärmar skola finnas där, på det att du må förnimma att jag är HERREN här i landet.</span> <span class="verse"><a name="23">23</a>Så skall jag förlossa mitt folk och göra en åtskillnad mellan mitt folk och ditt.  I morgon skall detta tecken ske.»</span> <span class="verse"><a name="24">24</a>Och HERREN gjorde så: stora flugsvärmar kommo in i Faraos och i hans tjänares hus; och överallt i Egypten blev landet fördärvat av flugsvärmarna.</span> <span class="verse"><a name="25">25</a>Då kallade Farao Mose och Aron till sig och sade: »Gån åstad och offren åt eder Gud här i landet.»</span> <span class="verse"><a name="26">26</a>Men Mose svarade: »Det går icke an att vi göra så; ty vi offra åt HERREN, vår Gud, sådant som för egyptierna är en styggelse.  Om vi nu inför egyptiernas ögon offra sådant som för dem är en styggelse, skola de säkert stena oss.</span> <span class="verse"><a name="27">27</a>Så låt oss nu gå tre dagsresor in i öknen och offra åt HERREN, vår Gud, såsom han befaller oss.»</span> <span class="verse"><a name="28">28</a>Då sade Farao: »Jag vill släppa eder, så att I kunnen offra åt HERREN, eder Gud, i öknen; allenast mån I icke gå alltför långt bort.  Bedjen för mig.</span> <span class="verse"><a name="29">29</a>Mose svarade: »Ja, när jag kommer ut från dig, skall jag bedja till HERREN, så att flugsvärmarna i morgon vika bort ifrån Farao, ifrån hans tjänare och hans folk.  Allenast må Farao icke mer handla svikligt och vägra att släppa folket, så att de kunna offra åt HERREN.</span> <span class="verse"><a name="30">30</a>Och Mose gick ut ifrån Farao och bad till HERREN.</span> <span class="verse"><a name="31">31</a>Och HERREN gjorde såsom Mose sade begärt: han skaffade bort flugsvärmarna ifrån Farao, ifrån hans tjänare och hans folk, så att icke en enda fluga blev kvar.</span> <span class="verse"><a name="32">32</a>Men Farao tillslöt sitt hjärta också denna gång och släppte icke folket.</span> </p></div</div></div></body></html>