<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/exod/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/exod">Exodus</a> &gt <strong>Chapter 36</strong></div><p><span class="verse"><a name="1">1</a>Och Besalel och Oholiab och alla andra konstförfarna män, åt vilka HERREN har givit vishet och förstånd till att veta huru de skola utföra allt arbete vid helgedomens förfärdigande, skola utföra det, i alla stycken såsom HERREN har bjudit.»  Andra Mosebok (Exodus), 36 Kapitlet  Förfärdigandet av tabernaklet, dess täckelse, överdrag, brädställning, förlåt och förhänge.</span> <span class="verse"><a name="2">2</a>Därefter kallade Mose till sig Besalel och Oholiab och alla de andra konstförfarna männen, åt vilka HERREN hade givit vishet i hjärtat, alla som av sitt hjärta manades att träda fram för att utföra arbetet.</span> <span class="verse"><a name="3">3</a>Och de mottogo från Mose hela den gärd som Israels barn hade burit fram till utförande av arbetet vid helgedomens förfärdigande.  Men man fortfor att bära fram till honom frivilliga gåvor, morgon efter morgon.</span> <span class="verse"><a name="4">4</a>Då kommo alla de konstförfarna män som utförde allt arbetet till helgedomen, var och en från det arbete som han utförde,</span> <span class="verse"><a name="5">5</a>och sade till Mose: »Folket bär fram mer än som behöves för att verkställa det arbete som HERREN har bjudit oss att utföra.»</span> <span class="verse"><a name="6">6</a>Då bjöd Mose att man skulle låta utropa i lägret: »Ingen, vare sig man eller kvinna, må vidare arbeta för att göra något till helgedomen.»  Så avhölls folket ifrån att bära fram flera gåvor.</span> <span class="verse"><a name="7">7</a>Ty vad man hade skaffat samman var tillräckligt för allt det arbete som skulle göras, och man hade till och med över.</span> <span class="verse"><a name="8">8</a>Så gjorde nu alla de konstförfarna arbetarna tabernaklet av tio tygvåder; av tvinnat vitt garn och av mörkblått, purpurrött och rosenrött garn gjorde man dem, med keruber på, i konstvävnad.</span> <span class="verse"><a name="9">9</a>Var våd gjordes tjuguåtta alnar lång och fyra alnar bred; alla våderna fingo samma mått.</span> <span class="verse"><a name="10">10</a>Och man fogade tillhopa fem av våderna med varandra; likaså fogade man tillhopa de fem övriga våderna med varandra.</span> <span class="verse"><a name="11">11</a>Och man satte öglor av mörkblått garn i kanten på den ena våden, ytterst på det hopfogade stycket; så gjorde man ock i kanten på den våd som satt ytterst i det andra hopfogade stycket.</span> <span class="verse"><a name="12">12</a>Femtio öglor satte man på den ena våden, och femtio öglor satte man ytterst på motsvarande våd i det andra hopfogade stycket, så att öglorna svarade emot varandra.</span> <span class="verse"><a name="13">13</a>Och man gjorde femtio häktor av guld och fogade våderna tillhopa med varandra medelst häktorna, så att tabernaklet utgjorde ett helt.</span> <span class="verse"><a name="14">14</a>Man gjorde och tygvåder av gethår till ett täckelse över tabernaklet; elva sådana våder gjorde man.</span> <span class="verse"><a name="15">15</a>Var våd gjordes trettio alnar lång och fyra alnar bred, de elva våderna fingo samma mått.</span> <span class="verse"><a name="16">16</a>Fem av våderna fogade man tillhopa till ett särskilt stycke,</span> <span class="verse"><a name="17">17</a>och likaledes de sex övriga våderna till ett särskilt stycke.  Och man satte femtio öglor i kanten på den våd som satt ytterst i det ena hopfogade stycket, och femtio öglor satte man i kanten på motsvarande våd i det andra hopfogade stycket.</span> <span class="verse"><a name="18">18</a>Och man gjorde femtio häktor av koppar för att foga tillhopa täckelset, så att det kom att utgöra ett helt.</span> <span class="verse"><a name="19">19</a>Vidare gjorde man ett överdrag av rödfärgade vädurskinn till täckelset, och ytterligare ett överdrag av tahasskinn att lägga ovanpå detta.</span> <span class="verse"><a name="20">20</a>Bräderna till tabernaklet gjorde man av akacieträ och ställde dem upprätt.</span> <span class="verse"><a name="21">21</a>Tio alnar långt och en och en halv aln brett gjordes vart bräde.</span> <span class="verse"><a name="22">22</a>På vart bräde sattes två tappar, förbundna sinsemellan med en list; så gjorde man på alla bräderna till tabernaklet.</span> <span class="verse"><a name="23">23</a>Och av tabernaklets bräder satte man tjugu på södra sidan, söderut.</span> <span class="verse"><a name="24">24</a>Och man gjorde fyrtio fotstycken av silver att sätta under de tjugu bräderna, två fotstycken under vart bräde för dess två tappar.</span> <span class="verse"><a name="25">25</a>Likaledes satte man på tabernaklets andra sida, den norra sidan, tjugu bräder,</span> <span class="verse"><a name="26">26</a>med deras fyrtio fotstycken av silver, två fotstycken under vart bräde.</span> <span class="verse"><a name="27">27</a>Men på baksidan av tabernaklet, västerut, satte man sex bräder.</span> <span class="verse"><a name="28">28</a>Och två bräder satte man på tabernaklets hörn, på baksidan;</span> <span class="verse"><a name="29">29</a>och vartdera av dessa var sammanfogat av två nedtill, och likaledes sammanhängande upptill, till den första ringen.  Så gjorde man med dem båda, i de båda hörnen.</span> <span class="verse"><a name="30">30</a>Således blev det åtta bräder med tillhörande fotstycken av silver, sexton fotstycken, nämligen två fotstycken under vart bräde.</span> <span class="verse"><a name="31">31</a>Och man gjorde tvärstänger av akacieträ, fem till de bräder som voro på tabernaklets ena sida,</span> <span class="verse"><a name="32">32</a>och fem tvärstänger till de bräder som voro på tabernaklets andra sida, och fem tvärstänger till de bräder som voro på tabernaklets baksida, västerut.</span> <span class="verse"><a name="33">33</a>Och man satte den mellersta tvärstången så, att den gick tvärs över, mitt på bräderna, från den ena ändan till den andra.</span> <span class="verse"><a name="34">34</a>Och bräderna överdrog man med guld, och ringarna på dem, i vilka tvärstängerna skulle skjutas in, gjorde man av guld, och tvärstängerna överdrog man med guld.</span> <span class="verse"><a name="35">35</a>Man gjorde ock förlåten av mörkblått, purpurrött, rosenrött och tvinnat vitt garn; man gjorde den i konstvävnad, med keruber på.</span> <span class="verse"><a name="36">36</a>Och man gjorde till den fyra stolpar av akacieträ och överdrog dem med guld, och hakarna till dem gjordes av guld, och man göt till dem fyra fotstycken av silver.</span> <span class="verse"><a name="37">37</a>Och man gjorde ett förhänge för ingången till tältet, i brokig vävnad av mörkblått, purpurrött, rosenrött och tvinnat vitt garn,</span> <span class="verse"><a name="38">38</a>och till detta fem stolpar med deras hakar; och deras knoppar och deras kransar överdrog man med guld, och deras fem fotstycken gjordes av koppar.</span> </p></div</div></div></body></html>