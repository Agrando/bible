<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/exod/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/exod">Exodus</a> &gt <strong>Chapter 11</strong></div><p><span class="verse"><a name="1">1</a>Därefter sade HERREN till Mose: »Ännu en plåga skall jag låta komma över Farao och över Egypten; sedan skall han släppa eder härifrån; ja, han skall till och med driva eder ut härifrån, när han släpper eder.</span> <span class="verse"><a name="2">2</a>Så tala nu till folket, och säg att var och en av dem, man såväl som kvinna, skall av sin nästa begära klenoder av silver och guld.»</span> <span class="verse"><a name="3">3</a>Och HERREN lät folket finna nåd för egyptiernas ögon.  Ja, mannen Mose hade stort anseende i Egyptens land, både hos Faraos tjänare och hos folket.</span> <span class="verse"><a name="4">4</a>Och Mose sade: »Så säger HERREN: Vid midnattstid skall jag gå fram genom Egypten.</span> <span class="verse"><a name="5">5</a>Och då skall allt förstfött i Egyptens land dö, från den förstfödde hos Farao, som sitter på tronen, ända till den förstfödde hos tjänstekvinnan, som arbetar vid handkvarnen, så ock allt förstfött ibland boskapen.</span> <span class="verse"><a name="6">6</a>Och ett stort klagorop skall upphävas i hela Egyptens land, sådant att dess like aldrig har varit hört och aldrig mer skall höras.</span> <span class="verse"><a name="7">7</a>Men icke en hund skall gläfsa mot någon av Israels barn, varken mot människor eller mot boskap.  Så skolen I förnimma att HERREN gör en åtskillnad mellan Egypten och Israel.</span> <span class="verse"><a name="8">8</a>Då skola alla dina tjänare här komma ned till mig och buga sig för mig och säga: 'Drag ut, du själv med allt folket som följer dig.'  Och sedan skall jag draga ut.»  Därefter gick han bort ifrån Farao i vredesmod.</span> <span class="verse"><a name="9">9</a>Men HERREN sade till Mose: »Farao skall neka att höra eder, på det att jag må låta många under ske i Egyptens land.»</span> <span class="verse"><a name="10">10</a>Och Mose och Aron gjorde alla dessa under inför Farao; men HERREN förstockade Faraos hjärta, så att han icke släppte Israels barn ut ur sitt land.</span> </p></div</div></div></body></html>