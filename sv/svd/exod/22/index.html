<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/exod/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/exod">Exodus</a> &gt <strong>Chapter 22</strong></div><p><span class="verse"><a name="1">1</a>Om någon stjäl en oxe eller ett får och slaktar eller säljer djuret, så skall han giva fem oxar i ersättning för oxen, och fyra får för fåret.</span> <span class="verse"><a name="2">2</a>Ertappas tjuven vid inbrottet och bliver slagen till döds, så vilar ingen blodskuld på dråparen.</span> <span class="verse"><a name="3">3</a>Men hade solen gått upp, när de skedde, då är det blodskuld.  Tjuven skall giva full ersättning; äger han intet, så skall han säljas, till gäldande av vad han har stulit.</span> <span class="verse"><a name="4">4</a>Om det stulna djuret, det må vara oxe eller åsna eller får, påträffas levande i hans våld, skall han giva dubbel ersättning.</span> <span class="verse"><a name="5">5</a>Om någon låter avbeta en åker eller vingård, eller släpper sin boskap lös, så att denna betar på en annans åker, då skall han ersätta skadan med det bästa från sin åker och med det bästa från sin vingård.</span> <span class="verse"><a name="6">6</a>Om eld kommer lös och fattar i törnhäckar, och därvid sädesskylar bliva uppbrända eller oskuren säd eller annat på åkern, så skall den som har vållat branden giva full ersättning.</span> <span class="verse"><a name="7">7</a>Om någon giver åt en annan penningar eller gods att förvara, och detta bliver stulet ur hans hus, så skall tjuven, om han ertappas, giva dubbel ersättning.</span> <span class="verse"><a name="8">8</a>Ertappas icke tjuven, då skall man föra husets ägare fram för Gud, på det att det må utrönas om han icke har förgripit sig på sin nästas tillhörighet.</span> <span class="verse"><a name="9">9</a>Om fråga uppstår angående orättrådigt tillgrepp -- det må gälla oxe eller åsna eller får eller kläder eller något annat som har förlorats -- och någon påstår att en orättrådighet verkligen har ägt rum, så skall båda parternas sak komma inför Gud.  Den som Gud dömer skyldig, han skall ersätta den andre dubbelt.</span> <span class="verse"><a name="10">10</a>Om någon giver åt en annan i förvar en åsna eller en oxe eller ett får, eller vilket annat husdjur det vara må, och detta dör eller bliver skadat eller bortrövat, utan att någon ser det,</span> <span class="verse"><a name="11">11</a>Så skall det dem emellan komma till en ed vid HERREN, för att det må utrönas om den ene icke har förgripit sig på den andres tillhörighet; denna ed skall ägaren antaga och den andre behöver icke giva någon ersättning.</span> <span class="verse"><a name="12">12</a>Men om det har blivit bortstulet från honom, då skall han ersätta ägaren därför.</span> <span class="verse"><a name="13">13</a>Har det blivit ihjälrivet, skall han föra fram det ihjälrivna djuret såsom bevis; han behöver då icke giva ersättning därför.</span> <span class="verse"><a name="14">14</a>Om någon lånar ett djur av en annan, och detta bliver skadat eller dör, och dess ägare därvid icke är tillstädes, så skall han giva full ersättning.</span> <span class="verse"><a name="15">15</a>Är dess ägare tillstädes, då behöver han icke giva ersättning.  Var djuret lejt, då är legan ersättning.</span> <span class="verse"><a name="16">16</a>Om någon förför en jungfru som icke är trolovad och lägrar henne, så skall han giva brudgåva för henne och taga henne till hustru.</span> <span class="verse"><a name="17">17</a>Vägrar hennes fader att giva henne åt honom, då skall han gälda en så stor penningsumma som man plägar giva i brudgåva för en jungfru.</span> <span class="verse"><a name="18">18</a>En trollkvinna skall du icke låta leva.</span> <span class="verse"><a name="19">19</a>Var och en som beblandar sig med något djur skall straffas med döden.</span> <span class="verse"><a name="20">20</a>Den som offrar åt andra gudar än åt HERREN allena, han skall givas till spillo.</span> <span class="verse"><a name="21">21</a>En främling skall du icke förorätta eller förtrycka; I haven ju själva varit främlingar i Egyptens land.</span> <span class="verse"><a name="22">22</a>Änkor och faderlösa skolen I icke behandla illa.</span> <span class="verse"><a name="23">23</a>Behandlar du dem illa, så skall jag förvisso höra deras rop, när de ropa till mig;</span> <span class="verse"><a name="24">24</a>och min vrede skall upptändas, och jag skall dräpa eder med svärd; så att edra egna hustrur bliva änkor och edra barn faderlösa.</span> <span class="verse"><a name="25">25</a>Lånar du penningar åt någon fattig hos dig bland mitt folk, så skall du icke handla mot honom såsom en ockrare; I skolen icke pålägga honom någon ränta.</span> <span class="verse"><a name="26">26</a>Har du av din nästa tagit hans mantel i pant, så skall du giva den tillbaka åt honom, innan solen går ned;</span> <span class="verse"><a name="27">27</a>den är ju det enda täcke han har, och med den skyler han sin kropp.  Vad skall han eljest hava på sig, när han ligger och sover?  Om han måste ropa till mig, så skall jag höra, ty jag är barmhärtig.</span> <span class="verse"><a name="28">28</a>Gud skall du icke häda, och över en hövding i ditt folk skall du icke uttala förbannelser.</span> <span class="verse"><a name="29">29</a>Av det som fyller din lada och av det som flyter ifrån din press skall du utan dröjsmål frambära din gåva.  Den förstfödde bland dina söner skall du giva åt mig.</span> <span class="verse"><a name="30">30</a>På samma sätt skall du göra med dina fäkreatur och din småboskap.  I sju dagar skola de stanna hos sina mödrar; på åttonde dagen skall du giva dem åt mig.</span> <span class="verse"><a name="31">31</a>Och I skolen vara mig ett heligt: folk; kött av ett djur som har blivit ihjälrivet på marken skolen I icke äta, åt hundarna skolen I kasta det.</span> </p></div</div></div></body></html>