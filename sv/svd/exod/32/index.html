<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/exod/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/exod">Exodus</a> &gt <strong>Chapter 32</strong></div><p><span class="verse"><a name="1">1</a>Men när folket såg att Mose dröjde att komma ned från berget, församlade de sig omkring Aron och sade till honom: »Upp, gör oss en gud som kan gå framför oss; ty vi veta icke vad som har vederfarits denne Mose, honom som förde oss upp ur Egyptens land.»</span> <span class="verse"><a name="2">2</a>Då sade Aron till dem: »Tagen guldringarna ut ur öronen på edra hustrur, edra söner och edra döttrar, och bären dem till mig.</span> <span class="verse"><a name="3">3</a>Då tog allt folket av sig guldringarna som de hade i öronen, och de buro dem till Aron;</span> <span class="verse"><a name="4">4</a>och han tog emot guldet av dem och formade det med en mejsel och gjorde därav en gjuten kalv.  Och de sade: »Detta är din Gud, Israel, han som har fört dig upp ur Egyptens land.»</span> <span class="verse"><a name="5">5</a>När Aron såg detta, byggde han ett altare åt honom.  Och Aron lät utropa och säga: »I morgon bliver en HERRENS högtid.»</span> <span class="verse"><a name="6">6</a>Dagen därefter stodo de bittida upp och offrade brännoffer och buro fram tackoffer, och folket satte sig ned till att äta och dricka, och därpå stodo de upp till att leka.</span> <span class="verse"><a name="7">7</a>Då sade HERREN till Mose: »Gå ditned, ty ditt folk, som du har fört upp ur Egyptens land, har tagit sig till, vad fördärvligt är.</span> <span class="verse"><a name="8">8</a>De hava redan vikit av ifrån den väg som jag bjöd dem gå; de hava gjort sig en gjuten kalv.  Den hava de tillbett, åt den hava de offrat, och sagt: 'Detta är din Gud, Israel, han som har fört dig upp ur Egyptens land.»</span> <span class="verse"><a name="9">9</a>Och HERREN sade ytterligare till Mose: »Jag ser att detta folk är ett hårdnackat folk.</span> <span class="verse"><a name="10">10</a>Så låt mig nu vara, på det att min vrede må brinna mot dem, och på det att jag må förgöra dem; dig vill jag sedan göra till ett stort folk.»</span> <span class="verse"><a name="11">11</a>Men Mose bönföll inför HERREN, sin Gud, och sade: »HERRE, varför skulle din vrede brinna mot ditt folk, som du med stor kraft och stark hand har fört ut ur Egyptens land?</span> <span class="verse"><a name="12">12</a>Varför skulle egyptierna få säga: 'Till deras olycka har han fört dem ut, till att dräpa dem bland bergen och förgöra dem från jorden'?  Vänd dig ifrån din vredes glöd, och ångra det onda du nu har i sinnet mot ditt folk.</span> <span class="verse"><a name="13">13</a>Tänk på Abraham, Isak och Israel, dina tjänare, åt vilka du med ed vid dig själv har givit det löftet: 'Jag skall göra eder säd talrik såsom stjärnorna på himmelen, och hela det land som jag har talat om skall jag giva åt eder säd, och de skola få det till evärdlig arvedel.'»</span> <span class="verse"><a name="14">14</a>Då ångrade HERREN det onda som han hade hotat att göra mot sitt folk.</span> <span class="verse"><a name="15">15</a>Och Mose vände sig om och steg ned från berget, och han hade med sig vittnesbördets två tavlor.  Och på tavlornas båda sidor var skrivet både på den ena sidan och på den andra var skrivet.</span> <span class="verse"><a name="16">16</a>Och tavlorna voro gjorda av Gud, och skriften var Guds skrift, inristad på tavlorna.</span> <span class="verse"><a name="17">17</a>När Josua nu hörde huru folket skriade, sade han till Mose: »Krigsrop höres i lägret.»</span> <span class="verse"><a name="18">18</a>Men han svarade: »Det är varken segerrop som höres, ej heller är det ett ropande såsom efter nederlag; det är sång jag hör.»</span> <span class="verse"><a name="19">19</a>När sedan Mose kom närmare lägret och fick se kalven och dansen, upptändes hans vrede, och han kastade tavlorna ifrån sig och slog sönder dem nedanför berget.</span> <span class="verse"><a name="20">20</a>Sedan tog han kalven som de hade gjort, och brände den i eld och krossade den till stoft; detta strödde han i vattnet och gav det åt Israels barn att dricka.</span> <span class="verse"><a name="21">21</a>Och Mose sade till Aron: »Vad har folket gjort dig, eftersom du har kommit dem att begå en så stor synd?»</span> <span class="verse"><a name="22">22</a>Aron svarade: »Min herres vrede må icke upptändas; du vet själv att detta folk är ont.</span> <span class="verse"><a name="23">23</a>De sade till mig: 'Gör oss en gud som kan gå framför oss; ty vi veta icke vad som har vederfarits denne Mose, honom som förde oss upp ur Egyptens land.'</span> <span class="verse"><a name="24">24</a>Då sade jag till dem: 'Den som har guld tage det av sig'; och de gåvo det åt mig.  Och jag kastade det i elden, och så kom kalven till.»</span> <span class="verse"><a name="25">25</a>Då nu Mose såg att folket var lössläppt, eftersom Aron, till skadeglädje för deras fiender, hade släppt dem lösa,</span> <span class="verse"><a name="26">26</a>ställde han sig i porten till lägret och ropade: »Var och en som hör HERREN till komme hit till mig.»  Då församlade sig till honom alla Levi barn.</span> <span class="verse"><a name="27">27</a>Och han sade till dem: »Så säger HERREN, Israels Gud: Var och en binde sitt svärd vid sin länd.  Gån så igenom lägret, fram och tillbaka, från den ena porten till den andra, Och dräpen vem I finnen, vore det också broder eller vän eller frände.</span> <span class="verse"><a name="28">28</a>Och Levi barn gjorde såsom Mose hade sagt; och på den dagen föllo av folket vid pass tre tusen män.</span> <span class="verse"><a name="29">29</a>Och Mose sade: »Eftersom I nu haven stått emot edra egna söner och bröder, mån I i dag taga handfyllning till HERRENS tjänst, för att välsignelse i dag må komma över eder.»</span> <span class="verse"><a name="30">30</a>Dagen därefter sade Mose till folket: »I haven begått en stor synd.  Jag vill nu stiga upp till HERREN och se till, om jag kan bringa försoning för eder synd.»</span> <span class="verse"><a name="31">31</a>Och Mose gick tillbaka till HERREN och sade: »Ack, detta folk har begått en stor synd; de hava gjort sig en gud av guld.</span> <span class="verse"><a name="32">32</a>Men förlåt dem nu deras synd; varom icke, så utplåna mig ur boken som du skriver i.»</span> <span class="verse"><a name="33">33</a>Men HERREN svarade Mose: »Den som har syndat mot mig, honom skall jag utplåna ur min bok.</span> <span class="verse"><a name="34">34</a>Gå nu och för folket dit jag har sagt dig; se, min ängel skall gå framför dig.  Men när min hemsökelses dag kommer, skall jag på dem hemsöka deras synd.»</span> <span class="verse"><a name="35">35</a>Så straffade HERREN folket, därför att de hade gjort kalven, den som Aron gjorde.</span> </p></div</div></div></body></html>