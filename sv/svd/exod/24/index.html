<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/exod/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/exod">Exodus</a> &gt <strong>Chapter 24</strong></div><p><span class="verse"><a name="1">1</a>Och han sade till Mose: »Stig upp till HERREN, du själv jämte Aron, Nadab och Abihu och sjuttio av de äldste i Israel; och I skolen tillbedja på avstånd.</span> <span class="verse"><a name="2">2</a>Mose allena må träda fram till HERREN, de andra må icke träda fram; ej heller må folket stiga ditupp med honom.»</span> <span class="verse"><a name="3">3</a>Och Mose kom till folket och förkunnade för det alla HERRENS ord och alla hans rätter.  Då svarade allt folket med en mun och sade: »Efter alla de ord HERREN har talat vilja vi göra.»</span> <span class="verse"><a name="4">4</a>Därefter upptecknade Mose alla HERRENS ord.  Och följande morgon stod han bittida upp och byggde ett altare nedanför berget.  Och han reste där tolv stoder, efter Israels tolv stammar.</span> <span class="verse"><a name="5">5</a>Och han sände israeliternas unga män åstad till att offra brännoffer, så ock slaktoffer av tjurar till tackoffer åt HERREN.</span> <span class="verse"><a name="6">6</a>Och Mose tog hälften av blodet och slog det i skålarna, och den andra hälften av blodet stänkte han på altaret.</span> <span class="verse"><a name="7">7</a>Och han tog förbundsboken och, föreläste den för folket.  Och de sade: »Allt vad HERREN har sagt vilja vi göra och lyda.</span> <span class="verse"><a name="8">8</a>Då tog Mose blodet och stänkte därav på folket och sade: »Se, detta är förbundets blod, det förbunds som HERREN har slutit med eder, i enlighet med alla dessa ord.»</span> <span class="verse"><a name="9">9</a>Och Mose och Aron, Nadab och Abihu och sjuttio av de äldste i Israel stego ditupp.</span> <span class="verse"><a name="10">10</a>Och de fingo se Israels Gud; och under hans fötter var likasom ett inlagt golv av safirer, likt själva himmelen i klarhet.</span> <span class="verse"><a name="11">11</a>Men han lät icke sin hand drabba Israels barns ypperste, utan sedan de hade skådat Gud, åto de och drucko.</span> <span class="verse"><a name="12">12</a>Och HERREN sade till Mose: »Stig upp till mig på berget och bliv kvar där, så skall jag giva dig stentavlorna och lagen och budorden som jag har skrivit, till undervisning för dessa.»</span> <span class="verse"><a name="13">13</a>Då begav sig Mose åstad med sin tjänare Josua; och Mose steg upp på Guds berg.</span> <span class="verse"><a name="14">14</a>Men till de äldste sade han: »Vänten här på oss, till dess att vi komma tillbaka till eder.  Se, Aron och Hur äro hos eder; den som har något att andraga, han må vända sig till dem.»</span> <span class="verse"><a name="15">15</a>Så steg Mose upp på berget, och molnskyn övertäckte berget.</span> <span class="verse"><a name="16">16</a>Och HERRENS härlighet vilade på Sinai berg, och molnskyn övertäckte det i sex dagar; men den sjunde dagen kallade han på Mose ur skyn.</span> <span class="verse"><a name="17">17</a>Och HERRENS härlighet tedde sig inför Israels barns ögon såsom en förtärande eld, på toppen av berget.</span> <span class="verse"><a name="18">18</a>Och Mose gick mitt in i skyn och steg upp på berget.  Sedan blev Mose kvar på berget i fyrtio dagar och fyrtio nätter.</span> </p></div</div></div></body></html>