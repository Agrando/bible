<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/exod/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/exod">Exodus</a> &gt <strong>Chapter 23</strong></div><p><span class="verse"><a name="1">1</a>Du skall icke utsprida falskt rykte; åt den som har en orätt sak skall du icke giva ditt bistånd genom att bliva ett orättfärdigt vittne.</span> <span class="verse"><a name="2">2</a>Du skall icke följa med hopen i vad ont är, eller vittna så i någon sak, att du böjer dig efter hopen och vränger rätten.</span> <span class="verse"><a name="3">3</a>Du skall icke vara partisk för den ringe i någon hans sak.</span> <span class="verse"><a name="4">4</a>Om du träffar på din fiendes oxe eller åsna som har kommit vilse, så skall du föra djuret tillbaka till honom.</span> <span class="verse"><a name="5">5</a>Om du ser din oväns åsna ligga dignad under sin börda, så skall du ingalunda lämna mannen ohulpen, utan hjälpa honom att lösa av bördan.</span> <span class="verse"><a name="6">6</a>Du skall icke i någon sak vränga rätten för den fattige som du har hos dig.</span> <span class="verse"><a name="7">7</a>Du skall hålla dig fjärran ifrån orätt sak; du skall icke dräpa den som är oskyldig och har rätt, ty jag skall icke giva rätt åt någon som är skyldig.</span> <span class="verse"><a name="8">8</a>Du skall icke taga mutor, ty mutor förblinda de seende och förvrida de rättfärdigas sak.</span> <span class="verse"><a name="9">9</a>En främling skall du icke förtrycka; I veten ju huru främlingen känner det, eftersom I själva haven varit främlingar i Egyptens land.</span> <span class="verse"><a name="10">10</a>I sex år skall du beså din jord och inbärga dess gröda;</span> <span class="verse"><a name="11">11</a>men under det sjunde året skall du låta den vila och ligga orörd, för att de fattiga bland ditt folk må äta därav; vad de lämna kvar, det må ätas av markens djur.  Så skall du ock göra med din vingård och med din olivplantering.</span> <span class="verse"><a name="12">12</a>Sex dagar skall du göra ditt arbete, men på sjunde dagen skall du hålla vilodag, för att din oxe och din åsna må hava ro, och din tjänstekvinnas son och främlingen må njuta vila.</span> <span class="verse"><a name="13">13</a>I alla de stycken om vilka jag har talat till eder skolen I taga eder till vara.  Och andra gudars namn skolen I icke nämna; de skola icke höras i din mun.</span> <span class="verse"><a name="14">14</a>Tre gånger om året skall du hålla högtid åt mig.</span> <span class="verse"><a name="15">15</a>Det osyrade brödets högtid skall du hålla: i sju dagar skall du äta osyrat bröd, såsom jag har bjudit dig, på den bestämda tiden i månaden Abib, eftersom du då drog ut ur Egypten; men med tomma händer skall ingen träda fram inför mitt ansikte.</span> <span class="verse"><a name="16">16</a>Du skall ock hålla skördehögtiden, när du skördar förstlingen av ditt arbete, av det du har sått på marken.  Bärgningshögtiden skall du ock hålla, vid årets utgång, när du inbärgar frukten av ditt arbete från marken.</span> <span class="verse"><a name="17">17</a>Tre gånger om året skall allt ditt mankön träda fram inför HERRENS, din Herres, ansikte.</span> <span class="verse"><a name="18">18</a>Du skall icke offra blodet av mitt slaktoffer jämte något som är syrat.  Och det feta av mitt högtidsoffer skall icke lämnas kvar över natten till morgonen.</span> <span class="verse"><a name="19">19</a>Det första av din marks förstlingsfrukter skall du föra till HERRENS, din Guds, hus.  Du skall icke koka en killing i dess moders mjölk.</span> <span class="verse"><a name="20">20</a>Se, jag skall sända en ängel framför dig, som skall bevara dig på vägen och föra dig till den plats som jag har utsett.</span> <span class="verse"><a name="21">21</a>Tag dig till vara inför honom och hör hans röst, var icke gensträvig mot honom, han skall icke hava fördrag med edra överträdelser, ty mitt namn är i honom.</span> <span class="verse"><a name="22">22</a>Men om du hör hans röst och gör allt vad jag säger, så skall jag bliva en fiende till dina fiender och en ovän till dina ovänner.</span> <span class="verse"><a name="23">23</a>Ty min ängel skall gå framför dig och skall föra dig till amoréernas, hetiternas, perisséernas, kananéernas, hivéernas och jebuséernas land, och jag skall utrota dem.</span> <span class="verse"><a name="24">24</a>Du må icke tillbedja deras gudar eller tjäna dem eller göra såsom man där gör, utan du skall slå dem ned i grund och bryta sönder deras stoder.</span> <span class="verse"><a name="25">25</a>Men HERREN, eder Gud, skolen I tjäna, så skall han för dig välsigna både mat och dryck; sjukdom skall jag då ock avvända från dig.</span> <span class="verse"><a name="26">26</a>I ditt land skall då icke finnas någon kvinna som föder i otid eller är ofruktsam.  Dina dagars mått skall jag göra fullt.</span> <span class="verse"><a name="27">27</a>Förskräckelse för mig skall jag sända framför dig och vålla förvirring bland alla de folk som du kommer till, och jag skall driva alla dina fiender på flykten för dig.</span> <span class="verse"><a name="28">28</a>Jag skall sända getingar framför dig, och de skola förjaga hivéerna, kananéerna och hetiterna undan för dig.</span> <span class="verse"><a name="29">29</a>Dock skall jag icke på ett och samma år förjaga dem för dig, på det att icke landet så må bliva en ödemark och vilddjuren föröka sig till din skada;</span> <span class="verse"><a name="30">30</a>utan småningom skall jag förjaga dem för dig, till dess du har förökat dig, så att du kan taga landet till din arvedel.</span> <span class="verse"><a name="31">31</a>Och jag skall låta ditt lands gränser gå från Röda havet till filistéernas hav, och från öknen till floden; ty jag skall giva landets inbyggare i eder hand, och du skall förjaga dem, så att de fly för dig.</span> <span class="verse"><a name="32">32</a>Du må icke sluta förbund med dem eller deras gudar.</span> <span class="verse"><a name="33">33</a>De skola icke få bo kvar i ditt land, på det att de icke må förleda dig till synd mot mig; ty du kunde ju komma att tjäna deras gudar, och detta skulle bliva dig till en snara.</span> </p></div</div></div></body></html>