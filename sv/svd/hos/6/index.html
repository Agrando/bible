<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/hos/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/hos">Hosea</a> &gt <strong>Chapter 6</strong></div><p><span class="verse"><a name="1">1</a>Ja, i sin nöd skola de söka mig: »Kommen, låtom oss vända om till HERREN. Ty han har sargat oss, han skall ock hela oss. Han har slagit oss, han skall ock förbinda oss.</span> <span class="verse"><a name="2">2</a>Han skall om två dagar åter göra oss helbrägda; ja, på tredje dagen skall han låta oss stå upp, så att vi få leva inför honom.</span> <span class="verse"><a name="3">3</a>Så låtom oss lära känna HERREN, ja, låtom oss fara efter att lära känna honom. Hans uppgång är så viss som morgonrodnadens, och han skall komma över oss lik ett regn, lik ett vårregn, som vattnar jorden.»</span> <span class="verse"><a name="4">4</a>Vad skall jag taga mig till med dig Efraim? Vad skall jag taga mig till med dig, Juda? Eder kärlek är ju lik morgonskyn, lik daggen, som tidigt försvinner.</span> <span class="verse"><a name="5">5</a>Därför har jag utdelat mina hugg genom profeterna, därför har jag dräpt dem genom min muns tal; så skall domen över dig stå fram i ljuset.</span> <span class="verse"><a name="6">6</a>Ty jag har behag till kärlek och icke till offer, och till Guds kunskap mer än till brännoffer.</span> <span class="verse"><a name="7">7</a>Men dessa hava på människovis överträtt förbundet; däri hava de handlat trolöst mot mig.</span> <span class="verse"><a name="8">8</a>Gilead är en stad av ogärningsmän, den är full med blodiga spår.</span> <span class="verse"><a name="9">9</a>Och lik en rövarskara, som ligger i försåt för människor, är prästernas hop. De mörda på vägen till Sikem, ja, vad skändligt är göra de.</span> <span class="verse"><a name="10">10</a>I Israels hus har jag sett gruvliga ting; där bedriver Efraim sin otukt, där orenar sig Israel.</span> <span class="verse"><a name="11">11</a>Också för dig, Juda, är en skördetid bestämd, när jag åter upprättar mitt folk.</span> </p></div</div></div></body></html>