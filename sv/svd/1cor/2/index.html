<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/1cor/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/1cor">1 Corinthians</a> &gt <strong>Chapter 2</strong></div><p><span class="verse"><a name="1">1</a>När jag kom till eder, mina bröder, var det också icke med höga ord eller hög visdom som jag kom och frambar för eder Guds vittnesbörd.</span> <span class="verse"><a name="2">2</a>Ty jag hade beslutit mig för, att medan jag var bland eder icke veta om något annat än Jesus Kristus, och honom såsom korsfäst.</span> <span class="verse"><a name="3">3</a>Och jag uppträdde hos eder i svaghet och med fruktan och mycken bävan.</span> <span class="verse"><a name="4">4</a>Och mitt tal och min predikan framställdes icke med övertalande visdomsord, utan med en bevisning i ande och kraft;</span> <span class="verse"><a name="5">5</a>ty eder tro skulle icke vara grundad på människors visdom, utan på Guds kraft.</span> <span class="verse"><a name="6">6</a>Visdom tala vi dock bland dem som äro fullmogna, men en visdom som icke tillhör denna tidsålder eller denna tidsålders mäktige, vilkas makt bliver till intet.</span> <span class="verse"><a name="7">7</a>Nej, vi tala Guds hemliga visdom, den fördolda, om vilken Gud, redan före tidsåldrarnas begynnelse, har bestämt att den skall bliva oss till härlighet,</span> <span class="verse"><a name="8">8</a>och som ingen av denna tidsålders mäktige har känt; ty om de hade känt den, så hade de icke korsfäst härlighetens Herre.</span> <span class="verse"><a name="9">9</a>Vi tala -- såsom det heter i skriften -- »vad intet öga har sett och intet öra har hört, och vad ingen människas hjärta har kunnat tänka, vad Gud har berett åt dem som älska honom».</span> <span class="verse"><a name="10">10</a>Ty för oss har Gud uppenbarat det genom sin Ande.  Anden utrannsakar ju allt, ja ock Guds djuphet.</span> <span class="verse"><a name="11">11</a>Ty vilken människa vet vad som är i en människa, utom den människans egen ande?  Likaså känner ingen vad som är i Gud, utom Guds Ande.</span> <span class="verse"><a name="12">12</a>Men vi hava icke fått världens ande, utan den Ande som är av Gud, för att vi skola veta vad som har blivit oss skänkt av Gud.</span> <span class="verse"><a name="13">13</a>Om detta tala vi ock, icke med sådana ord som mänsklig visdom lär oss, utan med sådana ord som Anden lär oss; vi hava ju att tyda andliga ting för andliga människor.</span> <span class="verse"><a name="14">14</a>Men en »själisk» människa tager icke emot vad som hör Guds Ande till.  Det är henne en dårskap, och hon kan icke förstå det, ty det måste utgrundas på ett andligt sätt.</span> <span class="verse"><a name="15">15</a>Den andliga människan åter kan utgrunda allt, men själv kan hon icke utgrundas av någon.</span> <span class="verse"><a name="16">16</a>Ty »vem har lärt känna Herrens sinne, så att han skulle kunna undervisa honom?» Men vi hava Kristi sinne.</span> </p></div</div></div></body></html>