<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/1cor/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/1cor">1 Corinthians</a> &gt <strong>Chapter 9</strong></div><p><span class="verse"><a name="1">1</a>Är jag icke fri?  Är jag icke en apostel?  Har jag icke sett Jesus, vår Herre?  Ären icke I mitt verk i Herren?</span> <span class="verse"><a name="2">2</a>Om jag icke för andra är en apostel, så är jag det åtminstone för eder, ty I själva ären i Herren inseglet på mitt apostlaämbete.</span> <span class="verse"><a name="3">3</a>Detta är mitt försvar mot dem som sätta sig till doms över mig.</span> <span class="verse"><a name="4">4</a>Skulle vi kanhända icke hava rätt att få mat och dryck?</span> <span class="verse"><a name="5">5</a>Skulle vi icke hava rätt att få såsom hustru föra med oss på våra resor någon som är en syster, vi likaväl som de andra apostlarna och Herrens bröder och särskilt Cefas?</span> <span class="verse"><a name="6">6</a>Eller äro jag och Barnabas de enda som icke hava rätt att vara fritagna ifrån kroppsarbete?</span> <span class="verse"><a name="7">7</a>Vem tjänar någonsin i krig på egen sold?  Vem planterar en vingård och äter icke dess frukt?  Eller vem vaktar en hjord och förtär icke mjölk från hjorden?</span> <span class="verse"><a name="8">8</a>Icke talar jag väl detta därför att människor pläga så tala? Säger icke själva lagen detsamma?</span> <span class="verse"><a name="9">9</a>I Moses' lag är ju skrivet: »Du skall icke binda munnen till på oxen som tröskar.»  Månne det är om oxarna som Gud har sådan omsorg?</span> <span class="verse"><a name="10">10</a>Eller säger han det icke i alla händelser med tanke på oss? Jo, för vår skull blev det skrivet, att den som plöjer bör plöja med en förhoppning, och att den som tröskar bör göra det i förhoppning om att få sin del.</span> <span class="verse"><a name="11">11</a>Om vi hava sått åt eder ett utsäde av andligt gott, är det då för mycket, om vi få inbärga från eder en skörd av lekamligt gott?</span> <span class="verse"><a name="12">12</a>Om andra hava en viss rättighet över eder, skulle då icke vi än mer hava det?  Och likväl hava vi icke gjort bruk av den rättigheten, utan vi fördraga allt, för att icke lägga något hinder i vägen för Kristi evangelium.</span> <span class="verse"><a name="13">13</a>I veten ju att de som förrätta tjänsten i helgedomen få sin föda ifrån helgedomen, och att de som äro anställda vid altaret få sin del, när altaret får sin.</span> <span class="verse"><a name="14">14</a>Så har ock Herren förordnat att de som förkunna evangelium skola hava sitt uppehälle av evangelium.</span> <span class="verse"><a name="15">15</a>Men jag för min del har icke gjort bruk av någon sådan förmån.  Detta skriver jag nu icke, för att jag själv skall få någon sådan; långt hellre ville jag dö.  Nej, ingen skall göra min berömmelse om intet.</span> <span class="verse"><a name="16">16</a>Ty om jag förkunnar evangelium, så är detta ingen berömmelse för mig.  Jag måste ju så göra; och ve mig, om jag icke förkunnade evangelium!</span> <span class="verse"><a name="17">17</a>Gör jag det av egen drift, så har jag rätt till lön; men då jag nu icke gör det av egen drift, så är den syssla som jag är betrodd med allenast en livegen förvaltares.  --</span> <span class="verse"><a name="18">18</a>Vilken är alltså min lön?  Jo, just den, att när jag förkunnar evangelium, så gör jag detta utan kostnad för någon, i det att jag avstår från att göra bruk av den rättighet jag har såsom förkunnare av evangelium.</span> <span class="verse"><a name="19">19</a>Ty fastän jag är fri och oberoende av alla, har jag dock gjort mig till allas tjänare, för att jag skall vinna dess flera.</span> <span class="verse"><a name="20">20</a>För judarna har jag blivit såsom en jude, för att kunna vinna judar; för dom som stå under lagen har jag, som själv icke står under lagen, blivit såsom stode jag under lagen, för att kunna vinna dem som stå under lagen.</span> <span class="verse"><a name="21">21</a>För dem som äro utan lag har jag, som icke är utan Guds lag, men är i Kristi lag, blivit såsom vore jag utan lag, för att jag skall vinna dem som äro utan lag.</span> <span class="verse"><a name="22">22</a>För de svaga har jag blivit svag, för att kunna vinna de svaga; för alla har jag blivit allt, för att jag i alla händelser skall frälsa några.</span> <span class="verse"><a name="23">23</a>Men allt gör jag för evangelii skull, för att också jag skall bliva delaktig av dess goda.</span> <span class="verse"><a name="24">24</a>I veten ju, att fastän de som löpa på tävlingsbanan allasammans löpa, så vinner allenast en segerlönen.  Löpen såsom denne, för att I mån vinna lönen.</span> <span class="verse"><a name="25">25</a>Men alla som vilja deltaga i en sådan tävlan pålägga sig återhållsamhet i alla stycken: dessa för att vinna en förgänglig segerkrans, men vi för att vinna en oförgänglig.</span> <span class="verse"><a name="26">26</a>Jag för min del löper alltså icke såsom gällde det ett ovisst mål; jag kämpar icke likasom en man som hugger i vädret.</span> <span class="verse"><a name="27">27</a>Fastmer tuktar jag min kropp och kuvar den, för att jag icke, när jag predikar för andra, själv skall komma till korta vid provet.</span> </p></div</div></div></body></html>