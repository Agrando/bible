<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/1cor/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/1cor">1 Corinthians</a> &gt <strong>Chapter 1</strong></div><p><span class="verse"><a name="1">1</a>Paulus, genom Guds vilja kallad till Kristi Jesu apostel, så ock brodern Sostenes,</span> <span class="verse"><a name="2">2</a>hälsar den Guds församling som finnes i Korint, de i Kristus Jesus helgade, dem som äro kallade och heliga, jämte alla andra som åkalla vår Herres, Jesu Kristi, namn, på alla orter där de eller vi bo.</span> <span class="verse"><a name="3">3</a>Nåd vare med eder och frid ifrån Gud, vår Fader, och Herren Jesus Kristus.</span> <span class="verse"><a name="4">4</a>Jag tackar Gud alltid för eder skull, för den Guds nåd som har blivit eder given i Kristus Jesus,</span> <span class="verse"><a name="5">5</a>att I haven i honom blivit rikligen begåvade i alla stycken, i fråga om allt vad tal och kunskap heter.</span> <span class="verse"><a name="6">6</a>Så har ju ock vittnesbördet om Kristus blivit befäst hos eder,</span> <span class="verse"><a name="7">7</a>så att I icke stån tillbaka i fråga om någon nådegåva, medan I vänten på vår Herres, Jesu Kristi, uppenbarelse.</span> <span class="verse"><a name="8">8</a>Han skall ock göra eder ståndaktiga intill änden, så att I ären ostraffliga på vår Herres, Jesu Kristi, dag.</span> <span class="verse"><a name="9">9</a>Gud är trofast, han genom vilken I haven blivit kallade till gemenskap med hans Son, Jesus Kristus, vår Herre.</span> <span class="verse"><a name="10">10</a>Men jag förmanar eder, mina bröder, vid vår Herres, Jesu Kristi, namn, att alla vara eniga i edert tal och att icke låta söndringar finnas bland eder, utan hålla fast tillhopa i samma sinnelag och samma tänkesätt.</span> <span class="verse"><a name="11">11</a>Det har nämligen av Kloes husfolk blivit mig berättat om eder, mina bröder, att tvister hava uppstått bland eder.</span> <span class="verse"><a name="12">12</a>Härmed menar jag att bland eder den ene säger: »Jag håller mig till Paulus», den andre: »Jag håller mig till Apollos», en annan: »Jag håller mig till Cefas», åter en annan: »Jag håller mig till Kristus.»  --</span> <span class="verse"><a name="13">13</a>Är då Kristus delad?  Icke blev väl Paulus korsfäst för eder? Och icke bleven I väl döpta i Paulus' namn?</span> <span class="verse"><a name="14">14</a>Jag tackar Gud för att jag icke har döpt någon bland eder utom Krispus och Gajus,</span> <span class="verse"><a name="15">15</a>så att ingen kan säga att I haven blivit döpta i mitt namn.</span> <span class="verse"><a name="16">16</a>Dock, jag har döpt också Stefanas' husfolk; om jag eljest har döpt någon vet jag icke.</span> <span class="verse"><a name="17">17</a>Ty Kristus har icke sänt mig till att döpa, utan till att förkunna evangelium, och detta icke med en visdom som består i ord, för att Kristi kors icke skall berövas sin kraft.</span> <span class="verse"><a name="18">18</a>Ty talet om korset är visserligen en dårskap för dem som gå förlorade, men för oss som bliva frälsta är det en Guds kraft.</span> <span class="verse"><a name="19">19</a>Det är ju skrivet: »Jag skall göra de visas vishet om intet, och de förståndigas förstånd skall jag slå ned.»</span> <span class="verse"><a name="20">20</a>Ja, var äro de visa?  Var äro de skriftlärda?  Var äro denna tidsålders klyftiga män?  Har icke Gud gjort denna världens visdom till dårskap?</span> <span class="verse"><a name="21">21</a>Jo, eftersom världen icke genom sin visdom lärde känna Gud i hans visdom, behagade det Gud att genom den dårskap han lät predikas frälsa dem som tro.</span> <span class="verse"><a name="22">22</a>Ty judarna begära tecken, och grekerna åstunda visdom,</span> <span class="verse"><a name="23">23</a>vi åter predika en korsfäst Kristus, en som för judarna är en stötesten och för hedningarna en dårskap,</span> <span class="verse"><a name="24">24</a>men som för de kallade, vare sig judar eller greker, är en Kristus som är Guds kraft och Guds visdom.</span> <span class="verse"><a name="25">25</a>Ty Guds dårskap är visare än människor, och Guds svaghet är starkare än människor.</span> <span class="verse"><a name="26">26</a>Ty betänken, mina bröder, huru det var vid eder kallelse: icke många som voro visa efter köttet blevo kallade, icke många mäktiga, icke många av förnämlig släkt.</span> <span class="verse"><a name="27">27</a>Men det som för världen var dåraktigt, det utvalde Gud, för att han skulle låta de visa komma på skam.</span> <span class="verse"><a name="28">28</a>Och det som i världen var svagt, det utvalde Gud, för att han skulle låta det starka komma på skam.  Och det som i världen var ringa och föraktat, det utvalde Gud -- ja, det som ingenting var -- för att han skulle göra det till intet, som någonting var.</span> <span class="verse"><a name="29">29</a>Ty han ville icke att något kött skulle kunna berömma sig inför Gud.</span> <span class="verse"><a name="30">30</a>Men hans verk är det, att I ären i Kristus Jesus, som för oss har blivit till visdom från Gud, till rättfärdighet och helgelse och till förlossning,</span> <span class="verse"><a name="31">31</a>för att så skall ske, som det är skrivet: »Den som vill berömma sig, han berömme sig av Herren.»</span> </p></div</div></div></body></html>