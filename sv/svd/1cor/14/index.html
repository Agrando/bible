<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/1cor/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/1cor">1 Corinthians</a> &gt <strong>Chapter 14</strong></div><p><span class="verse"><a name="1">1</a>Faren efter kärleken, men varen ock ivriga att undfå de andliga gåvorna, framför allt profetians gåva.</span> <span class="verse"><a name="2">2</a>Ty den som talar tungomål, han talar icke för människor, utan för Gud; ingen förstår honom ju, han talar i andehänryckning hemlighetsfulla ord.</span> <span class="verse"><a name="3">3</a>Men den som profeterar, han talar för människor, dem till uppbyggelse och förmaning och tröst.</span> <span class="verse"><a name="4">4</a>Den som talar tungomål uppbygger allenast sig själv, men den som profeterar, han uppbygger en hel församling.</span> <span class="verse"><a name="5">5</a>Jag skulle väl vilja att I alla taladen tungomål, men ännu hellre ville jag att I profeteraden.  Den som profeterar är förmer än den som talar tungomål, om nämligen den senare icke därjämte uttyder sitt tal, så att församlingen får någon uppbyggelse.</span> <span class="verse"><a name="6">6</a>Ja, mina bröder, om jag komme till eder och talade tungomål, vad gagn gjorde jag eder därmed, såframt jag icke därjämte genom mitt tal meddelade eder antingen någon uppenbarelse eller någon kunskap eller någon profetia eller någon undervisning?</span> <span class="verse"><a name="7">7</a>Gäller det icke jämväl om livlösa ting som giva ljud ifrån sig, det må nu vara en flöjt eller en harpa, att vad som spelas på dem icke kan uppfattas, om de icke giva ifrån sig toner som kunna skiljas från varandra?</span> <span class="verse"><a name="8">8</a>Likaså, om den signal som basunen giver är otydlig, vem gör sig då redo till strid?</span> <span class="verse"><a name="9">9</a>Detsamma gäller nu för eder; om I icke med edra tungor frambringen begripliga ord, huru skall man då kunna förstå vad I talen?  Då bliver det ju ett tal i vädret.</span> <span class="verse"><a name="10">10</a>Det finnes här i världen olika språk, vem vet huru många, och bland dem finnes intet vars ljud äro utan mening.</span> <span class="verse"><a name="11">11</a>Men om jag nu icke förstår språket, så bliver jag en främling för den som talar, och den som talar bliver en främling för mig.</span> <span class="verse"><a name="12">12</a>Detta gäller ock för eder; när I ären ivriga att undfå andliga gåvor, så må eder strävan efter att dessa hos eder skola överflöda hava församlingens uppbyggelse till mål.</span> <span class="verse"><a name="13">13</a>Därför må den som talar tungomål bedja om att han ock må kunna uttyda.</span> <span class="verse"><a name="14">14</a>Ty om jag talar tungomål, när jag beder, så beder visserligen min ande, men mitt förstånd kommer ingen frukt åstad.</span> <span class="verse"><a name="15">15</a>Vad följer då härav?  Jo, jag skall väl bedja med anden, men jag skall ock bedja med förståndet; jag skall väl lovsjunga med anden, men jag skall ock lovsjunga med förståndet.</span> <span class="verse"><a name="16">16</a>Eljest, om du lovar Gud med anden, huru skola de som sitta på de olärdas plats då kunna säga sitt »amen» till din tacksägelse? De förstå ju icke vad du säger.</span> <span class="verse"><a name="17">17</a>Om än din tacksägelse är god, så bliva de andra dock icke uppbyggda därav.  --</span> <span class="verse"><a name="18">18</a>Gud vare tack, jag talar tungomål mer än I alla;</span> <span class="verse"><a name="19">19</a>och dock vill jag hellre i församlingen tala fem ord med mitt förstånd, till undervisning jämväl för andra, än tio tusen ord i tungomål.</span> <span class="verse"><a name="20">20</a>Mina bröder, varen icke barn till förståndet; nej varen barn i ondskan, men varen fullmogna till förståndet.</span> <span class="verse"><a name="21">21</a>Det är skrivet i lagen: »Genom människor med främmande tungomål och genom främlingars läppar skall jag tala till detta folk, men icke ens så skola de höra på mig, säger Herren.»</span> <span class="verse"><a name="22">22</a>Alltså äro »tungomålen» ett tecken, ej för dem som tro, utan för dem som icke tro; profetian däremot är ett tecken, ej för dem som icke tro, utan för dem som tro.</span> <span class="verse"><a name="23">23</a>Om nu hela församlingen komme tillhopa till gemensamt möte, och alla där talade tungomål, och så några som vore olärda komme ditin, eller några som icke trodde, skulle då icke dessa säga att I voren ifrån edra sinnen?</span> <span class="verse"><a name="24">24</a>Om åter alla profeterade, och så någon som icke trodde, eller som vore olärd komme ditin, då skulle denne känna sig avslöjad av alla och av alla utrannsakad.</span> <span class="verse"><a name="25">25</a>Vad som vore fördolt i hans hjärta bleve då uppenbart, och så skulle han falla ned på sitt ansikte och tillbedja Gud och betyga att »Gud verkligen är i eder».</span> <span class="verse"><a name="26">26</a>Vad följer då härav, mina bröder?  Jo, när I kommen tillsammans, så har var och en något särskilt att meddela: den ene har en psalm, den andre något till undervisning, en annan åter någon uppenbarelse, en talar tungomål, en annan uttyder; allt detta må nu ske så, att det länder till uppbyggelse.</span> <span class="verse"><a name="27">27</a>Vill man tala tungomål, så må för var gång två eller högst tre få tala, och av dessa en i sänder, och en må uttyda det.</span> <span class="verse"><a name="28">28</a>Är ingen uttydare tillstädes, så må de tiga i församlingen och tala allenast för sig själva och för Gud.</span> <span class="verse"><a name="29">29</a>Av dem som vilja profetera må två eller tre få tala, och de andra må döma om det som talas.</span> <span class="verse"><a name="30">30</a>Men om någon annan som sitter där får en uppenbarelse, då må den förste tiga.</span> <span class="verse"><a name="31">31</a>Ty I kunnen alla få profetera, den ene efter den andre, så att alla bliva undervisade och alla förmanade;</span> <span class="verse"><a name="32">32</a>och profeters andar äro profeterna underdåniga.</span> <span class="verse"><a name="33">33</a>Gud är ju icke oordningens Gud, utan fridens.</span> <span class="verse"><a name="34">34</a>Såsom kvinnorna tiga i alla andra de heligas församlingar, så må de ock tiga i edra församlingar.  Det är dem icke tillstatt att tala, utan de böra underordna sig, såsom lagen bjuder.</span> <span class="verse"><a name="35">35</a>Vilja de hava upplysning om något, så må de hemma fråga sina män; ty det är en skam för en kvinna att tala i församlingen.  --</span> <span class="verse"><a name="36">36</a>Eller är det från eder som Guds ord har utgått?  Eller har det kommit allenast till eder?</span> <span class="verse"><a name="37">37</a>Om någon menar sig vara en profet eller en man med andegåva, så må han ock inse att vad jag skriver till eder är Herrens bud.</span> <span class="verse"><a name="38">38</a>Men vill någon icke inse detta, så vare det hans egen sak.</span> <span class="verse"><a name="39">39</a>Alltså, mina bröder, varen ivriga att undfå profetians gåva och förmenen ej heller någon att tala tungomål.</span> <span class="verse"><a name="40">40</a>Men låten allt tillgå på höviskt sätt och med ordning.</span> </p></div</div></div></body></html>