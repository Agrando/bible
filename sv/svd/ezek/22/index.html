<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ezek/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ezek">Ezekiel</a> &gt <strong>Chapter 22</strong></div><p><span class="verse"><a name="1">1</a>Och HERRENS ord kom till mig; han sade:</span> <span class="verse"><a name="2">2</a>Du människobarn, vill du döma ja, vill du döma blodstaden? Förehåll henne då alla hennes styggelser</span> <span class="verse"><a name="3">3</a>och säg: Så säger Herren, HERREN: Du stad som utgjuter dina invånares blod, så att din stund måste komma, du som gör eländiga avgudar åt dig och så bliver orenad!</span> <span class="verse"><a name="4">4</a>Genom det blod som du har utgjutit har du ådragit dig skuld, och genom de eländiga avgudar som du har gjort har du orenat dig; så har du påskyndat dina dagars slut och nu hunnit gränsen för dina år.  Därför skall jag låta dig bliva till smälek för folken och till spott för alla länder.</span> <span class="verse"><a name="5">5</a>Ja, både nära och fjärran skall man bespotta dig, du vilkens namn är skändat, du förvirringens stad.</span> <span class="verse"><a name="6">6</a>Se, hos dig trotsa Israels hövdingar var och en på sin arm, om det gäller att utgjuta blod.</span> <span class="verse"><a name="7">7</a>Över fader och moder uttalar man förbannelser hos dig; mot främlingen övar man våld hos dig; den faderlöse och änkan förtrycker man hos dig.</span> <span class="verse"><a name="8">8</a>Mina heliga ting föraktar du, och mina sabbater ohelgar du.</span> <span class="verse"><a name="9">9</a>Förtalare finnas hos dig, om det gäller att utgjuta blod.  Man håller hos dig offermåltider på bergen; man bedriver hos dig vad skändligt är.</span> <span class="verse"><a name="10">10</a>Man blottar sin faders blygd hos dig; man kränker hos dig kvinnan, när hon har sin orenhets tid.</span> <span class="verse"><a name="11">11</a>Man bedriver styggelse, var och en med sin nästas hustru; ja, man orenar i skändlighet sin sons hustru; man kränker hos dig sin syster, sin faders dotter.</span> <span class="verse"><a name="12">12</a>Man tager hos dig mutor för att utgjuta blod; ja, du ockrar och tager ränta och skinnar din nästa med våld, och mig förgäter du, säger Herren, HERREN.</span> <span class="verse"><a name="13">13</a>Men se, jag slår mina händer tillsammans i harm över det skinneri du övar, och i harm över det blod som du utgjuter hos dig.</span> <span class="verse"><a name="14">14</a>Menar du att ditt mod skall bestå, eller att dina händer skola vara starka nog, när tiden kommer, att jag utför mitt verk på dig?  Jag HERREN, har talat, och jag fullbordar det också.</span> <span class="verse"><a name="15">15</a>Jag skall förskingra dig bland folken och förströ dig i länderna; så skall jag taga bort ifrån dig all din orenhet.</span> <span class="verse"><a name="16">16</a>Du skall bliva vanärad inför folkens ögon, genom din egen skuld; och du skall förnimma att jag är HERREN.</span> <span class="verse"><a name="17">17</a>Och HERRENS ord kom till mig; han sade:</span> <span class="verse"><a name="18">18</a>Du människobarn, Israels hus har för mig blivit slagg; de äro allasammans blott koppar, tenn, järn och bly i ugnen; de äro ett silver som kan räknas för slagg.</span> <span class="verse"><a name="19">19</a>Därför säger Herren, HERREN så: Eftersom I allasammans haven blivit slagg, se, därför skall jag hopsamla eder i Jerusalem.</span> <span class="verse"><a name="20">20</a>Likasom man hopsamlar silver, koppar, järn, bly och tenn i ugnen och där blåser upp eld under det och smälter det, så skall jag i min vrede och förtörnelse hopsamla eder och kasta eder i ugnen och smälta eder.</span> <span class="verse"><a name="21">21</a>Ja, jag skall samla eder tillhopa; och blåsa upp min förgrymmelses eld under eder, för att I man smältas däri.</span> <span class="verse"><a name="22">22</a>Likasom silver smältes i ugnen, så skolen I smältas däri; och I skolen förnimma att det är jag, HERREN, som utgjuter min förtörnelse över eder.</span> <span class="verse"><a name="23">23</a>Och HERRENS ord kom till mig; han sade: Du människobarn, säg till dem:</span> <span class="verse"><a name="24">24</a>Du är ett land som icke bliver renat, icke varder sköljt av regn på vredens dag.</span> <span class="verse"><a name="25">25</a>De profeter som där finnas hava sammansvurit sig och blivit såsom rytande, rovgiriga lejon; de äta upp själar, de riva till sig gods och dyrbarheter och göra många till änkor därinne.</span> <span class="verse"><a name="26">26</a>Prästerna där våldföra min lag och ohelga mina heliga ting; de göra ingen åtskillnad mellan heligt och oheligt och undervisa icke om skillnaden mellan rent och orent.  De tillsluta sina ögon för mina sabbater, och så bliver jag ohelgad mitt ibland dem.</span> <span class="verse"><a name="27">27</a>Furstarna därinne äro såsom rovgiriga vargar; de utgjuta blod och förgöra själar för att skaffa sig vinning.</span> <span class="verse"><a name="28">28</a>De profeter som de hava tjäna dem såsom vitmenare; de skåda åt dem falska profetsyner och spå åt dem lögnaktiga spådomar; de säga: »Så säger Herren, HERREN», och det fastän HERREN icke har talat.</span> <span class="verse"><a name="29">29</a>Folket i landet begår våldsgärningar och tager rov; den arme och fattige förtrycka de, och mot främlingen öva de våld, utan lag och rätt.</span> <span class="verse"><a name="30">30</a>Jag söker bland dem efter någon som skulle kunna uppföra en mur och träda fram i gapet inför mig till försvar för landet, på det att jag icke må fördärva det; men jag finner ingen.</span> <span class="verse"><a name="31">31</a>Därför utgjuter jag min vrede över dem och gör ände på dem med min förgrymmelses eld.  Deras gärningar skall jag låta komma över deras huvuden, säger Herren, HERREN.</span> </p></div</div></div></body></html>