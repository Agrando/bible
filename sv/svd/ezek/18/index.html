<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ezek/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ezek">Ezekiel</a> &gt <strong>Chapter 18</strong></div><p><span class="verse"><a name="1">1</a>Och HERRENS ord kom till mig; han sade:</span> <span class="verse"><a name="2">2</a>Vad orsak haven I till att bruka detta ordspråk i Israels land: »Fäderna äta sura druvor, och barnens tänder bliva ömma därav»?</span> <span class="verse"><a name="3">3</a>Så sant jag lever, säger Herren, HERREN, I skolen ingen orsak mer hava att bruka detta ordspråk i Israel.</span> <span class="verse"><a name="4">4</a>Se, alla själar äro mina, faderns själ såväl som sonens är min; den som syndar, han skall dö.</span> <span class="verse"><a name="5">5</a>Om nu en man är rättfärdig och övar rätt och rättfärdighet,</span> <span class="verse"><a name="6">6</a>om han icke håller offermåltid på bergen, ej heller upplyfter sina ögon till Israels hus' eländiga avgudar, om han icke skändar sin nästas hustru, ej heller kommer vid en kvinna under hennes orenhets tid,</span> <span class="verse"><a name="7">7</a>om han icke förtrycker någon, utan giver tillbaka den pant han har fått för skuld, om han icke tager rov, utan giver sitt bröd åt den hungrige och kläder den nakne,</span> <span class="verse"><a name="8">8</a>om han icke ockrar eller tager ränta, om han håller sin hand tillbaka från vad orätt är och fäller rätta domar människor emellan --</span> <span class="verse"><a name="9">9</a>ja, om han så vandrar efter mina stadgar och håller mina rätter, i det att han gör vad redligt är, då är han rättfärdig och skall förvisso få leva, säger Herren, HERREN.</span> <span class="verse"><a name="10">10</a>Men om han så föder en son som bliver en våldsverkare, vilken utgjuter blod eller gör allenast något av allt detta</span> <span class="verse"><a name="11">11</a>som han själv icke gjorde, en som håller offermåltid på bergen, skändar sin nästas hustru,</span> <span class="verse"><a name="12">12</a>förtrycker den arme och fattige, tager rov, icke giver pant tillbaka, upplyfter sina ögon till de eländiga avgudarna, bedriver vad styggeligt är,</span> <span class="verse"><a name="13">13</a>ockrar och tager ränta -- skulle då denne få leva?  Nej, han skall icke få leva, utan eftersom han bedriver sådana styggelser, skall han straffas med döden; hans blod skall komma över honom.</span> <span class="verse"><a name="14">14</a>Och om sedan denne föder en son, vilken ser alla de synder som hans fader begår, och vid åsynen av dem själv tager sig till vara för att göra sådant,</span> <span class="verse"><a name="15">15</a>en som icke håller offermåltid på bergen, icke upplyfter sina ögon till Israels hus' eländiga avgudar, icke skändar sin nästas hustru,</span> <span class="verse"><a name="16">16</a>en som icke förtrycker någon, icke fordrar pant eller tager rov, utan giver sitt bröd åt den hungrige och kläder den nakne,</span> <span class="verse"><a name="17">17</a>en som icke förgriper sig på den arme, ej heller ockrar eller tager ränta, utan gör efter mina rätter och vandrar efter mina stadgar, då skall denne icke dö genom sin faders missgärning, utan skall förvisso få leva.</span> <span class="verse"><a name="18">18</a>Hans fader däremot, som begick våldsgärningar och rövade från sin broder och gjorde bland sina fränder det som icke var gott, se, han måste dö genom sin missgärning.</span> <span class="verse"><a name="19">19</a>Huru kunnen I nu fråga: »Varför skulle icke sonen bära på sin faders missgärning?»  Jo, sonen övade ju rätt och rättfärdighet och höll alla mina stadgar och gjorde efter dem; därför skall han förvisso få leva.</span> <span class="verse"><a name="20">20</a>Den som syndar, han skall dö; en son skall icke bära på sin faders missgärning, och en fader skall icke bära på sin sons missgärning.  Över den rättfärdige skall hans rättfärdighet komma, och över den ogudaktige skall hans ogudaktighet komma.</span> <span class="verse"><a name="21">21</a>Men om den ogudaktige omvänder sig från alla de synder som han har begått, och håller alla mina stadgar och övar rätt och rättfärdighet, då skall han förvisso leva och icke dö.</span> <span class="verse"><a name="22">22</a>Ingen av de överträdelser han har begått skall du tillräknas honom; genom den rättfärdighet han har övat skall han få leva.</span> <span class="verse"><a name="23">23</a>Menar du att jag har lust till den ogudaktiges död, säger Herren, HERREN, och icke fastmer därtill att han vänder om från sin väg och får leva?</span> <span class="verse"><a name="24">24</a>Men om den rättfärdige vänder om från sin rättfärdighet och gör vad orätt är, alla sådana styggelser som den ogudaktige gör -- skulle han då få leva, om han gör så?  Nej, intet av all den rättfärdighet han har övat skall då ihågkommas, utan genom den otrohet han har begått och den synd han har övat skall han dö.</span> <span class="verse"><a name="25">25</a>Men nu sägen I: »Herrens väg är icke alltid densamma.»  Hören då, I av Israels hus: Skulle verkligen min väg icke alltid vara densamma?  Är det icke fastmer eder väg som icke alltid är densamma?</span> <span class="verse"><a name="26">26</a>Om den rättfärdige vänder om från sin rättfärdighet och gör vad orätt är, så måste han dö till straff därför; genom det orätta som han gör måste han dö.</span> <span class="verse"><a name="27">27</a>Men om den ogudaktige vänder om från den ogudaktighet som han har övat, och i stället övar rätt och rättfärdighet, då får han behålla sin själ vid liv.</span> <span class="verse"><a name="28">28</a>Ja, eftersom han kom till insikt och vände om från alla de överträdelser han hade begått, skall han förvisso leva och icke dö.</span> <span class="verse"><a name="29">29</a>Och ändå säga de av Israels hus: »Herrens väg är icke alltid densamma»!  Skulle verkligen mina vägar icke alltid vara desamma, I av Israels hus?  Är det icke fastmer eder väg som icke alltid är densamma?</span> <span class="verse"><a name="30">30</a>Alltså: jag skall döma var och en av eder efter hans vägar, I av Israels hus, säger Herren, HERREN.  Vänden om, ja, vänden eder bort ifrån alla edra överträdelser, för att eder missgärning icke må bliva eder till en stötesten.</span> <span class="verse"><a name="31">31</a>Kasten bort ifrån eder alla de överträdelser som I haven begått, och skaffen eder ett nytt hjärta och en ny ande; ty icke viljen I väl dö, I av Israels hus?</span> <span class="verse"><a name="32">32</a>Jag har ju ingen lust till någons död, säger Herren HERREN.  Omvänden eder därför, så fån I leva.</span> </p></div</div></div></body></html>