<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ezek/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ezek">Ezekiel</a> &gt <strong>Chapter 24</strong></div><p><span class="verse"><a name="1">1</a>Och HERRENS ord kom till mig i nionde året, på tionde dagen i tionde månaden; han sade:</span> <span class="verse"><a name="2">2</a>Du människobarn, skriv upp åt dig namnet på denna dag, just denna dag; ty konungen i Babel har på just denna dag ryckt fram mot Jerusalem.</span> <span class="verse"><a name="3">3</a>Och tala till det gensträviga släktet i en liknelse; säg till dem: Så säger Herren, HERREN: Sätt på grytan, och när du har satt på den, så gjut vatten däri.</span> <span class="verse"><a name="4">4</a>Lägg sedan köttstyckena tillhopa däri, allahanda goda stycken, av låret och bogen; och fyll den så med de bästa märgbenen.</span> <span class="verse"><a name="5">5</a>Tag härtill det bästa av hjorden; och lägg bränsle under den för att koka benen.  Låt den koka starkt, så att ock benen bliva kokta i den.</span> <span class="verse"><a name="6">6</a>Så säger nu Herren, HERREN: Ve över blodstaden, den rostiga grytan, varifrån rosten icke har kunnat tagas bort!  Det ena köttstycket efter det andra har man redan tagit ut därur, utan att kasta lott om ordningen.</span> <span class="verse"><a name="7">7</a>Ty det blod hon har utgjutit är ännu kvar därinne; på kala klippan lät hon det rinna ned; hon utgöt det icke på sådan mark att mullen har kunnat skyla det.</span> <span class="verse"><a name="8">8</a>För att vreden skulle hava sin gång, och för att jag skulle utkräva hämnd, lät jag det blod hon utgöt komma på kala klippan, där det icke kunde skylas.</span> <span class="verse"><a name="9">9</a>Därför säger Herren, HERREN så: Ve över blodstaden!  Jag skall nu ytterligare öka på bränslet därunder.</span> <span class="verse"><a name="10">10</a>Ja, lägg på mer ved, tänd upp eld, låt köttet bliva förstört och spadet koka in och benen bliva förbrända.</span> <span class="verse"><a name="11">11</a>Och låt den sedan stå tom på eldsglöden, till dess att den bliver så upphettad att dess koppar glödgas och orenligheten smältes bort därur och rosten försvinner.</span> <span class="verse"><a name="12">12</a>Tung möda har den kostat, och ändå har dess myckna rost icke gått bort.  Så må nu dess röst komma i elden!</span> <span class="verse"><a name="13">13</a>Därför att din orenhet är så skändlig, och därför att du icke blev ren.  huru jag än sökte rena dig, därför skall du nu icke mer bliva fri ifrån din orenhet, förrän jag har släckt min vrede på dig.</span> <span class="verse"><a name="14">14</a>Jag, HERREN, har talat.  Det kommer!  Jag skall fullborda det! Jag skall icke släppa efter och icke skona och icke ångra mig. Efter dina vägar och dina gärningar skall man döma dig, säger Herren, HERREN.</span> <span class="verse"><a name="15">15</a>Och HERRENS ord kom till mig; han sade:</span> <span class="verse"><a name="16">16</a>Du människobarn, se, genom en plötslig död skall jag taga ifrån dig den som är dina ögons lust, men du må icke hålla dödsklagan eller gråta eller fälla tårar.</span> <span class="verse"><a name="17">17</a>Tyst må du jämra dig; men du skall icke hålla sorgefest såsom efter en död.  Nej, sätt på dig din huvudbindel och tag skor på dina fötter; skyl icke ditt skägg, och ät icke det särskilda bröd som eljest är övligt.</span> <span class="verse"><a name="18">18</a>Sedan talade jag nästa morgon till folket, men på aftonen dog min hustru; och följande morgon gjorde jag såsom mig var befallt.</span> <span class="verse"><a name="19">19</a>Då sade folket till mig: »Vill du icke omtala för oss vad det betyder att du så gör?»</span> <span class="verse"><a name="20">20</a>Jag svarade dem: HERRENS ord kom till mig; han sade:</span> <span class="verse"><a name="21">21</a>Säg till Israels hus: Så säger Herren, HERREN: Se, jag vill ohelga min helgedom, eder stolta härlighet, edra ögons lust och eder själs längtan.  Och edra söner och döttrar, som I haven måst övergiva, skola falla för svärd.</span> <span class="verse"><a name="22">22</a>Då skolen I komma att göra såsom jag har gjort: I skolen icke skyla skägget och icke äta det övliga brödet.</span> <span class="verse"><a name="23">23</a>Och I skolen behålla huvudbindlarna på edra huvuden och skorna på edra fötter; I skolen icke hålla dödsklagan eller gråta, utan skolen sitta där försmäktande genom edra missgärningar och sucka med varandra.</span> <span class="verse"><a name="24">24</a>Hesekiel skall vara ett tecken för eder; alldeles såsom han gör skolen I komma att göra.  När detta händer, skolen I förnimma att jag är Herren, HERREN.</span> <span class="verse"><a name="25">25</a>Men du, människobarn, må veta att på den tid då jag tager ifrån dem deras värn, deras härliga fröjd, deras ögons lust och deras själs begär, deras söner och döttrar,</span> <span class="verse"><a name="26">26</a>på den tiden skall en räddad flykting komma till dig och förkunna detta.</span> <span class="verse"><a name="27">27</a>Och då när flyktingen är där, skall din mun upplåtas, och du skall tala och icke mer vara stum; och du skall vara ett tecken för dem, och de skola förnimma att jag är HERREN.</span> </p></div</div></div></body></html>