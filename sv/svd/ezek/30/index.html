<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ezek/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ezek">Ezekiel</a> &gt <strong>Chapter 30</strong></div><p><span class="verse"><a name="1">1</a>Och HERRENS ord kom till mig; han sade:</span> <span class="verse"><a name="2">2</a>Du människobarn, profetera och säg: Så säger Herren, HERREN: Jämren eder: »Ack ve, vilken dag!»</span> <span class="verse"><a name="3">3</a>Ty dagen är nära, HERRENS dag är nära; en molnhöljd dag är det, hednafolkens stund är inne.</span> <span class="verse"><a name="4">4</a>Ett svärd kommer över Egypten, och Etiopien fattas av ångest, när de slagna falla i Egypten och dess rikedomar föras bort och dess grundvalar upprivas.</span> <span class="verse"><a name="5">5</a>Etiopier, putéer och ludéer, och hela hopen av främmande folk, och kubéer och förbundslandets söner skola med dem falla för svärd.</span> <span class="verse"><a name="6">6</a>Så säger HERREN: Ja, Egyptens försvarare skola falla, och dess stolta makt skall störtas ned; från Migdol till Sevene skola de som bo där falla för svärd, säger Herren, HERREN.</span> <span class="verse"><a name="7">7</a>Och deras land skall ligga öde bland ödelagda länder, och städerna där skola vara bland förhärjade städer.</span> <span class="verse"><a name="8">8</a>Och man skall förnimma att jag är HERREN, när jag tänder eld på Egypten och låter alla dess hjälpare varda krossade.</span> <span class="verse"><a name="9">9</a>På den dagen skola sändebud draga ut från mig på skepp, för att injaga skräck hos Etiopien mitt i dess trygghet; och man skall där fattas av ångest på Egyptens dag; ty se, det kommer!</span> <span class="verse"><a name="10">10</a>Så säger Herren, HERREN: Ja, jag skall göra slut på Egyptens rikedomar genom Nebukadressar, konungen i Babel.</span> <span class="verse"><a name="11">11</a>Han och hans folk med honom, de grymmaste hedningar, skola hämtas dit till att fördärva landet; de skola draga sina svärd mot Egypten och uppfylla landet med slagna.</span> <span class="verse"><a name="12">12</a>Och jag skall göra strömmarna till torr mark och sälja landet i onda mäns hand.  Jag skall ödelägga landet med allt vad däri är, genom främmande män.  Jag, HERREN, har talat.</span> <span class="verse"><a name="13">13</a>Så säger Herren, HERREN: Jag skall ock förstöra de eländiga avgudarna och göra slut på avgudarna i Nof, och ur Egyptens land skall ingen furste mer uppstå; och jag skall låta fruktan komma över Egyptens land.</span> <span class="verse"><a name="14">14</a>Jag skall ödelägga Patros och tända eld på Soan och hålla dom över No.</span> <span class="verse"><a name="15">15</a>Och jag skall utgjuta min vrede över Sin, Egyptens värn, och utrota den larmande hopen i No.</span> <span class="verse"><a name="16">16</a>Ja, jag skall tända eld på Egypten, Sin skall gripas av ångest, No skall bliva intaget och Nof överfallas på ljusa dagen.</span> <span class="verse"><a name="17">17</a>Avens och Pi-Besets unga män skola falla för svärd, och själva skola de vandra bort i fångenskap.</span> <span class="verse"><a name="18">18</a>I Tehafnehes bliver dagen mörk, när jag där bryter sönder Egyptens ok och dess stolta makt där får en ände; ja, ett moln skall övertäcka det, och dess döttrar skola vandra bort i fångenskap.</span> <span class="verse"><a name="19">19</a>Jag skall hålla dom över Egypten, och man skall förnimma att jag är HERREN.</span> <span class="verse"><a name="20">20</a>I elfte året, på sjunde dagen i första månaden, kom HERRENS ord till mig; han sade:</span> <span class="verse"><a name="21">21</a>Du människobarn, jag har brutit sönder Faraos, den egyptiske konungens, arm; och se, den har icke blivit förbunden, man har icke brukat läkemedel, icke lindat den, icke lagt på den förband, för att åter göra den stark nog till att föra svärdet.</span> <span class="verse"><a name="22">22</a>Därför säger Herren, HERREN så: Se, jag skall komma över Farao, konungen i Egypten, och bryta sönder hans armar, både den som ännu är stark och den som redan är sönderbruten, och skall låta svärdet falla ur hans hand.</span> <span class="verse"><a name="23">23</a>Och jag skall förskingra egyptierna bland folken och förströ dem i länderna.</span> <span class="verse"><a name="24">24</a>Den babyloniske konungens armar skall jag stärka, och jag skall sätta milt svärd i hans hand; men Faraos armar skall jag bryta sönder, så att han upphäver jämmerrop inför honom, såsom en dödsslagen kämpe gör.</span> <span class="verse"><a name="25">25</a>Ja, jag skall stärka den babyloniske konungens armar, men Faraos armar skola sjunka ned; och man skall förnimma att jag är HERREN, när jag sätter mitt svärd i den babyloniske konungens hand, för att han skall svänga det mot Egyptens land.</span> <span class="verse"><a name="26">26</a>Och jag skall förskingra egyptierna bland folken och förströ dem i länderna; och de skola förnimma att jag är HERREN.</span> </p></div</div></div></body></html>