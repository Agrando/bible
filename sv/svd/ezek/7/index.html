<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ezek/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ezek">Ezekiel</a> &gt <strong>Chapter 7</strong></div><p><span class="verse"><a name="1">1</a>Och HERRENS ord kom till mig; han sade:</span> <span class="verse"><a name="2">2</a>Du människobarn, så säger Herren, HERREN till Israels land: Änden!  Ja, änden kommer över landets fyra hörn.</span> <span class="verse"><a name="3">3</a>Nu kommer änden över dig, ty jag skall sända min vrede mot dig och döma dig efter dina gärningar och låta alla dina styggelser komma över dig.</span> <span class="verse"><a name="4">4</a>Jag skall icke visa dig någon skonsamhet och icke hava någon misskund; nej, jag skall låta dina gärningar komma över dig, och dina styggelser skola vila på dig.  Och I skolen förnimma att jag är HERREN.</span> <span class="verse"><a name="5">5</a>Så säger Herren, HERREN: Se, en olycka kommer, en olycka ensam i sitt slag!</span> <span class="verse"><a name="6">6</a>En ände kommer, ja, änden kommer, den vaknar upp och kommer över dig.</span> <span class="verse"><a name="7">7</a>Ja se, det kommer!  Nu kommer ordningen till dig, du folk som bor här i landet; din stund kommer, förvirringens dag är nära, då intet skördeskri mer skall höras på bergen.</span> <span class="verse"><a name="8">8</a>Nu skall jag snart utgjuta min förtörnelse över dig och uttömma min vrede på dig, och döma dig efter dina gärningar och låta alla dina styggelser komma över dig.</span> <span class="verse"><a name="9">9</a>Jag skall icke visa någon skonsamhet och icke hava någon misskund, jag skall giva dig efter dina gärningar, och dina styggelser skola vila på dig.  Och I skolen förnimma att jag, HERREN, är den som slår.</span> <span class="verse"><a name="10">10</a>Se, dagen är inne; se, det kommer!  Ordningen går sin gång, riset blomstrar upp, övermodet grönskar;</span> <span class="verse"><a name="11">11</a>våldet reser sig till ett ris för ogudaktigheten.  Då bliver intet kvar av dem, intet av hela deras hop, intet av deras gods, och till intet bliver deras härlighet.</span> <span class="verse"><a name="12">12</a>Stunden kommer, dagen nalkas; köparen må icke glädja sig, och säljaren må icke sörja, ty vredesglöd kommer över hela hopen därinne.</span> <span class="verse"><a name="13">13</a>Säljaren skall icke få tillbaka vad han har sålt, om han ens får förbliva vid liv.  Ty profetian om hela hopen därinne skall icke ryggas och ingen som lever i missgärning skall kunna hålla stånd.</span> <span class="verse"><a name="14">14</a>Man stöter i basun och rustar allt i ordning, men ingen drager ut till strid; ty min vredesglöd går fram över hela hopen därinne.</span> <span class="verse"><a name="15">15</a>Ute härjar svärdet och därinne pest och hungersnöd, den som är ute på marken dör genom svärdet, och den som är i staden, honom förtär hungersnöd och pest.</span> <span class="verse"><a name="16">16</a>Och om några av dem bliva räddade, så skola de söka sin tillflykt i bergen och vara lika klyftornas duvor, som allasammans klaga.  Så skall det gå var och en genom hans missgärning.</span> <span class="verse"><a name="17">17</a>Alla händer skola sjunka ned, och alla knän skola bliva såsom vatten.</span> <span class="verse"><a name="18">18</a>Människorna skola kläda sig i sorgdräkt, och förfäran skall övertäcka dem, alla ansikten skola höljas av skam, och alla huvuden skola bliva skalliga.</span> <span class="verse"><a name="19">19</a>Man skall kasta sitt silver ut på gatorna och akta sitt guld såsom orenlighet.  Deras silver och guld skall icke kunna rädda dem på HERRENS vredes dag, de skola icke kunna mätta sig därmed eller därmed fylla sin buk; ty det har varit för dem en stötesten till missgärning.</span> <span class="verse"><a name="20">20</a>Dess sköna glans brukade man till högfärd, ja, de gjorde därav sina styggeliga bilder, sina skändliga avgudar.  Därför skall jag göra det till orenlighet för dem.</span> <span class="verse"><a name="21">21</a>Jag skall giva det såsom byte i främlingars hand och såsom rov åt de ogudaktigaste på jorden, för att de må ohelga det.</span> <span class="verse"><a name="22">22</a>Och jag skall vända bort mitt ansikte ifrån dem, så att man får ohelga min klenod; våldsmän skola få draga därin och ohelga den.</span> <span class="verse"><a name="23">23</a>Gör kedjorna redo; ty landet är fullt av blodsdomar, och staden är full av orätt.</span> <span class="verse"><a name="24">24</a>Och jag skall låta de värsta hednafolk komma och taga deras hus i besittning.  Så skall jag göra slut på de fräckas övermod, och deras helgedomar skola varda oskärade.</span> <span class="verse"><a name="25">25</a>Förskräckelse skall komma, och när de söka räddning, skall ingen vara att finna.</span> <span class="verse"><a name="26">26</a>Den ena olyckan skall komma efter den andra, det ena sorgebudet skall följa det andra.  Man skall få tigga profeterna om syner, prästerna skola komma till korta med sin undervisning och de äldste med sina råd.</span> <span class="verse"><a name="27">27</a>Konungen skall sörja, hövdingarna skola kläda sig i förskräckelse, och folket i landet skall stå där med darrande händer.  Jag skall göra med den efter deras gärningar och skipa rätt åt dem såsom rätt är åt dem; och de skola förnimma att jag är HERREN.</span> </p></div</div></div></body></html>