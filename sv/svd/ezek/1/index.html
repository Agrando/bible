<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ezek/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ezek">Ezekiel</a> &gt <strong>Chapter 1</strong></div><p><span class="verse"><a name="1">1</a>I det trettionde året, på femte dagen i fjärde månaden, när jag var bland de fångna vid strömmen Kebar, öppnades himmelen, och jag såg en syn från Gud.</span> <span class="verse"><a name="2">2</a>På femte dagen i månaden, när femte året gick, efter att konung Jojakin hade blivit bortförd i fångenskap,</span> <span class="verse"><a name="3">3</a>kom HERRENS ord till prästen Hesekiel, Busis son, i kaldéernas land vid strömmen Kebar, och HERRENS hand kom där över honom.</span> <span class="verse"><a name="4">4</a>Och jag fick se en stormvind komma norrifrån, ett stort moln med flammande eld, och ett sken omgav det; och mitt däri, mitt i elden, syntes något som var såsom glänsande malm.</span> <span class="verse"><a name="5">5</a>Och mitt däri syntes något som liknade fyra väsenden, och dessa sågo ut på följande sätt: de liknade människor,</span> <span class="verse"><a name="6">6</a>men vart väsende hade fyra ansikten, och vart och ett av dem hade fyra vingar,</span> <span class="verse"><a name="7">7</a>och deras ben voro raka och deras fötter såsom fötterna på en kalv och de glimmade såsom glänsande koppar.</span> <span class="verse"><a name="8">8</a>Och de hade människohänder under sina vingar på alla fyra sidorna.  Och med de fyras ansikten och vingar förhöll det sig så:</span> <span class="verse"><a name="9">9</a>deras vingar slöto sig intill varandra; och när de gingo, behövde de icke vända sig, utan gingo alltid rakt fram.</span> <span class="verse"><a name="10">10</a>Och deras ansikten liknade människoansikten, och alla fyra hade lejonansikten på högra sidan, och alla fyra hade tjuransikten på vänstra sidan, och alla fyra hade ock örnansikten.</span> <span class="verse"><a name="11">11</a>Så var det med deras ansikten.  Och deras vingar voro utbredda upptill; vart väsende hade två vingar med vilka de slöto sig intill varandra, och två som betäckte deras kroppar.</span> <span class="verse"><a name="12">12</a>Och de gingo alltid rakt fram; vart anden ville gå, dit gingo de, och när de gingo, behövde de icke vända sig.</span> <span class="verse"><a name="13">13</a>Och väsendena voro till sitt utseende lika eldsglöd, som brunno likasom bloss, under det att elden for omkring mellan väsendena; och den gav ett sken ifrån sig, och ljungeldar foro ut ur elden.</span> <span class="verse"><a name="14">14</a>Och väsendena hastade fram och tillbaka likasom blixtar.</span> <span class="verse"><a name="15">15</a>När jag nu såg på väsendena, fick jag se ett hjul stå på jorden, invid väsendena, vid var och en av deras fyra framsidor.</span> <span class="verse"><a name="16">16</a>Och det såg ut som om hjulen voro gjorda av något som liknade krysolit, och alla fyra voro likadana; och det såg vidare ut som om de voro så gjorda, att ett hjul var insatt i ett annat.</span> <span class="verse"><a name="17">17</a>När de skulle gå, kunde de gå åt alla fyra sidorna, de behövde icke vända sig, när de gingo.</span> <span class="verse"><a name="18">18</a>Och deras lötar voro höga och förskräckliga, och på alla fyra voro lötarna fullsatta med ögon runt omkring.</span> <span class="verse"><a name="19">19</a>Och när väsendena gingo, gingo ock hjulen invid dem, och när väsendena lyfte sig upp över jorden lyfte sig ock hjulen.</span> <span class="verse"><a name="20">20</a>Vart anden ville gå, dit gingo de, ja, varthelst anden ville gå; och hjulen lyfte sig jämte dem, ty väsendenas ande var i hjulen.</span> <span class="verse"><a name="21">21</a>När väsendena gingo, gingo ock dessa; när de stodo stilla, stodo ock dessa stilla; när de lyfte sig upp över jorden, lyfte sig ock hjulen jämte dem, ty väsendenas ande var i hjulen.</span> <span class="verse"><a name="22">22</a>Och över väsendenas huvuden syntes något som liknade ett himlafäste, till utseendet såsom underbar kristall, utspänt ovanpå deras huvuden.</span> <span class="verse"><a name="23">23</a>Och under fästet voro deras vingar utbredda rätt emot varandra Vart särskilt väsende hade två vingar med vilka det kunde betäcka sin kropp.</span> <span class="verse"><a name="24">24</a>Och när de gingo, lät dånet av deras vingar i mina öron såsom dånet av stora vatten, såsom den Allsmäktiges röst; ja, det var ett väldigt dån, likt dånet från en härskara.  Men när de stodo stilla, höllo de sina vingar nedsänkta.</span> <span class="verse"><a name="25">25</a>Och ovan fästet, som vilade på deras huvuden, dånade det; när de då stodo stilla, höllo de sina vingar nedsänkta.</span> <span class="verse"><a name="26">26</a>Och ovanpå fästet, som vilade på deras huvuden, syntes något som såg ut att vara av safirsten, och som liknade en tron; och ovanpå det som liknade en tron satt en som till utseendet liknade en människa,</span> <span class="verse"><a name="27">27</a>Och jag såg något som var såsom glänsande malm och omgivet runt omkring av något som såg ut såsom eld, ända ifrån det som såg ut att vara hans länder och sedan allt uppåt.  Men nedåt från det som såg ut att vara hans länder såg jag något som såg ut såsom eld; och ett sken omgav honom.</span> <span class="verse"><a name="28">28</a>Såsom bågen som synes i skyn, när det regnar, så såg skenet ut där runt omkring.  Så såg det ut, som tycktes mig vara HERRENS härlighet; och när jag såg det, föll jag ned på mitt ansikte, och jag hörde rösten av en som talade</span> </p></div</div></div></body></html>