<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ezek/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ezek">Ezekiel</a> &gt <strong>Chapter 33</strong></div><p><span class="verse"><a name="1">1</a>Och HERRENS ord kom till mig; han sade:</span> <span class="verse"><a name="2">2</a>Du människobarn, tala till dina landsmän och säg till dem: Om jag vill låta svärdet komma över ett land, och folket i landet har utsett bland sig en man som det har gjort till sin väktare,</span> <span class="verse"><a name="3">3</a>och denne ser svärdet komma över landet och stöter i basunen och varnar folket,</span> <span class="verse"><a name="4">4</a>men den som får höra basunljudet ända icke låter varna sig, och svärdet sedan kommer och tager honom bort, då kommer hans blod över hans eget huvud.</span> <span class="verse"><a name="5">5</a>Ty han hörde ju basunljudet, men lät icke varna sig; därför kommer hans blod över honom själv.  Om han hade låtit varna sig, så hade han räddat sitt liv.  --</span> <span class="verse"><a name="6">6</a>Men om väktaren ser svärdet komma och icke stöter i basunen och folket så icke bliver varnat, och svärdet sedan kommer och tager bort någon bland dem, då bliver visserligen denne borttagen genom sin egen missgärning, men hans blod skall jag utkräva av väktarens hand.</span> <span class="verse"><a name="7">7</a>Dig, du människobarn, har jag satt till en väktare för Israels hus, för att du å mina vägnar skall varna dem, när du hör ett ord från min mun.</span> <span class="verse"><a name="8">8</a>Om jag säger till den ogudaktige: »Du ogudaktige, du måste dö», och du då icke säger något till att varna den ogudaktige för hans väg, så skall väl den ogudaktige dö genom sin missgärning, men hans blod skall jag utkräva av din hand.</span> <span class="verse"><a name="9">9</a>Men om du varnar den ogudaktige för hans väg, på det att han må vända om ifrån den, och han likväl icke vänder om ifrån sin väg, då skall visserligen han dö genom sin missgärning, men du själv har räddat din själ.</span> <span class="verse"><a name="10">10</a>Och du, människobarn, säg till Israels hus: I sägen så: »Våra överträdelser och synder tynga på oss och vi försmäkta genom dem.  Huru kunna vi då bliva vid liv?»</span> <span class="verse"><a name="11">11</a>Men svara dem: Så sant jag lever, säger Herren, HERREN, jag har ingen lust till den ogudaktiges död, utan fastmer därtill att den ogudaktige vänder om från sin väg och får leva.  Så vänden då om, ja, vänden om från edra onda vägar; ty icke viljen I väl dö, I av Israels hus?</span> <span class="verse"><a name="12">12</a>Men du, människobarn, säg till dina landsmän: Den rättfärdiges rättfärdighet skall icke rädda honom, när han begår överträdelser; och den ogudaktige skall icke komma på fall genom sin ogudaktighet, när han vänder om från sin ogudaktighet, lika litet som den rättfärdige skall kunna leva genom sin rättfärdighet, när han syndar.</span> <span class="verse"><a name="13">13</a>Om jag säger till den rättfärdige att han skall få leva, och han sedan i förlitande på sin rättfärdighet gör vad orätt är, så skall intet ihågkommas av all hans rättfärdighet, utan genom det orätta som han gör skall han dö.</span> <span class="verse"><a name="14">14</a>Och om jag säger till den ogudaktige: »Du måste dö», och han sedan vänder om från sin synd och övar rätt och rättfärdighet,</span> <span class="verse"><a name="15">15</a>så att han, den ogudaktige, give tillbaka den pant han har fått och ersätter vad han har rövat och vandrar efter livets stadgar, så att han icke gör vad orätt är, då skall han förvisso leva och icke dö.</span> <span class="verse"><a name="16">16</a>Ingen av de synder han har begått skall då tillräknas honom; han har övat rätt och rättfärdighet, därför skall han förvisso få leva.  --</span> <span class="verse"><a name="17">17</a>Men nu säga dina landsmän: »Herrens väg är icke alltid densamma», då det fastmer är deras egen väg som icke alltid är densamma.</span> <span class="verse"><a name="18">18</a>Om den rättfärdige vänder om från sin rättfärdighet och gör vad orätt är, så måste han just därför dö.</span> <span class="verse"><a name="19">19</a>Men om den ogudaktige vänder om från sin ogudaktighet och övar rätt och rättfärdighet, då skall han just därför få leva.</span> <span class="verse"><a name="20">20</a>Och ändå sägen I: »Herrens väg är icke alltid densamma.»  Jo, jag skall döma var och en av eder efter hans vägar, I av Israels hus.</span> <span class="verse"><a name="21">21</a>I det tolfte året sedan vi hade blivit bortförda i fångenskap, på femte dagen i tionde månaden, kom en flykting ifrån Jerusalem till mig med budskapet: »Staden är intagen.»</span> <span class="verse"><a name="22">22</a>Nu hade på aftonen före flyktingens ankomst HERRENS hand kommit över mig; men på morgonen öppnade han åter min mun, just före mannens ankomst, så att jag, då nu min mun blev öppnad, upphörde att vara stum.</span> <span class="verse"><a name="23">23</a>Och HERRENS ord kom till mig; han sade:</span> <span class="verse"><a name="24">24</a>Du människobarn, de som bo ibland ruinerna där borta i Israels land säga »Abraham var en ensam man, och han fick dock landet till besittning.  Vi äro många, oss måste väl landet då vara givet till besittning!»</span> <span class="verse"><a name="25">25</a>Säg därför till dem: Så säger Herren, HERREN: I äten kött med blodet i, I upplyften edra ögon till edra eländiga avgudar, och I utgjuten blod; och likväl skullen I få hava landet till besittning!</span> <span class="verse"><a name="26">26</a>I trotsen på edra svärd, I bedriven vad styggeligt är, I skänden varandras hustrur; och likväl skullen I få hava landet till besittning!</span> <span class="verse"><a name="27">27</a>Nej; så skall du säga till dem: Så säger Herren, HERREN: Så sant jag lever, de som bo där bland ruinerna skola falla för svärd; och dem som bo på landsbygden skall jag giva till mat åt de vilda djuren, och de som bo i bergfästen eller i grottor skola dö genom pest.</span> <span class="verse"><a name="28">28</a>Jag skall göra landet öde och tomt, och dess stolta makt skall få en ände; och Israels berg skola ödeläggas, så att ingen går där fram.</span> <span class="verse"><a name="29">29</a>Och de skola förnimma att jag är HERREN, när jag gör landet öde och tomt, för alla de styggelsers skull som de hava bedrivit.</span> <span class="verse"><a name="30">30</a>Men du, människobarn, dina landsmän, som orda om dig invid väggarna och i ingångarna till husen, de tala sinsemellan, den ene med den andre, och säga: »Kom, låt oss höra vad det är för ett ord som nu utgår från HERREN.»</span> <span class="verse"><a name="31">31</a>Och de komma till dig, såsom gällde det en folkförsamling, och sätta sig hos dig såsom mitt folk; och de höra dina ord, men göra icke efter dem.  Ty väl hopgöra de med munnen ljuvliga ord, men deras hjärtan stå blott efter egen vinning.</span> <span class="verse"><a name="32">32</a>Och se, du är för dem, såsom när någon som har vacker röst och spelar väl sjunger en kärleksvisa; de höra väl dina ord, men göra icke efter dem.</span> <span class="verse"><a name="33">33</a>Men när det kommer -- ty se det kommer!  -- då skola de förnimma att en profet har varit ibland dem.</span> </p></div</div></div></body></html>