<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ezek/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ezek">Ezekiel</a> &gt <strong>Chapter 42</strong></div><p><span class="verse"><a name="1">1</a>Och han lät mig gå ut på den yttre förgården den väg som gick åt norr, och förde mig därefter till den byggnad med tempelkamrar, som låg invid den avsöndrade platsen och tillika invid murbyggnaden norrut,</span> <span class="verse"><a name="2">2</a>till långsidan, som mätte hundra alnar, med sin ingång i norr; men bredden var femtio alnar.</span> <span class="verse"><a name="3">3</a>Ut emot den tjugu alnar breda platsen på den inre förgården och ut emot stengolvet på den yttre förgården lågo avsatserna på det ena husets framvägg mitt emot avsatserna på det andra husets framvägg, i tre våningar.</span> <span class="verse"><a name="4">4</a>Och framför tempelkamrarna gick en tio alnar bred gång till den inre förgården, en alnsbred väg; och ingångarna lågo mot norr.</span> <span class="verse"><a name="5">5</a>Men de översta tempelkamrarna voro mindre än de andra, ty avsatserna på framväggen togo bort mer rum från dem än från de nedersta och mellersta kamrarna i byggnaden.</span> <span class="verse"><a name="6">6</a>Ty kamrarna lågo i tre våningar och hade inga pelare, såsom förgårdarna hade; därför blevo de översta våningens kamrar mer indragna än den nedersta och den mellersta våningens.</span> <span class="verse"><a name="7">7</a>Och en yttre skiljemur gick utmed tempelkamrarna åt den yttre förgården till, framför tempelkamrarna, och den var femtio alnar lång.</span> <span class="verse"><a name="8">8</a>Ty längden på tempelkammarbyggnaden utåt den yttre förgården var femtio alnar, men åt templet till hundra alnar.</span> <span class="verse"><a name="9">9</a>Och nedanför dessa tempelkamrar var ingången från öster, när man ville komma till dem från den yttre förgården.</span> <span class="verse"><a name="10">10</a>Där förgårdens skiljemur var som tjockast, lågo ock på östra sidan tempelkamrar invid den avsöndrade platsen och tillika invid murbyggnaden.</span> <span class="verse"><a name="11">11</a>Och en väg gick framför dem, likadan som vägen framför tempelkamrarna på norra sidan; och de hade samma längd och bredd.  Och alla utgångar här voro såsom där, både i fråga om övriga anordningar och i fråga om själva dörröppningarna.</span> <span class="verse"><a name="12">12</a>Och såsom det var med dörröppningarna på tempelkamrarna vid södra sidan, så fanns också har en dörröppning, vid vilken en väg begynte, en väg som gick utefter den behöriga skiljemuren, och som låg österut, när man gick in i tempelkamrarna.</span> <span class="verse"><a name="13">13</a>Och han sade till mig: »De norra och södra tempelkamrarna invid den avsöndrade platsen skola vara de heliga tempelkamrar i vilka prästerna, som få träda fram inför HERREN, skola äta det högheliga; där skola de förvara det högheliga, såväl spisoffer som syndoffer och skuldoffer ty det är en helig plats.</span> <span class="verse"><a name="14">14</a>När prästerna -- som från helgedomen icke strax få begiva sig till den yttre förgården -- hava kommit ditin, skola de där lämna kvar de kläder i vilka de hava gjort tjänst, ty dessa äro heliga; först när de hava iklätt sig andra kläder, få de träda ut på den plats som är för folket.»</span> <span class="verse"><a name="15">15</a>När han nu hade slutat uppmätningen av det inre huset, lät han mig gå ut till den port som låg mot öster.  Och han mätte platsen runt omkring.</span> <span class="verse"><a name="16">16</a>Han mätte med sin mätstång åt östra sidan: den höll efter mätstången fem hundra stänger runt omkring.</span> <span class="verse"><a name="17">17</a>Han mätte åt norra sidan: den höll efter mätstången fem hundra stänger runt omkring.</span> <span class="verse"><a name="18">18</a>Han mätte ock åt södra sidan: den höll efter mätstången fem hundra stänger.</span> <span class="verse"><a name="19">19</a>Han vände sig mot västra sidan och mätte med mätstången fem hundra stänger.</span> <span class="verse"><a name="20">20</a>Åt alla fyra sidorna mätte han platsen.  Den var omgiven av en mur, som utefter platsens längd höll fem hundra stänger och utefter dess bredd fem hundra stänger.  Och den skulle skilja det heliga från det som icke var heligt.</span> </p></div</div></div></body></html>