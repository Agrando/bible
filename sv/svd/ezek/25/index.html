<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ezek/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ezek">Ezekiel</a> &gt <strong>Chapter 25</strong></div><p><span class="verse"><a name="1">1</a>Och HERRENS ord kom till mig; han sade:</span> <span class="verse"><a name="2">2</a>Du människobarn, vänd ditt an- sikte mot Ammons barn och profetera mot dem.</span> <span class="verse"><a name="3">3</a>Och säg till Ammons barn: Hören Herrens, HERRENS ord: Så säger Herren, HERREN: Eftersom du ropar: »Rätt så!»  över min helgedom, som har blivit oskärad, och över Israels land, som har blivit ödelagt, och över Juda folk, som har måst vandra bort i fångenskap,</span> <span class="verse"><a name="4">4</a>se, därför vill jag giva dig till besittning åt österlänningarna, så att de få slå upp sina tältläger i dig och sätta upp sina boningar i dig; de skola få äta din frukt, och de skola dricka din mjölk.</span> <span class="verse"><a name="5">5</a>Och jag skall göra Rabba till en betesmark för kameler och Ammons barns land till en lägerplats för får; och I skolen förnimma att Jag är HERREN.</span> <span class="verse"><a name="6">6</a>Ty så säger Herren, HERREN: Eftersom du klappar i händerna och stampar med fötterna och i ditt sinnes hela övermod gläder dig vid Israels lands ofärd,</span> <span class="verse"><a name="7">7</a>se, därför skall jag uträcka min hand mot dig och giva dig till byte åt hedningarna och utrota dig ifrån folken och utplåna dig ur länderna; jag skall förgöra dig, och du skall förnimma att jag är HERREN.</span> <span class="verse"><a name="8">8</a>Så säger Herren, HERREN: Eftersom Moab och Seir säga: »Se, nu är det med Juda hus likasom med alla andra folk»,</span> <span class="verse"><a name="9">9</a>se, därför skall jag lägga Moabs bergsluttning öppen och förstöra dess städer, Ja, dess städer så många de äro, vad härligast är i landet, Bet-Hajesimot, Baal-Meon och Kirjatama.</span> <span class="verse"><a name="10">10</a>Åt österlänningarna skall jag giva det till besittning, likasom jag skall göra med Ammons barns land, så att man icke mer tänker på Ammons barn ibland folken.</span> <span class="verse"><a name="11">11</a>Ja, över Moab skall jag hålla dom, och de skola förnimma att jag är HERREN.</span> <span class="verse"><a name="12">12</a>Så säger Herren, HERREN: Eftersom Edom har handlat så hämndgirigt mot Juda hus och ådragit sig svår skuld genom sin hämnd på dem,</span> <span class="verse"><a name="13">13</a>därför säger Herren, HERREN så: Jag skall uträcka min hand mot Edom och utrota därur både människor och djur.  Och jag skall göra det till en ödemark ända från Teman, och ända borta i Dedan skola de falla för svärd.</span> <span class="verse"><a name="14">14</a>Och jag skall utföra min hämnd på Edom genom mitt folk Israel, och dessa skola göra med Edom efter min vrede och förtörnelse; och det skall så få känna min hämnd, säger Herren, HERREN.</span> <span class="verse"><a name="15">15</a>Så säger Herren, HERREN: Eftersom filistéerna hava handlat så hämndgirigt, ja, eftersom de i sitt sinnes övermod hava velat utkräva hämnd och i sin eviga fiendskap hava velat bereda fördärv,</span> <span class="verse"><a name="16">16</a>därför säger Herren, HERREN så: Se, jag vill uträcka min hand mot filistéerna och utrota keretéerna och förgöra vad som är kvar av Kustlandet vid havet.</span> <span class="verse"><a name="17">17</a>Och jag skall taga stor hämnd på dem och tukta dem i förtörnelse.  Och när jag låter min hämnd drabba dem, då skola de förnimma att jag är HERREN.</span> </p></div</div></div></body></html>