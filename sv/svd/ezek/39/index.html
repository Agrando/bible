<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ezek/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ezek">Ezekiel</a> &gt <strong>Chapter 39</strong></div><p><span class="verse"><a name="1">1</a>Och du, människobarn, profetera mot Gog och säg: Så säger Herren, HERREN: Se, jag skall komma över dig, Gog, du hövding över Ros, Mesek och Tubal.</span> <span class="verse"><a name="2">2</a>Jag skall locka dig åstad och leda dig fram och föra dig från landet längst uppe i norr och låta dig komma till Israels berg.</span> <span class="verse"><a name="3">3</a>Där skall jag slå bågen ur din vänstra hand och låta pilarna falla ur din högra hand.</span> <span class="verse"><a name="4">4</a>På Israels berg skall du falla, med alla dina härskaror och med de folk som följa dig; jag skall giva dig till mat åt rovfåglar av alla slag och åt markens djur.</span> <span class="verse"><a name="5">5</a>Ute på marken skall du falla.  Ty jag har talat, säger Herren, HERREN.</span> <span class="verse"><a name="6">6</a>Och jag skall sända eld över Magog och över dem som bo trygga i havsländerna; och de skola förnimma att jag är HERREN.</span> <span class="verse"><a name="7">7</a>Och jag skall göra mitt heliga namn kunnigt bland mitt folk Israel, jag skall icke mer låta mitt heliga namn bliva ohelgat; och folken skola förnimma att jag är HERREN, helig i Israel.</span> <span class="verse"><a name="8">8</a>Se, det kommer, ja, det fullbordas!  säger Herren, HERREN.  Detta är den dag om vilken jag har talat.</span> <span class="verse"><a name="9">9</a>Sedan skola invånarna i Israels städer gå ditut och taga rustningar, sköldar och skärmar, bågar och pilar, handpåkar och spjut såsom bränsle till att elda med, och de skola elda därmed i sju år.</span> <span class="verse"><a name="10">10</a>De skola icke behöva hämta trä från marken eller hugga ved i skogarna, ty de skola elda med rustningarna.  Så skola de taga rov av sina rövare och plundra sina plundrare, säger Herren, HERREN.</span> <span class="verse"><a name="11">11</a>På den tiden skall jag där i Israel giva åt Gog en plats till grav, nämligen »De framtågandes dal» öster om havet, och den skall stänga vägen för andra som vilja tåga där fram.  Där skall man begrava Gog och hela hans larmande hop, och man skall kalla den »Gogs larmande hops dal».</span> <span class="verse"><a name="12">12</a>Och i sju månader skola Israels barn hålla på med att begrava dem, för att rena landet.</span> <span class="verse"><a name="13">13</a>Allt folket i landet skall hålla på med begravandet, och detta skall lända dem till berömmelse.  Så skall ske på den tid då jag förhärligar mig, säger Herren, HERREN.</span> <span class="verse"><a name="14">14</a>Och man skall avskilja män som beständigt skola genomvandra landet och begrava dem som tågade där fram, och som ännu ligga kvar ovan jord, och de skola så rena landet; efter sju månaders förlopp skola dessa begynna sitt letande.</span> <span class="verse"><a name="15">15</a>När så någon av dessa män, som genomvandra landet, på sin färd får se människoben, då skall han sätta upp en vård därbredvid, till dess att dödgrävarna hinna begrava dem i »Gogs larmande hops dal».</span> <span class="verse"><a name="16">16</a>Där skall ock finnas en stad med namnet Hamona.  På detta sätt skola de rena landet.</span> <span class="verse"><a name="17">17</a>Du människobarn, så säger Herren, HERREN: Säg till alla slags fåglar och till alla markens djur: Församlen eder och kommen hit; samlen eder tillhopa från alla håll till mitt slaktoffer, till ett stort slaktoffer som jag vill anställa åt eder på Israels berg; I skolen få äta kött och dricka blod.</span> <span class="verse"><a name="18">18</a>I skolen få äta kött av hjältar och dricka blod av jordens hövdingar: av vädurar och lamm och bockar och tjurar, allasammans gödda i Basan.</span> <span class="verse"><a name="19">19</a>I skolen få äta eder mätta av fett och dricka eder druckna av blod från det slaktoffer som jag anställer åt eder.</span> <span class="verse"><a name="20">20</a>Ja, mätten eder vid mitt bord av ridhästar och vagnshästar, av hjältar och allt slags krigsfolk, säger Herren, HERREN.</span> <span class="verse"><a name="21">21</a>Och jag skall uppenbara min härlighet bland folken, så att alla folk skola se den dom som jag har utfört, och se huru jag har låtit min hand drabba dem.</span> <span class="verse"><a name="22">22</a>Och Israels barn skola förnimma att jag, HERREN, är deras Gud, från den dagen och allt framgent.</span> <span class="verse"><a name="23">23</a>Och folken skola förnimma att Israels barn blevo bortförda i fångenskap för sin missgärnings skull, eftersom de voro trolösa mot mig, så att jag måste fördölja mitt ansikte för dem; och jag gav dem då i deras ovänners hand, så att de allasammans föllo för svärd.</span> <span class="verse"><a name="24">24</a>Efter deras orenhet och deras överträdelser handlade jag med dem och fördolde mitt ansikte för dem.</span> <span class="verse"><a name="25">25</a>Därför säger Herren, HERREN så: Nu skall jag åter upprätta Jakob och förbarma mig över hela Israels hus och nitälska för mitt heliga namn.</span> <span class="verse"><a name="26">26</a>Och de skola förgäta sin skam och all den otrohet som de hava begått mot mig, då de nu få bo i trygghet i sitt land, utan att någon förskräcker dem.</span> <span class="verse"><a name="27">27</a>Ja, när jag låter dem vända tillbaka ifrån folkslagen och församlar dem från deras fienders länder, då skall jag bevisa mig helig på dem inför många folks ögon.</span> <span class="verse"><a name="28">28</a>Och de skola förnimma att jag är HERREN, deras Gud, ty om jag än drev dem bort i fångenskap bland folken, så samlade jag dem sedan tillhopa till deras land och lät ingen enda av dem bliva kvar därute;</span> <span class="verse"><a name="29">29</a>och jag skall därefter icke mer fördölja mitt ansikte för dem, ty jag skall utgjuta min Ande över Israels hus, säger Herren, HERREN'.</span> </p></div</div></div></body></html>