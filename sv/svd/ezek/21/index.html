<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ezek/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ezek">Ezekiel</a> &gt <strong>Chapter 21</strong></div><p><span class="verse"><a name="1">1</a>Och HERRENS ord kom till mig; han sade:</span> <span class="verse"><a name="2">2</a>Du människobarn, vänd ditt ansikte mot Jerusalem och predika mot helgedomarna, ja, profetera mot Israels land.</span> <span class="verse"><a name="3">3</a>Och säg till Israels land: Så säger HERREN: Se, jag skall vända mig mot dig och draga ut mitt svärd ur skidan och utrota ur dig både rättfärdiga och ogudaktiga.</span> <span class="verse"><a name="4">4</a>Ja, eftersom jag skall utrota ur dig både rättfärdiga och ogudaktiga, därför skall mitt svärd fara ut ur skidan och vända sig mot allt kött mellan söder och norr;</span> <span class="verse"><a name="5">5</a>och allt kött skall förnimma att jag, HERREN, har dragit ut mitt svärd ur skidan; det skall icke mer stickas in igen.</span> <span class="verse"><a name="6">6</a>Men du, människobarn, må sucka, ja, du må sucka inför deras ögon, som om dina länder skulle brista sönder i din bittra smärta.</span> <span class="verse"><a name="7">7</a>Och när de fråga dig: »Varför suckar du?», då skall du svara: »För ett olycksbud, som när det kommer, skall göra att alla hjärtan förfäras och alla händer sjunka ned och alla sinnen omtöcknas och alla knän bliva såsom vatten.  Se, det kommer, ja, det fullbordas!  säger Herren, HERREN.»</span> <span class="verse"><a name="8">8</a>Och HERRENS ord kom till mig; han sade:</span> <span class="verse"><a name="9">9</a>Du människobarn, profetera och säg: Så säger HERREN: Säg: Ett svärd, ja, ett svärd har blivit vässt och har blivit fejat.</span> <span class="verse"><a name="10">10</a>Det har blivit vässt, för att det skall anställa ett slaktande; det har blivit fejat, för att det skall blixtra.  Eller skola vi få fröjd därav?  Fröjd av det som bliver ett tuktoris för min son, ett för vilket intet trä kan bestå!</span> <span class="verse"><a name="11">11</a>Nej, han har lämnat det till att fejas, för att det skall fattas i handen; svärdet har blivit vässt och fejat för att sättas i en dråpares hand.</span> <span class="verse"><a name="12">12</a>Ropa och jämra dig, du människobarn, ty det drabbar mitt folk, det drabbar alla Israels hövdingar.  De äro med mitt folk hemfallna åt svärdet; därför må du slå dig på länden.</span> <span class="verse"><a name="13">13</a>Ty rannsakning har redan skett; huru skulle det då vara möjligt att riset icke drabbade, det ris för vilket intet kan bestå? säger Herren, HERREN.</span> <span class="verse"><a name="14">14</a>Men du, människobarn, profetera och slå händerna tillsammans; må svärdet fördubblas, ja, bliva såsom tre, må det bliva ett mordsvärd, ett mordsvärd jämväl för den störste, svärdet som drabbar dem från alla håll.</span> <span class="verse"><a name="15">15</a>Ja, för att deras hjärtan må försmälta av ångest, och för att många må falla, skall jag sända det blänkande svärdet mot alla deras portar.  Ack, det är gjort likt en blixt, det är draget för att slakta!</span> <span class="verse"><a name="16">16</a>Hugg lös med all makt åt höger, måtta åt vänster, varthelst din egg kan bliva riktad.</span> <span class="verse"><a name="17">17</a>Också jag skall slå mina händer tillsammans och släcka min vrede.  Jag, HERREN, har talat.</span> <span class="verse"><a name="18">18</a>Och HERRENS ord kom till mig; han sade:</span> <span class="verse"><a name="19">19</a>Du människobarn, märk ut åt dig två vägar på vilka den babyloniske konungens svärd kan gå fram; låt båda gå ut från ett och samma land.  Skär så ut en vägvisare, skär ut den för den plats där stadsvägarna skilja sig.</span> <span class="verse"><a name="20">20</a>Märk ut såsom det håll dit svärdet kan gå dels Rabba i Ammons barns land, dels Juda med det befästa Jerusalem.</span> <span class="verse"><a name="21">21</a>Ty konungen i Babel står redan vid vägskälet där de båda vägarna begynna; han vill låta spå åt sig, han skakar pilarna, han rådfrågar sina husgudar, han ser på levern.</span> <span class="verse"><a name="22">22</a>I sin högra hand får han då ut lotten »Jerusalem», för att han där skall sätta upp murbräckor, öppna sin mun till krigsrop, upphäva sin röst till härskri, för att han där skall sätta upp murbräckor mot portarna, kasta upp en vall och bygga en belägringsmur.  --</span> <span class="verse"><a name="23">23</a>Detta synes dem vara en falsk spådom: de hava ju heliga eder. Men han uppväcker minnet av deras missgärning, och så ryckas de bort.</span> <span class="verse"><a name="24">24</a>Därför säger Herren, HERREN så: Eftersom I haven uppväckt minnet av eder missgärning i det att edra överträdelser hava blivit uppenbara, så att eder syndfullhet visar sig i allt vad I gören, ja, eftersom minnet av eder har blivit uppväckt, därför skolen I komma att med makt ryckas bort.</span> <span class="verse"><a name="25">25</a>Och du, dödsdömde, ogudaktige furste över Israel, du vilkens dag kommer, när din missgärning har nått sin gräns,</span> <span class="verse"><a name="26">26</a>så säger Herren, HERREN: Tag av dig huvudbindeln, lyft av dig kronan.  Det som nu är skall icke förbliva vad det är; vad lågt är skall upphöjas, och vad högt är skall förödmjukas.</span> <span class="verse"><a name="27">27</a>Omstörtas, omstörtas, omstörtas skall detta av mig; också detta skall vara utan bestånd, till dess han kommer, som har rätt därtill, den som jag har givit det åt.</span> <span class="verse"><a name="28">28</a>Och du, människobarn, profetera Och såg: Så säger Herren, HERREN om Ammons barn och om deras smädelser: Säg: Ett svärd, ja, ett svärd är draget, det är fejat för att slakta för att varda mättat och för att blixtra,</span> <span class="verse"><a name="29">29</a>mitt under det att man skådar åt dig falska profetsyner och spår åt dig lögnaktiga spådomar om att du skall sättas på de dödsdömda ogudaktigas hals, vilkas dag kommer, när missgärningen har nått sin gräns.</span> <span class="verse"><a name="30">30</a>Må det stickas i skidan igen.  I den trakt där du är skapad, i det land varifrån du stammar, där skall jag döma dig.</span> <span class="verse"><a name="31">31</a>Jag skall Utgjuta min vrede över dig, jag skall mot dig blåsa upp min förgrymmelses eld; och jag skall giva dig till pris åt vilda människor, åt män som äro mästare i att fördärva.</span> <span class="verse"><a name="32">32</a>Du skall bliva till mat åt elden, ditt blod skall flyta i landet; ingen skall mer tänka på dig.  Ty jag, HERREN, har talat.</span> </p></div</div></div></body></html>