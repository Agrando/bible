<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 43</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ezek/43"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ezek">Ezekiel</a> &gt <strong>Chapter 43</strong></div><p><span class="verse"><a name="1">1</a>Och han lät mig gå åstad till porten, den port som vette åt öster.</span> <span class="verse"><a name="2">2</a>Då såg jag Israels Guds härlighet komma österifrån, och dånet därvid var såsom dånet av stora vatten, och jorden lyste av hans härlighet.</span> <span class="verse"><a name="3">3</a>Och den syn som jag då såg var likadan som den jag såg, när jag kom för att fördärva staden; det var en syn likadan som den jag såg vid strömmen Kebar.  Och jag föll ned på mitt ansikte.</span> <span class="verse"><a name="4">4</a>Och HERRENS härlighet kom in i huset genom den port som låg mot öster.</span> <span class="verse"><a name="5">5</a>Och en andekraft lyfte upp mig och förde mig in på den inre förgården, och jag såg att HERRENS härlighet uppfyllde huset.</span> <span class="verse"><a name="6">6</a>Då hörde jag en röst tala till mig från huset, under det att en man stod bredvid mig.</span> <span class="verse"><a name="7">7</a>Den sade till mig: Du människobarn, detta är den plats där min tron är, den plats där mina fötter skola stå, där jag vill bo ibland Israels barn evinnerligen.  Och Israels hus skall icke mer orena mitt eviga namn, varken de själva eller deras konungar, med sin trolösa avfällighet, med sina konungars döda kroppar och med sina offerhöjder:</span> <span class="verse"><a name="8">8</a>de som satte sin tröskel invid min tröskel, och sin dörrpost vid sidan av min dörrpost, så att allenast muren var mellan mig och dem, och som så orenade mitt heliga namn med de styggelser de bedrevo, varför jag ock förgjorde dem i min vrede.</span> <span class="verse"><a name="9">9</a>Men nu skola de skaffa sin trolösa avfällighet och sina konungars döda kroppar långt bort ifrån mig, så att jag kan bo ibland dem evinnerligen.</span> <span class="verse"><a name="10">10</a>Men du, människobarn, förkunna nu för Israels barn om detta hus, på det att de må blygas för sina missgärningar.  Må de mäta det härliga byggnadsverket.</span> <span class="verse"><a name="11">11</a>Om de då blygas för allt vad de hava gjort, så kungör för dem och teckna för deras ögon upp husets form och inredning, dess utgångar och ingångar, alla dess former och alla stadgar därom, alla dess former och alla lagar därom, så att de akta på hela dess form och alla stadgar därom och göra efter dem.</span> <span class="verse"><a name="12">12</a>Detta är lagen om huset: på toppen av berget skall hela dess område runt omkring vara högheligt.  Ja, detta är lagen om huset.</span> <span class="verse"><a name="13">13</a>Men dessa voro måtten på altaret i alnar, var aln en handsbredd längre an en vanlig aln: Dess bottenram var en aln hög och en aln bred, och kanten på ramen, runt omkring utmed randen, var ett kvarter hög; detta var altarets underlag.</span> <span class="verse"><a name="14">14</a>Avståndet från bottenramen vid marken upp till den nedre avsatsen var två alnar, och bredden var en aln.  Avståndet från den mindre avsatsen upp till den större var fyra alnar, och bredden var en aln.</span> <span class="verse"><a name="15">15</a>Altarhärden höll fyra alnar; och från altarhärden stodo de fyra hornen uppåt.</span> <span class="verse"><a name="16">16</a>Och altarhärden var tolv alnar lång och tolv alnar bred, så att dess fyra sidor bildade en liksidig fyrkant.</span> <span class="verse"><a name="17">17</a>Och avsatsen var fjorton alnar lång och fjorton alnar bred, utefter sina fyra sidor.  Kanten runt omkring den höll en halv aln, och dess bottenram sträckte sig en aln runt omkring.  Och altarets trappsteg vette åt öster.</span> <span class="verse"><a name="18">18</a>Och han sade till mig: »Du människobarn, så säger Herren, HERREN: Dessa äro stadgarna om altaret för den dag då det bliver färdigt, så att man kan offra brännoffer och stänka blod därpå.</span> <span class="verse"><a name="19">19</a>Då skall du åt de levitiska prästerna giva en ungtjur till syndoffer, åt dem som äro av Sadoks säd, och som få träda fram till mig, säger Herren, HERREN, för att göra tjänst inför mig.</span> <span class="verse"><a name="20">20</a>Och du skall taga något av dess blod och stryka på altarets fyra hörn och på avsatsens fyra hörn och på kanten runt omkring; så skall du rena det och bringa försoning för det.</span> <span class="verse"><a name="21">21</a>Sedan skall du taga syndofferstjuren, och utanför helgedomen skall den brännas upp på en därtill bestämd plats, som hör till huset.</span> <span class="verse"><a name="22">22</a>Och nästa dag skall du föra fram en felfri bock till syndoffer; och man skall rena altaret med den, på samma sätt som man renade det med tjuren.</span> <span class="verse"><a name="23">23</a>När du så har fullbordat reningen, skall du föra fram en felfri ungtjur och en felfri vädur av småboskapen.</span> <span class="verse"><a name="24">24</a>Dem skall du föra fram inför HERREN, och prästerna skola strö salt på dem och offra dem såsom brännoffer åt HERREN.</span> <span class="verse"><a name="25">25</a>Under sju dagar skall du dagligen offra en syndoffersbock; och en ungtjur och en vädur av småboskapen, båda felfria, skall man likaledes offra.</span> <span class="verse"><a name="26">26</a>Under sju dagar skall man sålunda bringa försoning för altaret och rena det och inviga det.</span> <span class="verse"><a name="27">27</a>Men sedan dessa dagar hava gått till ända, skola prästerna på åttonde dagen och allt framgent offra på altaret edra brännoffer och tackoffer; och jag skall då hava behag till eder, säger Herren, HERREN».</span> </p></div</div></div></body></html>