<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ezek/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ezek">Ezekiel</a> &gt <strong>Chapter 34</strong></div><p><span class="verse"><a name="1">1</a>Och HERRENS ord kom till mig; han sade:</span> <span class="verse"><a name="2">2</a>Du människobarn, profetera mot Israels herdar, profetera och säg till dem, till herdarna: Så säger Herren, HERREN: Ve eder, I Israels herdar, som haven sörjt allenast för eder själva!  Var det då icke för hjorden som herdarna borde sörja?</span> <span class="verse"><a name="3">3</a>I stället åten I upp det feta, med ullen klädden I eder, det gödda slaktaden I; men om hjorden vårdaden I eder icke.</span> <span class="verse"><a name="4">4</a>De svaga stärkten I icke, det sjuka heladen I icke, det sargade förbunden I icke, det fördrivna förden I icke tillbaka, det förlorade uppsökten I icke, utan med förtryck och hårdhet fören I fram mot dem.</span> <span class="verse"><a name="5">5</a>Så blevo de förskingrade, därför att de icke hade någon herde, de blevo till mat åt alla markens djur, ja, de blevo förskingrade.</span> <span class="verse"><a name="6">6</a>Mina får gå nu vilse på alla berg och alla höga kullar; över hela jorden äro mina får förskingrade, utan att någon frågar efter dem eller uppsöker dem.</span> <span class="verse"><a name="7">7</a>Hören därför HERRENS ord, I herdar:</span> <span class="verse"><a name="8">8</a>Så sant jag lever, säger Herren, HERREN, sannerligen, eftersom mina får hava lämnats till rov, ja, eftersom mina får hava blivit till mat åt alla markens djur, då de nu icke hava någon herde, och eftersom mina herdar icke fråga efter mina får ja, eftersom herdarna sörja för sig själva och icke sörja för mina får,</span> <span class="verse"><a name="9">9</a>därför, I herdar: Hören HERRENS ord:</span> <span class="verse"><a name="10">10</a>Så säger Herren, HERREN: Se, jag skall komma över herdarna och utkräva mina får ur deras hand och göra slut på deras herdetjänst; och herdarna skola då icke mer kunna sörja för sig själva, ty jag skall rädda mina får ur deras gap, så att de icke bliva till mat åt dem.</span> <span class="verse"><a name="11">11</a>Ty så säger Herren, HERREN: Se, jag skall själv taga mig an mina får och leta dem tillsammans.</span> <span class="verse"><a name="12">12</a>Likasom en herde letar tillsammans sin hjord, när hans får äro förströdda omkring honom, så skall ock jag leta tillsammans mina får och rädda dem från alla de orter till vilka de förskingrades på en dag av moln och töcken.</span> <span class="verse"><a name="13">13</a>Och jag skall föra dem ut ifrån folken och församla dem ur länderna, och skall låta dem komma till sitt eget land och föra dem i bet på Israels berg, vid bäckarna och var man eljest kan bo i landet.</span> <span class="verse"><a name="14">14</a>På goda betesplatser skall jag föra dem i bet, på Israels höga berg skola de få sina betesmarker; där skola de lägra sig på goda betesmarker, och fett bete skola de hava på Israels berg.</span> <span class="verse"><a name="15">15</a>Jag skall själv föra mina får i bet och själv utse lägerplatser åt dem, säger Herren, HERREN.</span> <span class="verse"><a name="16">16</a>Det förlorade skall jag uppsöka, det fördrivna skall jag föra tillbaka, det sargade skall jag förbinda, och det svaga skall jag stärka.  Men det feta och det starka skall jag förgöra; ja, jag skall sköta det såsom rätt är.</span> <span class="verse"><a name="17">17</a>Men I, mina får, så säger Herren, HERREN: Se, jag vill döma mellan får och får, mellan vädurar och bockar.</span> <span class="verse"><a name="18">18</a>Är det eder icke nog att I fån beta på den bästa betesplatsen, eftersom I med edra fötter trampen ned vad som är kvar på eder betesplats?  Och är det eder icke nog att I fån dricka det klaraste vattnet, eftersom I med edra fötter grumlen vad som har lämnats kvar?</span> <span class="verse"><a name="19">19</a>Skola mina får beta av det som edra fötter hava trampat ned, och dricka vad edra fötter hava grumlat?</span> <span class="verse"><a name="20">20</a>Nej; därför säger Herren, HERREN så till dem: Se, jag skall själv döma mellan de feta fåren och de magra fåren.</span> <span class="verse"><a name="21">21</a>Eftersom I med sida och bog stöten undan alla de svaga och med edra horn stången dem, till dess att I haven drivit dem ut och förskingrat dem,</span> <span class="verse"><a name="22">22</a>därför skall jag frälsa mina får, så att de icke mer bliva till rov, och skall döma mellan får och får.</span> <span class="verse"><a name="23">23</a>Och jag skall låta en herde uppstå, gemensam för dem alla, och han skall föra dem i bet, nämligen min tjänare David; ja, han skall föra dem i bet, han skall vara deras herde.</span> <span class="verse"><a name="24">24</a>Jag, HERREN, skall vara deras Gud, men min tjänare David skall vara hövding bland dem.  Jag, HERREN, har talat.</span> <span class="verse"><a name="25">25</a>Och jag skall med dem sluta ett fridsförbund; jag skall göra ände på vilddjuren i landet, så att man i trygghet kan bo mitt i öknen och sova i skogarna.</span> <span class="verse"><a name="26">26</a>Och jag skall låta dem själva och landet runt omkring min höjd bliva till välsignelse.  Jag skall låta regn falla i rätt tid; regnskurar till välsignelse skall det bliva.</span> <span class="verse"><a name="27">27</a>Träden på marken skola bära sin frukt, och jorden skall giva sin gröda, och själva skola de bo i sitt land i trygghet; och de skola förnimma att jag är HERREN, när jag bryter sönder deras ok och räddar dem från de människors hand, som hava hållit dem i träldom.</span> <span class="verse"><a name="28">28</a>De skola sedan icke mer bliva ett byte för folken, och markens djur skola ej äta upp dem, utan de skola bo i trygghet, och ingen skall förskräcka dem.</span> <span class="verse"><a name="29">29</a>Och jag skall åt dem låta en plantering växa upp, som skall bliva dem till berömmelse; och de som bo i landet skola icke mer ryckas bort av hunger, ej heller skola de mer lida smälek av folken.</span> <span class="verse"><a name="30">30</a>Och de skola förnimma att jag, HERREN, deras Gud, är med dem, och att de, Israels hus, äro mitt folk, säger Herren, HERREN.</span> <span class="verse"><a name="31">31</a>Ja, I ären mina får, I ären får i min hjord, människor som I ären, och jag är eder Gud, säger Herren, HERREN.</span> </p></div</div></div></body></html>