<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ezek/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ezek">Ezekiel</a> &gt <strong>Chapter 16</strong></div><p><span class="verse"><a name="1">1</a>Och HERRENS ord kom till mig; han sade:</span> <span class="verse"><a name="2">2</a>Du människobarn, förehåll Jerusalem dess styggelser</span> <span class="verse"><a name="3">3</a>och säg: Så säger Herren, HERREN till Jerusalem: Från Kanaans land stammar du, och där är du född; din fader var en amoré och din moder en hetitisk kvinna.</span> <span class="verse"><a name="4">4</a>Och vid din födelse gick det så till.  När du föddes, skar ingen av din navelsträng, och du blev icke rentvagen med vatten, ej heller ingniden med salt och lindad.</span> <span class="verse"><a name="5">5</a>Ingen såg på dig med så mycken ömkan, att han villa göra något sådant med dig eller visa dig någon misskund, utan man kastade ut dig på öppna fältet den dag du föddes; så ringa aktade man ditt liv.</span> <span class="verse"><a name="6">6</a>Då gick jag förbi där du låg och fick se dig sprattla i ditt blod, och jag sade till dig: »Du skall få bliva vid liv, du som ligger där i ditt blod.»  Ja, jag sade till dig: »Du skall få bliva vid liv, du som ligger där i ditt blod;</span> <span class="verse"><a name="7">7</a>ja, jag skall föröka dig till många tusen, såsom växterna äro på marken.»  Och du sköt upp och blev stor och mycket fager; dina bröst hade höjt sig, och ditt hår hade växt, men du var ännu naken och blottad.</span> <span class="verse"><a name="8">8</a>Då gick jag åter förbi där du var och fick se att din tid var inne, din älskogstid; och jag bredde min mantel över dig och betäckte din blygd.  Och så gav jag dig min ed och ingick förbund med dig, säger Herren, HERREN, och du blev min.</span> <span class="verse"><a name="9">9</a>Och jag tvådde dig med vatten och sköljde blodet av dig, och smorde dig med olja,</span> <span class="verse"><a name="10">10</a>och klädde på dig brokigt vävda kläder och satte på dig skor av tahasskinn och en huvudbindel av fint linne och en slöja av silke.</span> <span class="verse"><a name="11">11</a>Och jag prydde dig med smycken: jag satte armband på dina armar och en kedja om din hals,</span> <span class="verse"><a name="12">12</a>jag satte en ring i din näsa och örhängen i dina öron och en härlig krona på ditt huvud.</span> <span class="verse"><a name="13">13</a>Så blev du prydd med guld och silver, och dina kläder voro av fint linne, av siden och av tyg i brokig vävnad.  Fint mjöl, honung och olja fick du äta.  Du blev övermåttan skön, och så vart du omsider en drottning.</span> <span class="verse"><a name="14">14</a>Och ryktet om dig gick ut bland folken för din skönhets skull, ty den var fullkomlig genom de härliga prydnader som jag hade satt på dig, säger Herren, HERREN.</span> <span class="verse"><a name="15">15</a>Men du förlitade dig på din skönhet och bedrev otukt, sedan du nu hade fått sådant rykte; du slösade din otukt på var och en som gick där fram: det vore ju något för honom.</span> <span class="verse"><a name="16">16</a>Och du tog dina kläder och gjorde dig med dem brokiga offerhöjder och bedrev på dessa otukt, sådana gärningar som eljest aldrig någonsin hava förekommit, ej heller mer skola göras.</span> <span class="verse"><a name="17">17</a>Och du tog dina härliga smycken, det guld och silver som jag hade givit dig, och gjorde dig så mansbilder, med vilka du bedrev otukt.</span> <span class="verse"><a name="18">18</a>Och du tog dina brokigt vävda kläder och höljde dem i dessa; och min olja och min rökelse satte du fram för dem.</span> <span class="verse"><a name="19">19</a>Och det bröd som jag hade givit dig -- ty fint mjöl, olja och honung hade jag ju låtit dig få att äta -- detta satte du fram för dem till en välbehaglig lukt; ja, därhän kom det, säger Herren, HERREN.</span> <span class="verse"><a name="20">20</a>Och du tog dina söner och döttrar, dem som du hade fött åt mig, och offrade dessa åt dem till spis.  Var det då icke nog att du bedrev otukt?</span> <span class="verse"><a name="21">21</a>Skulle du också slakta mina söner och giva dem till pris såsom offer åt dessa?</span> <span class="verse"><a name="22">22</a>Och vid alla dina styggelser och din otukt tänkte du icke på din ungdoms dagar, då du var naken och blottad och låg där sprattlande i ditt blod.</span> <span class="verse"><a name="23">23</a>Och sedan du hade bedrivit all denna ondska -- ve, ve dig!  säger Herren, HERREN --</span> <span class="verse"><a name="24">24</a>byggde du dig kummel och gjorde dig höjdaltaren på alla öppna platser.</span> <span class="verse"><a name="25">25</a>I alla gathörn byggde du dig höjd altaren och lät din skönhet skända och spärrade ut benen åt alla som gingo där fram; ja, du bedrev mycken otukt.</span> <span class="verse"><a name="26">26</a>Du bedrev otukt med egyptierna, dina grannar med det stora köttet, ja, mycken otukt till att förtörna mig.</span> <span class="verse"><a name="27">27</a>Men se, då uträckte jag min hand mot dig och minskade ditt underhåll och gav dig till pris åt dina fiender, filistéernas döttrar, som blygdes över ditt skändliga väsende.</span> <span class="verse"><a name="28">28</a>Men sedan bedrev du otukt med assyrierna, ty du hade ännu icke blivit mätt; ja, du bedrev otukt med dem och blev ändå icke mätt.</span> <span class="verse"><a name="29">29</a>Du gick med din otukt ända bort till krämarlandet, kaldéernas land; men icke ens så blev du mätt.</span> <span class="verse"><a name="30">30</a>Huru älskogskrankt var icke ditt hjärta, säger Herren, HERREN, eftersom du gjorde allt detta, sådana gärningar som allenast den fräckaste sköka kan göra.</span> <span class="verse"><a name="31">31</a>Med dina döttrar uppförde du åt dig kummel i alla gathörn och höjdaltaren på alla öppna platser.  Men däri var du olik andra skökor, att du försmådde skökolön,</span> <span class="verse"><a name="32">32</a>du äktenskapsbryterska, som i stället för den man du hade tog andra män till dig.</span> <span class="verse"><a name="33">33</a>Åt alla andra skökor måste man giva skänker, men här var det du som gav skänker åt alla dina älskare och mutade dem, för att de skulle komma till dig från alla håll och bedriva otukt med dig.</span> <span class="verse"><a name="34">34</a>Så gjorde du vid din otukt tvärt emot vad andra kvinnor göra; efter dig lopp ingen för att bedriva otukt, men du gav skökolön, utan att själv få någon skökolön; du gjorde tvärt emot andra.</span> <span class="verse"><a name="35">35</a>Hör därför HERRENS ord, du sköka.</span> <span class="verse"><a name="36">36</a>Så säger Herren, HERREN: Eftersom du har varit så frikostig med din skam och blottat din blygd i otukt med din älskare, därför, och för alla dina vederstyggliga eländiga avgudars skull och för dina söners blods skull, dina söners, som du gav åt dessa,</span> <span class="verse"><a name="37">37</a>se, därför skall jag församla alla dina älskare, dem som du har varit till behag, ja, alla dem som du har älskat mer eller mindre; dem skall jag församla mot dig från alla håll och blotta din blygd inför dem, så att de få se all din blygd.</span> <span class="verse"><a name="38">38</a>Och jag skall döma dig efter den lag som gäller för äktenskapsbryterskor och blodsutgjuterskor, och skall låta dig bliva ett blodigt offer för min vrede och nitälskan.</span> <span class="verse"><a name="39">39</a>Och jag skall giva dig i deras hand, och de skola slå ned dina kummel och bryta ned dina höjdaltaren, och slita av dig kläderna och taga ifrån dig dina härliga smycken och låta dig ligga naken och blottad.</span> <span class="verse"><a name="40">40</a>Och de skola sammankalla en församling mot dig, och man skall stena dig och hugga sönder dig med svärd;</span> <span class="verse"><a name="41">41</a>och dina hus skall man bränna upp i eld.  Så skall man hålla dom över dig inför många kvinnors ögon.  Och så skall jag göra slut på din otukt, och du skall icke mer kunna giva någon skökolön.</span> <span class="verse"><a name="42">42</a>Och jag skall släcka min vrede på dig, så att min nitälskan kan vika ifrån dig, och så att jag får ro och slipper att mer förtörnas.</span> <span class="verse"><a name="43">43</a>Eftersom du icke tänkte på din ungdoms dagar, utan var avog mot mig i allt detta, se, därför skall också jag låta dina gärningar komma över ditt huvud, säger Herren, HERREN, på det att du icke mer må lägga sådan skändlighet till alla dina andra styggelser.</span> <span class="verse"><a name="44">44</a>Se, alla som bruka ordspråk skola på dig tillämpa det ordspråket: »Sådan moder, sådan dotter.»</span> <span class="verse"><a name="45">45</a>Ja, du är din moders dotter, hennes som övergav sin man och sina barn; du är dina systrars syster deras som övergåvo sina män och sina barn; eder moder var en hetitisk kvinna och eder fader en amoré.</span> <span class="verse"><a name="46">46</a>Din större syster var Samaria med sina döttrar, hon som bodde norrut från dig; och din mindre syster, som bodde söderut från dig, var Sodom med sina döttrar.</span> <span class="verse"><a name="47">47</a>Men du nöjde dig icke med att vandra på deras vägar och att göra efter deras styggelser; inom kort bedrev du värre ting än de, på alla dina vägar.</span> <span class="verse"><a name="48">48</a>Så sant jag lever, säger Herren, HERREN: din syster Sodom och hennes döttrar hava icke gjort vad du och dina döttrar haven gjort.</span> <span class="verse"><a name="49">49</a>Se, detta var din syster Sodoms missgärning: fastän höghet, överflöd och tryggad ro hade blivit henne och hennes döttrar beskärd, understödde hon likväl icke den arme och fattige.</span> <span class="verse"><a name="50">50</a>Tvärtom blevo de högfärdiga och bedrevo vad styggeligt var inför mig; därför försköt jag dem, när jag såg detta.</span> <span class="verse"><a name="51">51</a>Ej heller Samaria har syndat hälften så mycket som du.  Du har gjort så många flera styggelser än dessa, att du genom alla de styggelser du har bedrivit har kommit dina systrar att synas rättfärdiga.</span> <span class="verse"><a name="52">52</a>Så må också du nu bara din skam, du som nu kan lända dina systrar till ursäkt; ty därigenom att du har bedrivit ännu vederstyggligare synder än de, stå nu såsom rättfärdiga i jämförelse med dig.  Ja, blygs och bär din skam över att du så har kommit dina systrar att synas rättfärdiga.</span> <span class="verse"><a name="53">53</a>Därför skall jag ock åter upp rätta dem, Sodom med hennes döttrar och Samaria med hennes döttrar.  Dig skall jag ock åter upprätta mitt ibland dem,</span> <span class="verse"><a name="54">54</a>för att du må bära din skam och skämmas för allt vad du har gjort, och därmed bliva dem till tröst.</span> <span class="verse"><a name="55">55</a>Och med dina systrar skall så ske: Sodom och hennes döttrar skola åter bliva vad de fordom voro, och Samaria och hennes döttrar skola åter bliva vad de fordom voro Också du själv och dina döttrar skolen åter bliva vad I fordom voren.</span> <span class="verse"><a name="56">56</a>Men om du förr icke ens hördes nämna din syster Sodom, under din höghetstid,</span> <span class="verse"><a name="57">57</a>innan ännu din egen ondska hade blivit uppenbarad -- såsom den blev på den tid då du vart till smälek för Arams döttrar och för alla de kringboende filistéernas döttrar, som hånade dig på alla sidor --</span> <span class="verse"><a name="58">58</a>Så måste du nu själv bära på din skändlighet och dina styggelser, säger HERREN.</span> <span class="verse"><a name="59">59</a>Ty så säger Herren, HERREN: Jag har handlat med dig efter dina gärningar, ty du hade ju föraktat eden och brutit förbundet.</span> <span class="verse"><a name="60">60</a>Men jag vill nu tänka på det förbund som jag slöt med dig i din ungdoms dagar, och upprätta med dig ett evigt förbund.</span> <span class="verse"><a name="61">61</a>Då skall du tänka tillbaka på dina vägar och skämmas, när du får taga till dig dina systrar, de större jämte de mindre; ty jag skall giva dem åt dig till döttrar, dock icke för din trohet i förbundet.</span> <span class="verse"><a name="62">62</a>Men jag skall upprätta mitt förbund med dig, och du skall förnimma att jag är HERREN;</span> <span class="verse"><a name="63">63</a>och så skall du tänka därpå och blygas, så att du av skam icke mer kan upplåta din mun, då när jag förlåter dig allt vad du har gjort, säger Herren, HERREN.</span> </p></div</div></div></body></html>