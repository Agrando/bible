<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ezek/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ezek">Ezekiel</a> &gt <strong>Chapter 31</strong></div><p><span class="verse"><a name="1">1</a>I elfte året, på första dagen i tredje månaden, kom HERRENS ord till mig; han sade:</span> <span class="verse"><a name="2">2</a>Du människobarn, säg till Farao, konungen i Egypten, och till hans larmande hop:  Vem kan förliknas med dig i din storhet?</span> <span class="verse"><a name="3">3</a>Se, du är ett ädelt träd, en ceder på Libanon, med sköna grenar och skuggrik krona och hög stam, en som med sin topp räcker upp bland molnen.</span> <span class="verse"><a name="4">4</a>Vatten gåvo den växt, djupets källor gjorde den hög. Ty med sina strömmar omflöto de platsen där den var planterad; först sedan sände de sina flöden till alla andra träd på marken.</span> <span class="verse"><a name="5">5</a>Så fick den högre stam än alla träd på marken, den fick talrika kvistar och långa grenar, genom det myckna vatten den hade, när den sköt skott.</span> <span class="verse"><a name="6">6</a>Alla himmelens fåglar byggde sig nästen bland dess kvistar, under dess grenar födde alla markens djur sina ungar, och i dess skugga bodde allahanda stora folk.</span> <span class="verse"><a name="7">7</a>Och den blev skön genom sin storhet och genom sina grenars längd, där den stod med sin rot invid stora vatten.</span> <span class="verse"><a name="8">8</a>Ingen ceder i Guds lustgård gick upp emot denna, ingen cypress hade kvistar som kunde förliknas med dennas, ingen lönn bar grenar, jämförliga med dennas; nej, intet träd i Guds lustgård liknade den i skönhet</span> <span class="verse"><a name="9">9</a>Så skön hade jag låtit den bliva, i dess rikedom på grenar, att alla Edens träd i Guds lustgård måste avundas den.</span> <span class="verse"><a name="10">10</a>Därför säger Herren, HERREN så Eftersom du växte så hög, ja, eftersom ditt träd sträckte sin topp upp bland molnen och förhävde sig i sitt hjärta över att det var så högt,</span> <span class="verse"><a name="11">11</a>därför skall jag prisgiva det åt en som är väldig bland folken.  Han skall förvisso utföra sitt verk därpå, ty för dess ogudaktighets skull har jag förkastat det.</span> <span class="verse"><a name="12">12</a>Ja, främlingar hava fått hugga ned det, de grymmaste folk, och hava låtit det ligga.  Dess kvistar hava nu fallit på bergen och i alla dalar; dess grenar hava blivit avbrutna och kastade i alla landets bäckar, och alla folk på jorden hava måst draga bort därifrån och försaka dess skugga och låta det ligga.</span> <span class="verse"><a name="13">13</a>På dess kullfallna stam bo alla himmelens fåglar, och på dess grenar lägra sig alla markens djur.</span> <span class="verse"><a name="14">14</a>Så sker, för att ett träd som växer vid vatten aldrig skall yvas över sin höjd och sträcka sin topp upp bland molnen; ja, för att icke ens de väldigaste av dem skola stå och yvas, intet träd som har haft vatten att dricka.  Ty de äro allasammans hemfallna åt döden och måste ned i jordens djup, till att vara där bland människors barn, hos dem som hava farit ned i graven.</span> <span class="verse"><a name="15">15</a>Så säger Herren, HERREN: På den dag då det for ned till dödsriket lät jag djupet för dess skull hölja sig i sorgdräkt; jag hämmade strömmarna där, och de stora vattnen höllos tillbaka.  Jag lät Libanon för dess skull kläda sig i svart, och alla träd på marken förtvinade i sorg över det.</span> <span class="verse"><a name="16">16</a>Genom dånet av dess fall kom jag folken att bäva, när jag störtade det ned i dödsriket, till dem som hade farit ned i graven.  Men då tröstade sig i jordens djup alla Edens träd, de yppersta och bästa på Libanon, alla de som hade haft vatten att dricka.</span> <span class="verse"><a name="17">17</a>Också de hade, såsom det trädet, måst fara ned till dödsriket, till dem som voro slagna med svärd; dit foro ock de som hade varit dess stöd och hade bott i dess skugga bland folken.</span> <span class="verse"><a name="18">18</a>Kan nu något bland Edens träd förliknas med dig i härlighet och storhet?  Och dock skall du, såsom Edens träd, störtas ned i jordens djup och ligga där bland oomskurna, hos dem som äro slagna med svärd.  Så skall det gå Farao och hela hans larmande hop, säger Herren, HERREN.</span> </p></div</div></div></body></html>