<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/ezek/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/ezek">Ezekiel</a> &gt <strong>Chapter 12</strong></div><p><span class="verse"><a name="1">1</a>Och HERRENS ord kom till mig; han sade;</span> <span class="verse"><a name="2">2</a>»Du människobarn, du bor mitt i det gensträviga släktet, bland människor som hava ögon att se med, men dock icke se, och öron att höra med, men dock icke höra, eftersom de äro ett så gensträvigt släkte.</span> <span class="verse"><a name="3">3</a>Så red nu till åt dig, du människobarn, vad man behöver, när man skall gå i landsflykt.  Och vandra i deras åsyn åstad på ljusa dagen, ja, vandra i deras åsyn åstad från det ställe där du nu bor bort till en annan ort -- om de till äventyrs ville akta därpå, då de nu äro ett så gensträvigt släkte.</span> <span class="verse"><a name="4">4</a>För ut ditt bohag, på ljusa dagen och i deras åsyn, såsom skulle du gå i landsflykt, och vandra så i deras åsyn själv åstad på aftonen, såsom landsflyktiga pläga.</span> <span class="verse"><a name="5">5</a>Gör dig i deras åsyn en öppning i väggen, och för bohaget ut genom den.</span> <span class="verse"><a name="6">6</a>Lyft det sedan i deras åsyn upp på axeln och för bort det, när det har blivit alldeles mörkt; och betäck ditt ansikte, så att du icke ser landet.  Ty jag gör dig till ett tecken för Israels hus.»</span> <span class="verse"><a name="7">7</a>Och jag gjorde såsom han bjöd mig; på ljusa dagen förde jag ut mitt bohag, såsom skulle jag gå i landsflykt.  Sedan, om aftonen, gjorde jag mig med handen en öppning i väggen, och när det hade blivit alldeles mörkt, förde jag det ut genom den och bar det så på axeln, i deras åsyn.</span> <span class="verse"><a name="8">8</a>Och HERRENS ord kom till mig den följande morgonen; han sade:</span> <span class="verse"><a name="9">9</a>Du människobarn, säkert har Israels hus, det gensträviga släktet, frågat dig: »Vad är det du gör?»</span> <span class="verse"><a name="10">10</a>Så svara dem nu: Så säger Herren, HERREN: Denna utsaga gäller fursten i Jerusalem och alla dem av Israels hus, som äro därinne.</span> <span class="verse"><a name="11">11</a>Säg: Jag är ett tecken för eder; såsom jag har gjort, så skall det gå dem: de skola vandra bort i landsflykt och fångenskap.</span> <span class="verse"><a name="12">12</a>Och fursten som de hava ibland sig skall lyfta upp sin börda på axeln, när det har blivit alldeles mörkt, och skall så draga ut.  Man skall göra en öppning i väggen, så att han genom den kan bära ut sin börda; och han skall betäcka sitt ansikte, så att han icke ser landet med sitt öga.</span> <span class="verse"><a name="13">13</a>Och jag skall breda ut mitt nät över honom, och han skall bliva fångad i min snara; och jag skall föra honom till Babel i kaldéernas land, som han dock icke skall se; och där skall han dö.</span> <span class="verse"><a name="14">14</a>Och alla som äro omkring honom, till hans hjälp, och alla hans härskaror skall jag förströ åt alla väderstreck, och mitt svärd skall jag draga ut efter dem.</span> <span class="verse"><a name="15">15</a>Och de skola förnimma att jag är HERREN, när jag förskingrar dem bland folken och förströr dem i länderna.</span> <span class="verse"><a name="16">16</a>Men några få av dem skall jag låta bliva kvar efter svärd, hungersnöd och pest, för att de bland de folk till vilka de komma skola kunna förtälja om alla sina styggelser; och de skola förnimma att jag är HERREN.</span> <span class="verse"><a name="17">17</a>Och HERRENS ord kom till mig; han sade:</span> <span class="verse"><a name="18">18</a>Du människobarn, ät nu ditt bröd med bävan, och drick ditt vatten darrande och med oro.</span> <span class="verse"><a name="19">19</a>Och säg till folket i landet: Så säger Herren, HERREN om Jerusalems invånare i Israels land: De skola äta sitt bröd med oro och dricka sitt vatten med förfäran; så skall landet bliva ödelagt och plundrat på allt vad däri är, för den orätts skull som alla dess inbyggare hava övat.</span> <span class="verse"><a name="20">20</a>Och de städer som nu äro bebodda skola komma att ligga öde, och landet skall bliva en ödemark; och I skolen förnimma att jag är HERREN.</span> <span class="verse"><a name="21">21</a>Och HERRENS ord kom till mig; han sade:</span> <span class="verse"><a name="22">22</a>Du människobarn, vad är det för ett ordspråk I haven i Israels land, när I sägen: »Tiden går, och av alla profetsynerna bliver intet»?</span> <span class="verse"><a name="23">23</a>Säg nu till dem: Så säger Herren, HERREN: Jag skall göra slut på det ordspråket, så att man icke mer skall bruka det i Israel.  Tala i stället så till dem: »Tiden kommer snart, med alla profetsynernas fullbordan.»</span> <span class="verse"><a name="24">24</a>Ty inga falska profetsyner och inga lögnaktiga spådomar skola mer finnas i Israels hus;</span> <span class="verse"><a name="25">25</a>nej, jag, HERREN, skall tala det ord som jag vill tala, och det skall fullbordas, utan att länge fördröjas.  Ja, du gensträviga släkte, i edra dagar skall jag tala ett ord och skall ock fullborda det, säger Herren, HERREN.</span> <span class="verse"><a name="26">26</a>Och HERRENS ord kom till mig; han sade:</span> <span class="verse"><a name="27">27</a>Du människobarn, se, Israels hus säger: »Den syn som han skådar gäller dagar som icke komma så snart; han profeterar om tider som ännu äro långt borta.»</span> <span class="verse"><a name="28">28</a>Säg därför till dem: Så säger Herren, HERREN: Intet av vad jag har talat skall längre fördröjas; vad jag talar, det skall ske, säger Herren, HERREN.</span> </p></div</div></div></body></html>