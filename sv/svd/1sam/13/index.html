<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/1sam/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/1sam">1 Samuel</a> &gt <strong>Chapter 13</strong></div><p><span class="verse"><a name="1">1</a>Saul hade varit konung ett år, och när han nu regerade över Israel på andra året,</span> <span class="verse"><a name="2">2</a>utvalde han åt sig tre tusen män ur Israel.  Av dessa hade Saul själv hos sig två tusen i Mikmas och i Betels bergsbygd, och ett tusen hade Jonatan hos sig i Gibea i Benjamin.  Men det övriga folket hade han låtit gå hem, var och en till sin hydda.</span> <span class="verse"><a name="3">3</a>Och Jonatan dräpte filistéernas fogde i Geba; och filistéerna fingo höra det.  Men Saul lät stöta i basun över hela landet och säga: »Detta må hebréerna höra.»</span> <span class="verse"><a name="4">4</a>Så fick hela Israel höra omtalas att Saul hade dräpt filistéernas fogde, och att Israel därigenom hade blivit förhatligt för filistéerna.  Och folket bådades upp att följa Saul till Gilgal.</span> <span class="verse"><a name="5">5</a>Under tiden hade filistéerna församlat sig för att strida mot Israel: trettio tusen vagnar och sex tusen ryttare, och fotfolk så talrikt som sanden på havets strand; och de drogo upp och lägrade sig vid Mikmas, öster om Bet-Aven.</span> <span class="verse"><a name="6">6</a>Då nu israeliterna sågo sig vara i nöd, i det att folket svårt ansattes, gömde sig folket i grottor, i skogssnår och bland klippor, i fasta valv och i gropar.</span> <span class="verse"><a name="7">7</a>Och somliga av hebréerna gingo över Jordan in i Gads och Gileads land.  Men Saul var ännu kvar i Gilgal; och allt folket följde honom med bävan.</span> <span class="verse"><a name="8">8</a>När han nu hade väntat sju dagar, intill den tid Samuel hade bestämt men Samuel likväl icke kom till Gilgal, begynte folket skingra sig och gå ifrån honom.</span> <span class="verse"><a name="9">9</a>Då sade Saul: »Fören fram till mig brännoffers- och tackoffersdjuren.»  Därpå frambar han brännoffret.</span> <span class="verse"><a name="10">10</a>Men just när han hade slutat att frambära brännoffret, kom Samuel.  Då gick Saul honom till mötes för att hälsa honom.</span> <span class="verse"><a name="11">11</a>Men Samuel sade: »Vad har du gjort!»  Saul svarade: »När jag såg att folket skingrade sig och gick ifrån mig, under det att du icke kom inom den bestämda tiden, fastän filistéerna voro församlade vid Mikmas,</span> <span class="verse"><a name="12">12</a>då tänkte jag: Nu komma filistéerna hitned mot mig i Gilgal, och jag har ännu icke bönfallit inför HERREN.  Då tog jag mod till mig och offrade brännoffret.»</span> <span class="verse"><a name="13">13</a>Samuel sade till Saul: »Du har handlat dåraktigt.  Du har icke hållit det bud HERREN, din Gud, har givit dig; eljest skulle HERREN hava befäst ditt konungadöme över Israel för evig tid.</span> <span class="verse"><a name="14">14</a>Men nu skall ditt konungadöme icke bliva beståndande.  HERREN har sökt sig en man efter sitt hjärta, och honom har HERREN förordnat till furste över sitt folk, eftersom du icke har hållit vad HERREN bjöd dig.»</span> <span class="verse"><a name="15">15</a>Därefter stod Samuel upp och gick från Gilgal till Gibea i Benjamin.  Men Saul mönstrade det folk som fanns hos honom: vid pass sex hundra man.</span> <span class="verse"><a name="16">16</a>Och Saul och hans son Jonatan stannade i Geba i Benjamin med det folk som fanns hos dem, under det att filistéerna hade lägrat sig vid Mikmas.</span> <span class="verse"><a name="17">17</a>Och en härskara, delad i tre hopar, drog ut ur filistéernas läger för att härja: en hop tog vägen till Ofra i Sualslandet,</span> <span class="verse"><a name="18">18</a>en hop tog vägen till Bet-Horon, och en hop tog vägen till det område som vetter åt Seboimsdalen, åt öknen till.</span> <span class="verse"><a name="19">19</a>Ingen smed fanns då i hela Israels land, ty filistéerna fruktade att hebréerna skulle låta göra sig svärd eller spjut.</span> <span class="verse"><a name="20">20</a>Och så måste en israelit alltid begiva sig ned till filistéerna, om han ville låta vässa sin lie eller sin plogbill eller sin yxa eller sin skära,</span> <span class="verse"><a name="21">21</a>när det hade blivit något fel med eggen på skärorna eller plogbillarna, eller med gafflarna eller yxorna, eller när oxpikarnas uddar behövde rätas.</span> <span class="verse"><a name="22">22</a>Härav kom sig, att när striden skulle stå, ingen enda av Sauls och Jonatans folk hade ett svärd eller ett spjut; allenast Saul själv och hans son Jonatan hade sådana.</span> <span class="verse"><a name="23">23</a>Men filistéerna läto en utpost rycka fram till passet vid Mikmas.</span> </p></div</div></div></body></html>