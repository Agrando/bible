<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/1sam/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/1sam">1 Samuel</a> &gt <strong>Chapter 23</strong></div><p><span class="verse"><a name="1">1</a>Och man berättade för David: »Filistéerna hålla nu på att belägra Kegila, och de plundra logarna.»</span> <span class="verse"><a name="2">2</a>Då frågade David HERREN: »Skall jag draga åstad och slå dessa filistéer?»  HERREN svarade David: »Drag åstad och slå filistéerna och fräls Kegila.»</span> <span class="verse"><a name="3">3</a>Men Davids män sade till honom: »Vi leva ju i fruktan redan här i Juda.  Och nu skulla vi därtill draga åstad till Kegila, mot filistéernas här!»</span> <span class="verse"><a name="4">4</a>Då frågade David HERREN ännu en gång, och HERREN svarade honom och sade: »Stå upp och drag ned till Kegila; ty jag vill giva filistéerna i din hand.»</span> <span class="verse"><a name="5">5</a>Då drog David med sina män till Kegila och stridde mot filistéerna och förde bort deras boskap och tillfogade dem ett stort nederlag.  Så frälste David invånarna i Kegila.</span> <span class="verse"><a name="6">6</a>När Ebjatar, Ahimeleks son, flydde till David i Kegila, förde han efoden med sig ditned.</span> <span class="verse"><a name="7">7</a>Och det blev berättat för Saul att David hade dragit in i Kegila.  Då sade Saul: »Gud har förkastat honom och givit honom i min hand, ty han har själv stängt in sig genom att gå in i en stad med portar och bommar.»</span> <span class="verse"><a name="8">8</a>Därefter bådade Saul upp allt folket till strid, för att draga ned till Kegila och där innesluta David och hans man.</span> <span class="verse"><a name="9">9</a>Men när David fick veta att Saul stämplade ont mot honom, sade han till prästen Ebjatar: »Bär hit efoden.»</span> <span class="verse"><a name="10">10</a>Och David sade: »HERRE, Israels Gud, din tjänare har hört att Saul har i sinnet att komma mot Kegila och fördärva staden för min skull.</span> <span class="verse"><a name="11">11</a>Skola Kegilas borgare då utlämna mig åt honom?  Skall Saul komma hitned, såsom din tjänare har hört?  HERRE, Israels Gud, förkunna det för din tjänare.»  HERREN svarade: »Han skall komma hitned.»</span> <span class="verse"><a name="12">12</a>David frågade ytterligare: »Skola Kegilas borgare då utlämna mig och mina man åt Saul?»  HERREN svarade: »De skola utlämna eder.»</span> <span class="verse"><a name="13">13</a>Då bröt David upp med sitt folk, som utgjorde vid pass sex hundra man, och de drogo ut från Kegila och vandrade vart de kunde.  När det då blev berättat för Saul att David hade flytt undan från Kegila avstod han från att draga ut.</span> <span class="verse"><a name="14">14</a>Så uppehöll sig nu David i öknen på bergfästena; han uppehöll sig bland bergen i öknen Sif.  Och Saul sökte alltjämt efter honom, men Gud gav honom icke i hans hand.</span> <span class="verse"><a name="15">15</a>Och medan David var i Hores i öknen Sif, förnam han att Saul hade dragit ut för att söka döda honom.</span> <span class="verse"><a name="16">16</a>Men Jonatan, Sauls son, stod upp och gick till David i Hores och styrkte hans mod i Gud.</span> <span class="verse"><a name="17">17</a>Han sade till honom: »Frukta icke; ty min fader Sauls hand skall icke träffa dig, utan du skall bliva konung över Israel, och jag skall då hava andra platsen, näst efter dig.  Detta vet ock min fader Saul.»</span> <span class="verse"><a name="18">18</a>Sedan slöto de båda ett förbund inför HERREN.  Och David stannade kvar i Hores, men Jonatan gick hem igen.</span> <span class="verse"><a name="19">19</a>Men några sifiter drogo upp till Saul i Gibea och sade: »David håller sig nu gömd hos oss på bergfästena i Hores, på Hakilahöjden, som ligger söder om ödemarken.</span> <span class="verse"><a name="20">20</a>Så drag nu ditned, o konung, så snart det lyster dig att göra det.  står sak bliver det då att utlämna honom åt konungen.»</span> <span class="verse"><a name="21">21</a>Då sade Saul: »Varen välsignade av HERREN, därför att I haven velat spara mig bekymmer.</span> <span class="verse"><a name="22">22</a>Men gån nu och skaffen eder ytterligare visshet, och tagen reda på och sen efter, på vilket ställe han nu vistas, och vem som har sett honom där; ty man har sagt mig att han är mycket listig.</span> <span class="verse"><a name="23">23</a>Och sen efter och tagen reda på alla gömställen där han kan gömma sig; och kommen så igen till mig, när I haven fått visshet, så vill jag sedan gå med eder.  Ty finnes han i landet, skall jag veta att söka upp honom, om jag än måste söka bland alla Juda ätter.»</span> <span class="verse"><a name="24">24</a>Då stodo de upp och gingo till Sif före Saul.  Men David och hans män voro i öknen Maon, på hedmarken, söder om ödemarken.</span> <span class="verse"><a name="25">25</a>När nu Saul drog åstad med sina män för att söka efter David, om talade man det för denne, och han drog då ned till klippan och stannade så i öknen Maon.  När Saul hörde detta, satte han efter David in i öknen Maon.</span> <span class="verse"><a name="26">26</a>Och Saul gick på ena sidan om berget, och David med sina män på andra sidan.  Men just som David var stadd på flykt för att komma undan Saul, under det att Saul och hans män sökte kringränna David och hans män för att taga dem till fånga</span> <span class="verse"><a name="27">27</a>kom en budbärare till Saul och sade: »Skynda dig och kom, ty filistéerna hava fallit in i landet.»</span> <span class="verse"><a name="28">28</a>Då upphörde Saul att förfölja David och drog mot filistéerna.  Därav fick det stället namnet Sela-Hammalekot.</span> </p></div</div></div></body></html>