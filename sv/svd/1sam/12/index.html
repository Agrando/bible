<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/1sam/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/1sam">1 Samuel</a> &gt <strong>Chapter 12</strong></div><p><span class="verse"><a name="1">1</a>Och Samuel sade till hela Israel: »Se, jag har lyssnat till edra ord och gjort allt vad I haven begärt av mig; jag har satt en konung över eder.</span> <span class="verse"><a name="2">2</a>Nu är det eder konung som skall vara eder ledare, nu då jag är gammal och grå; I haven ju redan mina söner ibland eder.  Hittills är det jag som har varit eder ledare, från min ungdom ända till denna dag.</span> <span class="verse"><a name="3">3</a>Se har står jag, vittnen nu mot mig inför HERREN och inför hans smorde.  Har jag tagit någons oxe, eller har jag tagit någons åsna?  Har jag förtryckt någon eller övat våld mot någon?  Har jag tagit mutor av någon, för att jag skulle se genom fingrarna med honom?  Jag vill då giva eder ersättning därför.»</span> <span class="verse"><a name="4">4</a>De svarade: »Du har icke förtryckt oss, du har icke övat våld mot oss; och från ingen människa har du tagit något.»</span> <span class="verse"><a name="5">5</a>Då sade han till dem: »HERREN vare vittne mot -- eder, och hans smorde vare ock vittne denna dag, att I icke haven funnit något i min hand.»  De svarade: »Ja, vare det så.»</span> <span class="verse"><a name="6">6</a>Samuel sade till folket: »Ja, HERREN vare vittne, han som lät Mose och Aron uppstå och förde edra fäder upp ur Egyptens land.</span> <span class="verse"><a name="7">7</a>Så träden nu fram, för att jag må gå till rätta med eder inför HERREN angående allt gott som HERREN i sin rättfärdighet har gjort mot eder och mot edra fäder.</span> <span class="verse"><a name="8">8</a>När Jakob hade kommit fram till Egypten, ropade edra fäder till HERREN, och HERREN sände Mose och Aron, som förde edra fäder ut ur Egypten och läto dem bosätta sig här i landet.</span> <span class="verse"><a name="9">9</a>Men när de glömde HERREN, sin Gud, sålde han dem i Siseras hand, härhövitsmannens i Hasor, och i filistéernas hand och i Moabs konungs hand, och dessa stridde mot dem.</span> <span class="verse"><a name="10">10</a>Men då ropade till HERREN och sade: 'Vi hava syndat, ty vi hava övergivit HERREN och tjänat Baalerna och Astarterna; men rädda oss nu från våra fienders hand, så vilja vi tjäna dig.'</span> <span class="verse"><a name="11">11</a>Då sände HERREN Jerubbaal och Bedan och Jefta och Samuel och räddade eder från edra fienders hand runt omkring, så att I fingen bo i trygghet.</span> <span class="verse"><a name="12">12</a>Men när I sågen att Nahas, Ammons barns konung, kom emot eder, saden I till mig: 'Nej, en konung måste regera över oss', fastän det är HERREN, eder Gud, som är eder konung.</span> <span class="verse"><a name="13">13</a>Och se, här är nu den konung I haven utvalt, den som I haven begärt; se, HERREN har satt en konung över eder.</span> <span class="verse"><a name="14">14</a>Allenast man I nu frukta HERREN och tjäna honom och höra hans röst och icke vara gensträviga mot HERRENS befallning.  Ja, både I och den konung som regerar över eder mån följa HERREN, eder Gud.</span> <span class="verse"><a name="15">15</a>Men om I icke hören HERRENS röst, utan ären gensträviga mot HERRENS befallning, då skall HERRENS hand drabba eder likasom edra fäder.</span> <span class="verse"><a name="16">16</a>Träden nu ock fram och sen det stora under som HERREN skall göra inför edra ögon.</span> <span class="verse"><a name="17">17</a>Nu är ju tiden för veteskörden; men jag vill ropa till HERREN att han må låta det dundra och regna.  Så skolen I märka och se huru mycket ont I haven gjort i HERRENS ögon genom eder begäran att få en konung.»</span> <span class="verse"><a name="18">18</a>Och Samuel ropade till HERREN, och HERREN lät det dundra och regna på den dagen.  Då betogs allt folket av stor fruktan för HERREN och för Samuel.</span> <span class="verse"><a name="19">19</a>Och allt folket sade till Samuel: »Bed för dina tjänare till HERREN, din Gud, att vi icke må dö, eftersom vi till alla våra andra synder ock hava lagt det onda att vi hava begärt att få en konung.»</span> <span class="verse"><a name="20">20</a>Samuel sade till folket: »Frukten icke.  Väl haven I gjort allt detta onda; men viken nu blott icke av ifrån HERREN, utan tjänen HERREN av allt edert hjärta.</span> <span class="verse"><a name="21">21</a>Viken icke av; ty då följen I tomma avgudar, som varken kunna hjälpa eller rädda, eftersom de äro allenast tomhet.</span> <span class="verse"><a name="22">22</a>Ty HERREN skall icke förskjuta sitt folk, för sitt stora namns skull, eftersom HERREN har behagat att göra eder till sitt folk.</span> <span class="verse"><a name="23">23</a>Vare det ock fjärran ifrån mig att jag skulle så synda mot HERREN, att jag upphörde att bedja för eder!  Jag vill fastmer lära eder den goda och rätta vägen.</span> <span class="verse"><a name="24">24</a>Allenast frukten HERREN och tjänen honom troget av allt edert hjärta.  Ty sen vilka stora ting han har gjort med eder!</span> <span class="verse"><a name="25">25</a>Men om I gören vad ont är, så skolen både I och eder konung förgås.»</span> </p></div</div></div></body></html>