<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/1sam/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/1sam">1 Samuel</a> &gt <strong>Chapter 2</strong></div><p><span class="verse"><a name="1">1</a>Och Hanna bad och sade:  »Mitt hjärta fröjdar sig i HERREN; mitt horn är upphöjt genom HERREN. Min mun är vitt upplåten mot mina fiender; ty jag gläder mig över din frälsning.</span> <span class="verse"><a name="2">2</a>Ingen är helig såsom HERREN ty ingen finnes förutom dig; ingen klippa är såsom vår Gud.</span> <span class="verse"><a name="3">3</a>Fören icke beständigt så mycket högmodigt tal; vad fräckt är gånge icke ut ur eder mun. Ty HERREN är en Gud som vet allt, och hos honom vägas gärningarna.</span> <span class="verse"><a name="4">4</a>Hjältarnas bågar äro sönderbrutna, men de stapplande omgjorda sig med kraft.</span> <span class="verse"><a name="5">5</a>De som voro mätta måste taga lega för bröd, men de som ledo hunger hungra icke mer. Ja, den ofruktsamma föder sju barn, men den moder som fick många barn vissnar bort.</span> <span class="verse"><a name="6">6</a>HERREN dödar och gör levande, han för ned i dödsriket och upp därifrån.</span> <span class="verse"><a name="7">7</a>HERREN gör fattig, han gör ock rik; han ödmjukar, men han upphöjer ock.</span> <span class="verse"><a name="8">8</a>Han upprättar den ringe ur stoftet, ur dyn lyfter han den fattige upp, ty han vill låta dem sitta bredvid furstar, och en härlig tron giver han dem till arvedel. Ty jordens grundfästen äro HERRENS, och jordkretsen har han ställt på dem.</span> <span class="verse"><a name="9">9</a>Sina frommas fötter bevarar han, men de ogudaktiga förgöras i mörkret, ty ingen förmår något genom egen kraft.</span> <span class="verse"><a name="10">10</a>De som strida mot HERREN bliva krossade, ovan dem dundrar han i himmelen; ja, HERREN dömer jordens ändar. Men han giver makt åt sin konung, han upphöjer sin smordes horn.</span> <span class="verse"><a name="11">11</a>Och Elkana gick hem igen till Rama; gossen däremot gjorde tjänst inför HERREN under prästen Eli.</span> <span class="verse"><a name="12">12</a>Men Elis söner voro onda män, de ville icke veta av HERREN.</span> <span class="verse"><a name="13">13</a>På följande sätt plägade nämligen prästerna gå till väga med folket: så ofta någon offrade ett slaktoffer, kom prästens tjänare, medan köttet koktes, och hade en treuddig gaffel i sin hand;</span> <span class="verse"><a name="14">14</a>den stack han ned i kitteln eller pannan eller krukan eller grytan, och allt vad han så fick upp med gaffeln, det tog prästen.  Så gjorde de mot alla israeliter som kommo dit till Silo.</span> <span class="verse"><a name="15">15</a>Ja, till och med innan man hade förbränt det feta, kom prästens tjänare och sade till den som offrade: »Giv hit kött, så att jag kan steka det åt prästen, ty han vill icke hava kokt kött av dig, utan rått.»</span> <span class="verse"><a name="16">16</a>Om då mannen svarade honom: »Först skall man nu förbränna det feta; tag sedan vad dig lyster», så sade han: »Nej, nu strax skall du lämna det, eljest tager jag det med våld.»</span> <span class="verse"><a name="17">17</a>Och de unga männens synd var så mycket större inför HERREN som folket därigenom lärde sig att förakta HERRENS offer.</span> <span class="verse"><a name="18">18</a>Men Samuel gjorde tjänst inför HERRENS ansikte, och var redan såsom gosse iklädd linne-efod.</span> <span class="verse"><a name="19">19</a>Därtill plägade hans moder vart år göra åt honom en liten kåpa, som hon hade med sig till honom, när hon jämte sin man begav sig upp för att offra det årliga slaktoffret.</span> <span class="verse"><a name="20">20</a>Då plägade Eli välsigna Elkana jämte hans hustru och säga: »HERREN skänke dig ytterligare avkomma med denna kvinna, i stället för den som hon utbad sig genom sin bön till HERREN.» Och så gingo de hem igen.</span> <span class="verse"><a name="21">21</a>Och HERREN såg till Hanna, och hon blev havande och födde tre söner och två döttrar.  Men gossen Samuel växte upp i HERRENS hus.</span> <span class="verse"><a name="22">22</a>Då nu Eli, som var mycket gammal, fick höra allt vad hans söner gjorde mot hela Israel, och att de lågo hos de kvinnor som hade tjänstgöring vid ingången till uppenbarelsetältet,</span> <span class="verse"><a name="23">23</a>sade han till dem: »Varför gören sådant, allt detta onda som jag hör allt folket här tala om eder?</span> <span class="verse"><a name="24">24</a>Icke så, mina söner!  Det rykte jag hör vara gängse bland HERRENS folk är icke gott.</span> <span class="verse"><a name="25">25</a>Om en människa försyndar sig mot en annan, så kan Gud medla för henne; men om en människa försyndar sig mot HERREN, vem kan då göra sig till medlare för henne?»  Men de lyssnade icke till sin faders ord, ty HERREN ville döda dem.</span> <span class="verse"><a name="26">26</a>Gossen Samuel däremot växte till i ålder och välbehag både för HERREN och för människor.</span> <span class="verse"><a name="27">27</a>Och en gudsman kom till Eli och sade till honom: »Så säger HERREN: Har jag icke uppenbarat mig för din faders hus, när de ännu voro i Egypten och tjänade Faraos hus?</span> <span class="verse"><a name="28">28</a>Och har jag icke utvalt honom bland alla Israels stammar till präst åt mig, till att offra på mitt altare och antända rökelse och bära efod inför mitt ansikte?  Och gav jag icke åt din faders hus Israels barns alla eldsoffer?</span> <span class="verse"><a name="29">29</a>Varför förtrampen I då de slaktoffer och spisoffer som jag har påbjudit i min boning?  Och huru kan du ära dina söner mer än mig, så att I göden eder med det bästa av var offergåva som mitt folk Israel bär fram?</span> <span class="verse"><a name="30">30</a>Därför säger HERREN, Israels Gud: Väl har jag sagt att ditt och din faders hus skulle få göra tjänst inför mig evärdligen.  Men nu säger HERREN: Bort det!  Ty dem som ära mig vill jag ock ära, men de som förakta mig skola komma på skam.</span> <span class="verse"><a name="31">31</a>Se, dagar skola komma, då jag skall avhugga din arm och din faders hus' arm, så att ingen skall bliva gammal i ditt hus.</span> <span class="verse"><a name="32">32</a>Och du skall få se min boning lida nöd, trots allt det goda som vederfares Israel.  Och ingen skall någonsin bliva gammal i ditt eget hus.</span> <span class="verse"><a name="33">33</a>Dock vill jag icke från mitt altare utrota var man av din slakt, så att jag kommer dina ögon att förtvina och din själ att försmäkta; men alla som växa upp i ditt hus skola dö, när de hava hunnit till manlig ålder.</span> <span class="verse"><a name="34">34</a>Och tecknet härtill skall för dig vara det som skall övergå dina båda söner Hofni och Pinehas: på en och samma dag skola de båda dö.</span> <span class="verse"><a name="35">35</a>Men jag skall låta en präst uppstå åt mig, som bliver beståndande, en som gör efter vad i mitt hjärta och min själ är; åt honom skall jag bygga ett hus som bliver beståndande, och han skall göra tjänst inför min smorde beständigt.</span> <span class="verse"><a name="36">36</a>Och var och en som bliver kvar: av ditt hus skall komma och falla ned för honom, för att få en silverpenning eller en kaka bröd; han skall säga: 'Anställ mig vid någon prästsyssla, så att jag får en bit bröd att äta.'»</span> </p></div</div></div></body></html>