<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/1sam/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/1sam">1 Samuel</a> &gt <strong>Chapter 18</strong></div><p><span class="verse"><a name="1">1</a>Sedan, efter det att David hade talat ut med Saul, fäste sig Jonatans hjärta så vid Davids hjärta, att Jonatan hade honom lika kär som sitt eget liv.</span> <span class="verse"><a name="2">2</a>Och Saul tog honom till sig på den dagen och lät honom icke mer vända tillbaka till sin faders hus.</span> <span class="verse"><a name="3">3</a>Och Jonatan slöt ett förbund med David, då han nu hade honom lika kär som sitt eget liv.</span> <span class="verse"><a name="4">4</a>Och Jonatan tog av sig manteln som han hade på sig och gav den åt David, så ock sina övriga kläder, ända till sitt svärd, sin båge och sitt bälte</span> <span class="verse"><a name="5">5</a>Och när David drog ut, hade han framgång överallt dit Saul sände honom; Saul satte honom därför över krigsfolket.  Och allt folket fann behag i honom, också de som voro Sauls tjänare.</span> <span class="verse"><a name="6">6</a>Och när de kommo hem, då David vände tillbaka, efter att hava slagit ned filistéen, gingo kvinnorna ut från alla Israels städer, under sång och dans, för att möta konung Saul med jubel, med pukor och trianglar.</span> <span class="verse"><a name="7">7</a>Och kvinnorna sjöngo med fröjd sålunda: »Saul har slagit sina tusen, men David sina tio tusen.»</span> <span class="verse"><a name="8">8</a>Då blev Saul mycket vred, ty det talet misshagade honom, och han sade: »Åt David hava de givit tio tusen, och åt mig hava de givit tusen; nu fattas honom allenast konungadömet.»</span> <span class="verse"><a name="9">9</a>Och Saul såg med ont öga på David från den dagen och allt framgent.</span> <span class="verse"><a name="10">10</a>Dagen därefter kom en ond ande från Gud över Saul, så att han rasade i sitt hus; men David spelade på harpan, såsom han dagligen plägade.  Och Saul hade sitt spjut i handen.</span> <span class="verse"><a name="11">11</a>Och Saul svängde spjutet och tänkte: »Jag skall spetsa David fast vid väggen.»  Men David böjde sig undan för honom, två gånger.</span> <span class="verse"><a name="12">12</a>Och Saul fruktade för David, eftersom HERREN var med honom, sedan han hade vikit ifrån Saul.</span> <span class="verse"><a name="13">13</a>Därför avlägsnade Saul honom ifrån sig, i det att han gjorde honom till överhövitsman i sin här; han blev så folkets ledare och anförare.</span> <span class="verse"><a name="14">14</a>Och David hade framgång på alla sina vägar, och HERREN var med honom.</span> <span class="verse"><a name="15">15</a>Då nu Saul såg att han hade så stor framgång, fruktade han honom än mer.</span> <span class="verse"><a name="16">16</a>Men hela Israel och Juda hade David kär, eftersom han var deras ledare och anförare.</span> <span class="verse"><a name="17">17</a>Och Saul sade till David: »Se, min äldsta dotter, Merab, vill jag giva dig till hustru; skicka dig allenast såsom en tapper man i min tjänst, och för HERRENS krig.»  Ty Saul tänkte: »Min hand må icke drabba honom, filistéernas hand må drabba honom.»</span> <span class="verse"><a name="18">18</a>Men David svarade Saul: »Vem är jag, vilka hava mina levnadsförhållanden varit, och vad är min faders släkt i Israel, eftersom jag skulle bliva konungens måg?»</span> <span class="verse"><a name="19">19</a>När tiden kom att Sauls dotter Merab skulle hava givits åt David, blev hon emellertid given till hustru åt meholatiten Adriel.  --</span> <span class="verse"><a name="20">20</a>Men Sauls dotter Mikal hade David kär.  Och när man omtalade detta för Saul, behagade det honom.</span> <span class="verse"><a name="21">21</a>Saul tänkte nämligen: »Jag skall giva henne åt honom, för att hon må bliva honom en snara, så att filistéernas hand drabbar honom.»  Och Saul sade till David: »För andra gången kan du nu bliva min måg.»</span> <span class="verse"><a name="22">22</a>Och Saul bjöd sina tjänare att de hemligen skulle tala så med David: »Se, konungen har behag till dig, och alla hans tjänare hava dig kär; du hör nu bliva konungens måg.»</span> <span class="verse"><a name="23">23</a>Och Sauls tjänare talade dessa ord i Davids öron.  Men David sade: »Tyckes det eder vara en så ringa sak att bliva konungens måg?  Jag är ju en fattig och ringa man.»</span> <span class="verse"><a name="24">24</a>Detta omtalade Sauls tjänare för honom och sade: »Så har David sagt.»</span> <span class="verse"><a name="25">25</a>Då tillsade Saul dem att de skulle säga så till David: »Konungen begär ingen annan brudgåva än förhudarna av ett hundra filistéer, för att hämnd så må tagas på konungens fiender.»  Saul hoppades nämligen att han skulle få David fälld genom filistéernas hand.</span> <span class="verse"><a name="26">26</a>När så hans tjänare omtalade för David vad han hade sagt, ville David gärna på det villkoret bliva konungens måg; och innan tiden ännu var förlupen,</span> <span class="verse"><a name="27">27</a>stod David upp och drog åstad med sina män och slog av filistéerna två hundra man.  Och David tog deras förhudar med sig, och fulla antalet blev överlämnat åt konungen, för att han skulle bliva konungens måg.  Och Saul gav honom så sin dotter Mikal till hustru.</span> <span class="verse"><a name="28">28</a>Men Saul såg och förstod att HERREN var med David; Och Sauls dotter Mikal hade honom kär.</span> <span class="verse"><a name="29">29</a>Då fruktade Saul ännu mer för David, och så blev Saul Davids fiende för hela livet.</span> <span class="verse"><a name="30">30</a>Men filistéernas furstar drogo i fält; och så ofta de drogo ut, hade David större framgång än någon annan av Sauls tjänare, så att hans namn blev mycket berömt.</span> </p></div</div></div></body></html>