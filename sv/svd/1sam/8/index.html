<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/1sam/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/1sam">1 Samuel</a> &gt <strong>Chapter 8</strong></div><p><span class="verse"><a name="1">1</a>Men när Samuel blev gammal, satte han sina söner till domare över Israel</span> <span class="verse"><a name="2">2</a>Hans förstfödde son hette Joel, och hans andre son Abia; de hade sitt domarsäte i Beer-Seba.</span> <span class="verse"><a name="3">3</a>Men hans söner vandrade icke på hans väg, utan veko av därifrån och sökte orätt vinning; de togo mutor och vrängde rätten.</span> <span class="verse"><a name="4">4</a>Då församlade sig alla de äldste i Israel och kommo till Samuel i Rama.</span> <span class="verse"><a name="5">5</a>Och de sade till honom: »Du är ju nu gammal, och dina söner vandra icke på dina vägar.  Så sätt nu en konung över oss till att döma oss, såsom alla andra folk hava.»</span> <span class="verse"><a name="6">6</a>Men det misshagade Samuel, detta att de sade då: »Giv oss en konung, for att han må döma oss.»  Och Samuel bad till HERREN.</span> <span class="verse"><a name="7">7</a>Då sade HERREN till Samuel »Lyssna till folkets ord, och gör allt vad de begära av dig; ty det är icke dig de hava förkastat, nej, mig hava de förkastat, i det de icke vilja att jag skall vara konung över dem.</span> <span class="verse"><a name="8">8</a>Såsom de alltid hava gjort, från den dag då jag förde dem upp ur Egypten ända till denna dag, i det att de hava övergivit mig och tjänat andra gudar, så göra de nu ock mot dig.</span> <span class="verse"><a name="9">9</a>Så lyssna nu till deras ord.  Dock må du högtidligt varna dem och förkunna för dem den konungs rätt, som kommer att regera över dem.»</span> <span class="verse"><a name="10">10</a>Och Samuel sade till folket, som hade begärt en konung av honom, allt vad HERREN hade talat.</span> <span class="verse"><a name="11">11</a>Han sade: »Detta bliver den konungs rätt, som kommer att regera över eder: Edra söner skall han taga och skall sätta dem på sina vagnar och hästar, till sin tjänst, eller ock skola de nödgas löpa framför hans vagnar.</span> <span class="verse"><a name="12">12</a>Andra av dem skall han taga och sätta till sina över- och underhövitsmän, och andra skola nödgas plöja hans åkerjord och inbärga hans skörd och förfärdiga hans krigsredskap och hans vagnsredskap.</span> <span class="verse"><a name="13">13</a>Edra döttrar skall han taga till salvoberederskor, kokerskor och bagerskor.</span> <span class="verse"><a name="14">14</a>Edra bästa åkrar, vingårdar och olivplanteringar skall han taga och skall giva dem åt sina tjänare;</span> <span class="verse"><a name="15">15</a>och han skall taga tionde av edra sädesfält och edra vingårdar och giva åt sina hovmän och tjänare.</span> <span class="verse"><a name="16">16</a>Därtill skall han taga edra tjänare och edra tjänarinnor och edra bästa ynglingar, så ock edra åsnor, och bruka dem för sitt behov.</span> <span class="verse"><a name="17">17</a>Av eder småboskap skall han taga tionde, och I skolen vara hans trälar.</span> <span class="verse"><a name="18">18</a>När I då ropen om hjälp för dem konungs skull som I själva haven utvalt åt eder, då skall HERREN icke svara eder.</span> <span class="verse"><a name="19">19</a>Men folket ville icke lyssna till Samuels ord, utan sade: »Nej, en konung måste vi hava över oss.»</span> <span class="verse"><a name="20">20</a>Vi vilja bliva lika alla andra folk; vi vilja hava en konung som dömer oss, och som drager ut i spetsen för oss till att föra våra krig.»</span> <span class="verse"><a name="21">21</a>Då nu Samuel hörde allt detta som folket sade, framförde han det till HERREN.</span> <span class="verse"><a name="22">22</a>Men HERREN sade till Samuel: »Lyssna till deras ord, och sätt en konung över dem.»  Då sade Samuel till Israels män: »Gån hem, var och en till sin stad.»</span> </p></div</div></div></body></html>