<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/1sam/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/1sam">1 Samuel</a> &gt <strong>Chapter 4</strong></div><p><span class="verse"><a name="1">1</a>Och Israel drog ut till strid mot filistéerna och lägrade sig vid Eben-Haeser, under det filistéerna hade lägrat sig vid Afek.</span> <span class="verse"><a name="2">2</a>Filistéerna ställde då upp sig i slagordning mot Israel, och striden utbredde sig, och israeliterna blevo slagna av filistéerna; dessa nedgjorde på slagfältet vid pass fyra tusen man.</span> <span class="verse"><a name="3">3</a>När folket kom tillbaka till lägret sade de äldste i Israel: »Varför har HERREN i dag låtit oss bliva slagna av filistéerna? Låt oss hämta hit till oss från Silo HERRENS förbundsark, för att den må komma och vara ibland oss och frälsa oss från våra fienders hand.»</span> <span class="verse"><a name="4">4</a>Så sände då folket till Silo, och de buro därifrån HERREN Sebaots förbundsark, hans som tronar på keruberna; och Elis båda söner, Hofni och Pinehas, följde därvid med Guds förbundsark.</span> <span class="verse"><a name="5">5</a>Då nu HERRENS förbundsark kom in i lägret, hov hela Israel upp ett stort jubelrop, så att det dånade i marken.</span> <span class="verse"><a name="6">6</a>När då filistéerna hörde jubelropet, sade de: »Vad betyder detta stora jubelrop i hebréernas läger?»  Och de fingo veta att HERRENS ark hade kommit in i lägret.</span> <span class="verse"><a name="7">7</a>Då blevo filistéerna förskräckta, ty de tänkte: »Gud har kommit in i lägret.»  Och de sade: »Ve oss!  Något sådant har förut icke hänt.</span> <span class="verse"><a name="8">8</a>Ve oss!  Vem kan rädda oss från denne väldige Guds hand?  Det var denne Gud som slog egyptierna med alla slags plågor i öknen.</span> <span class="verse"><a name="9">9</a>Men fatten dock mod och varen män, I filistéer, så att I icke bliven trälar åt hebréerna, såsom de hava varit trälar åt eder.  Ja, varen män och striden.»</span> <span class="verse"><a name="10">10</a>Så stridde nu filistéerna, och israeliterna blevo slagna och flydde var och en till sin hydda, och nederlaget blev mycket stort: av Israel föllo trettio tusen man fotfolk.</span> <span class="verse"><a name="11">11</a>Därtill blev Guds ark tagen, och Elis båda söner, Hofni och Pinehas, blevo dödade.</span> <span class="verse"><a name="12">12</a>Och en benjaminit sprang från slagfältet och kom till Silo samma dag, med sönderrivna kläder och med jord på sitt huvud.</span> <span class="verse"><a name="13">13</a>Och när han kom dit, satt Eli på sin stol vid sidan av vägen och såg utåt, ty hans hjärta bävade av oro för Guds ark.  Då nu mannen kom in i staden med budskapet, höjde hela staden upp klagorop.</span> <span class="verse"><a name="14">14</a>Och när Eli hörde klagoropet, sade han: »Vad betyder detta larm?»  Då kom mannen skyndsamt dit och berättade det för Eli.</span> <span class="verse"><a name="15">15</a>Men Eli var nittioåtta år gammal och hans ögon voro starrblinda, så att han icke kunde se.</span> <span class="verse"><a name="16">16</a>Och mannen sade till Eli: »Jag är den som har kommit från slagfältet; jag har i dag flytt ifrån slagfältet.»  Då sade han: »Huru har det gått, min son?»</span> <span class="verse"><a name="17">17</a>Budbäraren svarade och sade: »Israel har flytt för filistéerna, mycket folk har också stupat; dina båda söner, Hofni och Pinehas, äro ock döda, och därtill har Guds ark blivit tagen.»</span> <span class="verse"><a name="18">18</a>När han nämnde om Guds ark, föll Eli baklänges av stolen vid sidan av porten och bröt nacken av sig och dog; ty mannen var gammal och tung.  Han hade då varit domare i Israel i fyrtio år.</span> <span class="verse"><a name="19">19</a>Och när hans sonhustru, Pinehas' hustru, som var havande och nära att föda, fick höra ryktet om att Guds ark var tagen, och att hennes svärfader och hennes man voro döda, sjönk hon ned och födde sitt barn, ty födslovåndorna kommo över henne.</span> <span class="verse"><a name="20">20</a>Och när hon då höll på att dö, sade kvinnorna som stodo omkring henne: »Frukta icke; du har fött en son.»  Men hon svarade intet och aktade icke därpå.</span> <span class="verse"><a name="21">21</a>Och hon kallade gossen I-Kabod, och sade: »Härligheten är borta från Israel.»  Därmed syftade hon på att Guds ark var tagen, så ock på sin svärfader och sin man.</span> <span class="verse"><a name="22">22</a>Hon sade: »Härligheten är borta från Israel», eftersom Guds ark var tagen.</span> </p></div</div></div></body></html>