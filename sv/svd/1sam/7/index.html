<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/1sam/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/1sam">1 Samuel</a> &gt <strong>Chapter 7</strong></div><p><span class="verse"><a name="1">1</a>Då kommo Kirjat-Jearims män och hämtade HERRENS ark ditupp och förde den in i Abinadabs hus på höjden.  Och hans son Eleasar helgade de till att hava vården om HERRENS ark.</span> <span class="verse"><a name="2">2</a>Och från den dag då arken fick sin plats i Kirjat-Jearim förflöt en lång tid: tjugu år förgingo; och hela Israels hus suckade nu efter HERREN.</span> <span class="verse"><a name="3">3</a>Men Samuel sade till hela Israels hus: »Om I av allt edert hjärta viljen vända om till HERREN, så skaffen bort ifrån eder de främmande gudarna och Astarterna, och rikten edra hjärtan till HERREN och tjänen honom allena, så skall han rädda eder ifrån filistéernas hand.»</span> <span class="verse"><a name="4">4</a>Då skaffade Israels barn bort Baalerna och Astarterna och tjänade HERREN allena.</span> <span class="verse"><a name="5">5</a>Och Samuel sade: »Församlen hela Israel i Mispa, så vill jag där bedja till HERREN för eder.»</span> <span class="verse"><a name="6">6</a>Då församlade de sig i Mispa och öste upp vatten och göto ut det in.  för HERREN och fastade den dagen; och de sade där: »Vi hava syndat mot HERREN.»  Och Samuel dömde Israels barn i Mispa.</span> <span class="verse"><a name="7">7</a>Men när filistéerna hörde att Israels barn hade församlat sig i Mispa, drogo filistéernas hövdingar ditupp mot Israel.  Då Israels barn hörde detta, blevo de förskräckta för filistéerna.</span> <span class="verse"><a name="8">8</a>Och Israels barn sade till Samuel: »Hör icke upp att ropa för oss till HERREN, vår Gud, att han må frälsa oss ifrån filistéernas hand.»</span> <span class="verse"><a name="9">9</a>Då tog Samuel ett dilamm och offrade det såsom ett heloffer, till brännoffer åt HERREN; och Samuel ropade till HERREN för Israel, och HERREN bönhörde honom.</span> <span class="verse"><a name="10">10</a>Under det att Samuel offrade brännoffret, ryckte nämligen filistéerna fram till strid mot Israel; men HERREN lät ett starkt tordön dundra över filistéerna på den dagen och förvirrade dem, så att de blevo slagna av Israel.</span> <span class="verse"><a name="11">11</a>Och Israels män drogo ut från Mispa och förföljde filistéerna och nedgjorde dem, under det att de förföljde dem ända till trakten nedanför Bet-Kar.</span> <span class="verse"><a name="12">12</a>Då tog Samuel en sten och reste den mellan Mispa och Sen och gav den namnet Eben-Haeser, i det han sade: »Allt härintill har HERREN hjälpt oss.»</span> <span class="verse"><a name="13">13</a>Så blevo filistéerna kuvade och kommo icke mer in i Israels land Och HERRENS hand var emot filistéerna, så länge Samuel levde.</span> <span class="verse"><a name="14">14</a>Och de städer som filistéerna hade tagit från Israel kommo tillbaka till Israel, allasammans, från Ekron ända till Gat; och det tillhörande området tog Israel också igen ifrån filistéerna.  Och mellan Israel och amoréerna blev fred.</span> <span class="verse"><a name="15">15</a>Och Samuel var domare i Israel, så länge han levde.</span> <span class="verse"><a name="16">16</a>Vart år färdades han omkring till Betel, Gilgal och Mispa; och han dömde Israel på alla dessa platser.</span> <span class="verse"><a name="17">17</a>Sedan plägade han vända tillbaka till Rama, ty där var hans hem, och där dömde han eljest Israel där byggde han ock ett altare åt HERREN.</span> </p></div</div></div></body></html>