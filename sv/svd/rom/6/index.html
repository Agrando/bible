<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/rom/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/rom">Romans</a> &gt <strong>Chapter 6</strong></div><p><span class="verse"><a name="1">1</a>Vad skola vi då säga?  Skola vi förbliva i synden, för att nåden skall bliva så mycket större?</span> <span class="verse"><a name="2">2</a>Bort det!  Vi som hava dött från synden, huru skulle vi ännu kunna leva i den?</span> <span class="verse"><a name="3">3</a>Veten I då icke att vi alla som hava blivit döpta till Kristus Jesus, vi hava blivit döpta till hans död?</span> <span class="verse"><a name="4">4</a>Och vi hava så, genom detta dop till döden, blivit begravna med honom, för att, såsom Kristus uppväcktes från de döda genom Faderns härlighet, också vi skola vandra i ett nytt väsende, i liv.</span> <span class="verse"><a name="5">5</a>Ty om vi hava vuxit samman med honom genom en lika död, så skola vi ock vara sammanvuxna med honom genom en lika uppståndelse.</span> <span class="verse"><a name="6">6</a>Vi veta ju detta, att vår gamla människa har blivit korsfäst med honom, för att syndakroppen skall göras om intet, så att vi icke mer tjäna synden.</span> <span class="verse"><a name="7">7</a>Ty den som är död, han är friad ifrån synden.</span> <span class="verse"><a name="8">8</a>Hava vi nu dött med Kristus, så tro vi att vi ock skola leva med honom,</span> <span class="verse"><a name="9">9</a>eftersom vi veta att Kristus, sedan han har uppstått från de döda, icke mer dör; döden råder icke mer över honom.</span> <span class="verse"><a name="10">10</a>Ty hans död var en död från synden en gång för alla, men hans liv är ett liv för Gud.</span> <span class="verse"><a name="11">11</a>Så mån ock I hålla före att I ären döda från synden och leven för Gud, i Kristus Jesus.</span> <span class="verse"><a name="12">12</a>Låten därför icke synden hava väldet i edra dödliga kroppar, så att I lyden deras begärelser.</span> <span class="verse"><a name="13">13</a>Och ställen icke edra lemmar i syndens tjänst, att vara orättfärdighetsvapen, utan ställen eder själva i Guds tjänst, såsom de där från döden hava kommit till livet, och edra lemmar i Guds tjänst, att vara rättfärdighetsvapen.</span> <span class="verse"><a name="14">14</a>Ty synden skall icke råda över eder, eftersom I icke stån under lagen, utan under nåden.</span> <span class="verse"><a name="15">15</a>Huru är det alltså?  Skola vi synda, eftersom vi icke stå under lagen, utan under nåden?  Bort det!</span> <span class="verse"><a name="16">16</a>I veten ju, att när I ställen eder i någons tjänst för att lyda honom, så ären I tjänare under denne, som I sålunda lyden, vare sig det är under synden, vilket leder till död, eller under lydnaden, vilket leder till rättfärdighet.</span> <span class="verse"><a name="17">17</a>Men Gud vare tack för att den tid är förbi, då I voren syndens tjänare, och för att I haven blivit av hjärtat lydiga, så att I följen den lära som har givits eder till mönsterbild,</span> <span class="verse"><a name="18">18</a>och för att I, när I nu haven gjorts fria ifrån synden, haven blivit tjänare under rättfärdigheten --</span> <span class="verse"><a name="19">19</a>om jag nu får tala på människosätt, för eder köttsliga svaghets skull.  Ja, likasom I förr ställden edra lemmar i orenhetens och orättfärdighetens tjänst, till orättfärdighet, så mån I nu ställa edra lemmar i rättfärdighetens tjänst, till helgelse.</span> <span class="verse"><a name="20">20</a>Medan I voren syndens tjänare, voren I ju fria ifrån rättfärdighetens tjänst;</span> <span class="verse"><a name="21">21</a>men vilken frukt skördaden I då därav?  Jo, det som I nu blygens för; änden på sådant är ju döden.</span> <span class="verse"><a name="22">22</a>Men nu, då I haven gjorts fria ifrån synden och blivit Guds tjänare, nu skörden I frukten av detta: I varden helgade; och änden bliver att I undfån evigt liv.</span> <span class="verse"><a name="23">23</a>Ty den lön som synden giver är döden, men den gåva som Gud av nåd giver är evigt liv, i Kristus Jesus, vår Herre.</span> </p></div</div></div></body></html>