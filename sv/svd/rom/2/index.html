<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/rom/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/rom">Romans</a> &gt <strong>Chapter 2</strong></div><p><span class="verse"><a name="1">1</a>Därför är du utan ursäkt, du människa, vem du än är, som dömer. Ty därmed att du dömer en annan fördömer du dig själv, eftersom du, som dömer den andre, själv handlar på samma sätt.</span> <span class="verse"><a name="2">2</a>Och vi veta att Guds dom verkligen kommer över dem som handla så.</span> <span class="verse"><a name="3">3</a>Men du menar väl detta, att du skall kunna undfly Guds dom, du människa, som dömer dem som handla så, och dock gör detsamma som de?</span> <span class="verse"><a name="4">4</a>Eller föraktar du hans godhets, skonsamhets och långmodighets rikedom, utan att förstå att denna Guds godhet vill föra dig till bättring?</span> <span class="verse"><a name="5">5</a>Genom din hårdhet och ditt hjärtas obotfärdighet samlar du ju över dig vrede, som skall drabba dig på vredens dag, då när det bliver uppenbart att Gud är en rättvis domare.</span> <span class="verse"><a name="6">6</a>Ty »han skall vedergälla var och en efter hans gärningar».</span> <span class="verse"><a name="7">7</a>Evigt liv skall han giva åt dem som med uthållighet i att göra det goda söka härlighet och ära och oförgänglighet.</span> <span class="verse"><a name="8">8</a>Men över dem som äro genstridiga och icke lyda sanningen, utan lyda orättfärdigheten, över dem kommer vrede och förtörnelse.</span> <span class="verse"><a name="9">9</a>Ja, bedrövelse och ångest skall komma över den människas själ, som gör det onda, först och främst över judens, så ock över grekens.</span> <span class="verse"><a name="10">10</a>Men härlighet och ära och frid skall tillfalla var och en som gör det goda, först och främst juden, så ock greken.</span> <span class="verse"><a name="11">11</a>Ty hos Gud finnes intet anseende till personen;</span> <span class="verse"><a name="12">12</a>alla de som utan lag hava syndat skola ock utan lag förgås, och alla de som med lag hava syndat skola genom lag bliva dömda.</span> <span class="verse"><a name="13">13</a>Ty icke lagens hörare äro rättfärdiga inför Gud, men lagens görare skola förklaras rättfärdiga.</span> <span class="verse"><a name="14">14</a>Ty då hedningarna, som icke hava lag, av naturen göra vad lagen innehåller, så äro dessa, utan att hava lag, sig själv en lag,</span> <span class="verse"><a name="15">15</a>då de ju sålunda visa att lagens verk äro skrivna i deras hjärtan.  Därom utgöra också deras egna samveten ett vittnesbörd, så ock, i den inbördes umgängelsen, deras tankar, när dessa anklaga eller ock försvara dem.</span> <span class="verse"><a name="16">16</a>Ja, så skall det befinnas vara på den dag då Gud, enligt det evangelium jag förkunnar, genom Kristus Jesus dömer över vad som är fördolt hos människorna.</span> <span class="verse"><a name="17">17</a>Du kallar dig jude och förlitar dig på lagen och berömmer dig av Gud.</span> <span class="verse"><a name="18">18</a>Du känner ock hans vilja, och eftersom du har fått din undervisning ur lagen, kan du döma om vad rättast är;</span> <span class="verse"><a name="19">19</a>och du tilltror dig att vara en ledare för blinda, ett ljus för människor som vandra i mörker,</span> <span class="verse"><a name="20">20</a>en uppfostrare för oförståndiga, en lärare för enfaldiga, eftersom du i lagen har uttrycket för kunskapen och sanningen.</span> <span class="verse"><a name="21">21</a>Du som vill lära andra, du lär icke dig själv!  Du som predikar att man icke skall stjäla, du begår själv stöld!</span> <span class="verse"><a name="22">22</a>Du som säger att man icke skall begå äktenskapsbrott, du begår själv sådant brott!  Du som håller avgudarna för styggelser, du gör dig själv skyldig till tempelrån!</span> <span class="verse"><a name="23">23</a>Du som berömmer dig av lagen, du vanärar Gud genom att överträda lagen,</span> <span class="verse"><a name="24">24</a>ty, såsom det är skrivet, »för eder skull varder Guds namn smädat bland hedningarna».</span> <span class="verse"><a name="25">25</a>Ty väl är omskärelse till gagn, om du håller lagen; men om du är en lagöverträdare, så är du med din omskärelse dock oomskuren.</span> <span class="verse"><a name="26">26</a>Om nu den oomskurne håller lagens stadgar, skall han då icke, fastän han är oomskuren, räknas såsom omskuren?</span> <span class="verse"><a name="27">27</a>Jo, och han som i följd av sin härkomst är oomskuren, men ändå fullgör lagen, skall bliva dig till dom, dig som äger lagens bokstav och omskärelsen, men likväl är en lagöverträdare.</span> <span class="verse"><a name="28">28</a>Ty den är icke jude, som är det i utvärtes måtto, ej heller är det omskärelse, som sker utvärtes på köttet.</span> <span class="verse"><a name="29">29</a>Nej, den är jude, som är det i invärtes måtto, och omskärelse är hjärtats omskärelse, en som sker i Anden, och icke i kraft av bokstaven; och han har sin berömmelse, icke från människor, utan från Gud.</span> </p></div</div></div></body></html>