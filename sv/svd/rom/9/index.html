<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/rom/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/rom">Romans</a> &gt <strong>Chapter 9</strong></div><p><span class="verse"><a name="1">1</a>Jag talar sanning i Kristus, jag ljuger icke -- därom bär mitt samvete mig vittnesbörd i den helige Ande --</span> <span class="verse"><a name="2">2</a>när jag säger att jag har stor bedrövelse och oavlåtligt kval i mitt hjärta.</span> <span class="verse"><a name="3">3</a>Ja, jag skulle önska att jag själv vore förbannad och bortkastad från Kristus, om detta kunde gagna mina bröder, mina fränder efter köttet.</span> <span class="verse"><a name="4">4</a>De äro ju israeliter, dem tillhöra barnaskapet och härligheten och förbunden och lagstiftningen och tempeltjänsten och löftena.</span> <span class="verse"><a name="5">5</a>Dem tillhöra ock fäderna, och från dem är Kristus kommen efter köttet, han som är över allting, Gud, högtlovad i evighet, amen.</span> <span class="verse"><a name="6">6</a>Detta säger jag icke som om Guds löftesord skulle hava blivit om intet.  Ty »Israel», det är icke detsamma som alla de som härstamma från Israel.</span> <span class="verse"><a name="7">7</a>Ej heller äro de alla »barn», därför att de äro Abrahams säd. Nej, det heter: »Genom Isak är det som säd skall uppkallas efter dig.»</span> <span class="verse"><a name="8">8</a>Detta vill säga: Icke de äro Guds barn, som äro barn efter köttet, men de som äro barn efter löftet, de räknas för säd.</span> <span class="verse"><a name="9">9</a>Ty ett löftesord var det ordet: »Vid denna tid skall jag komma tillbaka, och då skall Sara hava en son.»</span> <span class="verse"><a name="10">10</a>Än mer: så skedde ock, när Rebecka genom en och samme man, nämligen vår fader Isak, blev moder till sina barn.</span> <span class="verse"><a name="11">11</a>Ty förrän dessa voro födda, och innan de ännu hade gjort vare sig gott eller ont, blev det ordet henne sagt -- för att Guds utkorelse-rådslut skulle bliva beståndande, varvid det icke skulle bero på någons gärningar, utan på honom som kallar --</span> <span class="verse"><a name="12">12</a>det ordet: »Den äldre skall tjäna den yngre.»</span> <span class="verse"><a name="13">13</a>Så är ock skrivet: »Jakob älskade jag, men Esau hatade jag.»</span> <span class="verse"><a name="14">14</a>Vad skola vi då säga?  Kan väl orättfärdighet finnas hos Gud? Bort det!</span> <span class="verse"><a name="15">15</a>Han säger ju till Moses: »Jag skall vara barmhärtig mot den jag vill vara barmhärtig emot, och jag skall förbarma mig över den jag vill förbarma mig över.»</span> <span class="verse"><a name="16">16</a>Alltså beror det icke på någon människas vilja eller strävan, utan på Guds barmhärtighet.</span> <span class="verse"><a name="17">17</a>Ty skriften säger till Farao: »Just därtill har jag låtit dig uppstå, att jag skall visa min makt på dig, och att mitt namn skall varda förkunnat på hela jorden.»</span> <span class="verse"><a name="18">18</a>Alltså är han barmhärtig mot vem han vill, och vem han vill förhärdar han.</span> <span class="verse"><a name="19">19</a>Nu torde du säga till mig: »Vad har han då att förebrå oss?  Kan väl någon stå emot hans vilja?»</span> <span class="verse"><a name="20">20</a>O människa, vem är då du, som vill träta med Gud?  Icke skall verket säga till sin mästare: »Varför gjorde du mig så?»</span> <span class="verse"><a name="21">21</a>Har icke krukmakaren den makten över leret, att han av samma lerklump kan göra ett kärl till hedersamt bruk, ett annat till mindre hedersamt?</span> <span class="verse"><a name="22">22</a>Men om nu Gud, när han ville visa sin vrede och uppenbara sin makt, likväl i stor långmodighet hade fördrag med »vredens kärl», som voro färdiga till fördärv, vad har du då att säga?</span> <span class="verse"><a name="23">23</a>Och om han gjorde detta för att tillika få uppenbara sin härlighets rikedom på »barmhärtighetens kärl», som han förut hade berett till härlighet?</span> <span class="verse"><a name="24">24</a>Och till att vara sådana har han ock kallat oss, icke allenast dem som äro av judisk börd, utan jämväl dem som äro av hednisk.</span> <span class="verse"><a name="25">25</a>Så säger han ock hos Oseas: »Det folk som icke var mitt folk, det skall jag kalla 'mitt folk', och henne som jag icke älskade skall jag kalla 'min älskade'.</span> <span class="verse"><a name="26">26</a>Och det skall ske att på den ort där det sades till dem: 'I ären icke mitt folk', där skola de kallas 'den levande Gudens barn'.»</span> <span class="verse"><a name="27">27</a>Men Esaias utropar om Israel: »Om än Israels barn vore till antalet såsom sanden i havet, så skall dock allenast en kvarleva bliva frälst.</span> <span class="verse"><a name="28">28</a>Ty dom skall Herren hålla på jorden, en slutdom, som avgör saken med hast.»</span> <span class="verse"><a name="29">29</a>Och det är såsom redan Esaias har sagt: »Om Herren Sebaot icke hade lämnat en avkomma kvar åt oss, då vore vi såsom Sodom, vi vore Gomorra lika.»</span> <span class="verse"><a name="30">30</a>Vad skola vi då säga?  Jo, att hedningarna, som icke foro efter rättfärdighet, hava vunnit rättfärdighet, nämligen den rättfärdighet som kommer av tro,</span> <span class="verse"><a name="31">31</a>under det att Israel, som for efter en rättfärdighetslag, icke har kommit till någon sådan lag.</span> <span class="verse"><a name="32">32</a>Varför?  Därför att de icke sökte den på trons väg, utan såsom något som skulle vinnas på gärningarnas väg.  De stötte sig mot stötestenen,</span> <span class="verse"><a name="33">33</a>såsom det är skrivet: »Se, jag lägger i Sion en stötesten och en klippa som skall bliva dem till fall; men den som tror på den skall icke komma på skam.»</span> </p></div</div></div></body></html>