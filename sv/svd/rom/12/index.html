<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/rom/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/rom">Romans</a> &gt <strong>Chapter 12</strong></div><p><span class="verse"><a name="1">1</a>Så förmanar jag nu eder, mina bröder, vid Guds barmhärtighet, att frambära edra kroppar till ett levande, heligt och Gud välbehagligt offer -- eder andliga tempeltjänst.</span> <span class="verse"><a name="2">2</a>Och skicken eder icke efter denna tidsålders väsende, utan förvandlen eder genom edert sinnes förnyelse, så att I kunnen pröva vad som är Guds vilja, vad som är gott och välbehagligt och fullkomligt.</span> <span class="verse"><a name="3">3</a>Ty i kraft av den nåd som har blivit mig given, tillsäger jag var och en av eder att icke hava högre tankar om sig än tillbörligt är, utan tänka blygsamt, i överensstämmelse med det mått av tro som Gud har tilldelat var och en.</span> <span class="verse"><a name="4">4</a>Ty såsom vi i en och samma kropp hava många lemmar, men alla lemmarna icke hava samma förrättning,</span> <span class="verse"><a name="5">5</a>så utgöra ock vi, fastän många, en enda kropp i Kristus, men var för sig äro vi lemmar, varandra till tjänst.</span> <span class="verse"><a name="6">6</a>Och vi hava olika gåvor, alltefter den nåd som har blivit oss given.  Har någon profetians gåva, så bruke han den efter måttet av sin tro;</span> <span class="verse"><a name="7">7</a>har någon fått en tjänst, så akte han på tjänsten; är någon satt till lärare, så akte han på sitt lärarkall;</span> <span class="verse"><a name="8">8</a>är någon satt till att förmana, så akte han på sin plikt att förmana.  Den som delar ut gåvor, han göre det med gott hjärta; den som är satt till föreståndare, han vare det med nit; den som övar barmhärtighet, han göre det med glädje.</span> <span class="verse"><a name="9">9</a>Eder kärlek vare utan skrymtan; avskyn det onda, hållen fast vid det goda.</span> <span class="verse"><a name="10">10</a>Älsken varandra av hjärtat i broderlig kärlek; söken överträffa varandra i inbördes hedersbevisning.</span> <span class="verse"><a name="11">11</a>Varen icke tröga, där det gäller nit; varen brinnande i anden, tjänen Herren.</span> <span class="verse"><a name="12">12</a>Varen glada i hoppet, tåliga i bedrövelsen, uthålliga i bönen.</span> <span class="verse"><a name="13">13</a>Tagen del i de heligas behov.  Varen angelägna om att bevisa gästvänlighet.</span> <span class="verse"><a name="14">14</a>Välsignen dem som förfölja eder; välsignen, och förbannen icke.</span> <span class="verse"><a name="15">15</a>Glädjens med dem som äro glada, gråten med dem som gråta.</span> <span class="verse"><a name="16">16</a>Varen ens till sinnes med varandra.  Haven icke edert sinne vänt till vad högt är, utan hållen eder till det som är ringa. Hållen icke eder själva för kloka.</span> <span class="verse"><a name="17">17</a>Vedergällen ingen med ont för ont.  Vinnläggen eder om vad gott är inför var man.</span> <span class="verse"><a name="18">18</a>Hållen frid med alla människor, om möjligt är, och så mycket som på eder beror.</span> <span class="verse"><a name="19">19</a>Hämnens icke eder själva, mina älskade, utan lämnen rum för vredesdomen; ty det är skrivet: »Min är hämnden, jag skall vedergälla det, säger Herren.»</span> <span class="verse"><a name="20">20</a>Fastmer, »om din ovän är hungrig, så giv honom att äta, om han är törstig, så giv honom att dricka; ty om du så gör, samlar du glödande kol på hans huvud.»</span> <span class="verse"><a name="21">21</a>Låt dig icke övervinnas av det onda, utan övervinn det onda med det goda.</span> </p></div</div></div></body></html>