<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/rom/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/rom">Romans</a> &gt <strong>Chapter 13</strong></div><p><span class="verse"><a name="1">1</a>Var och en vare underdånig den överhet som han har över sig.  Ty ingen överhet finnes, som icke är av Gud; all överhet som finnes är förordnad av Gud.</span> <span class="verse"><a name="2">2</a>Därför, den som sätter sig upp mot överheten, han står emot vad Gud har förordnat; men de som stå emot detta, de skola få sin dom.</span> <span class="verse"><a name="3">3</a>Ty de som hava väldet äro till skräck, icke för dem som göra vad gott är, utan för dem som göra vad ont är.  Vill du vara utan fruktan för överheten, så gör vad gott är; du skall då bliva prisad av den,</span> <span class="verse"><a name="4">4</a>ty överheten är en Guds tjänare, dig till fromma.  Men gör du vad ont är, då må du frukta; ty överheten bär icke svärdet förgäves, utan är en Guds tjänare, en hämnare, till att utföra vredesdomen över den som gör vad ont är.</span> <span class="verse"><a name="5">5</a>Därför måste man vara den underdånig, icke allenast för vredesdomens skull, utan ock för samvetets skull.</span> <span class="verse"><a name="6">6</a>Fördenskull betalen I ju ock skatt; ty överheten förrättar Guds tjänst och är just för detta ändamål ständigt verksam.</span> <span class="verse"><a name="7">7</a>Så given åt alla vad I ären dem skyldiga; skatt åt den som skatt tillkommer, tull åt den som tull tillkommer, fruktan åt den som fruktan tillkommer, heder åt den som heder tillkommer.</span> <span class="verse"><a name="8">8</a>Varen ingen något skyldiga -- utom när det gäller kärlek till varandra; ty den som älskar sin nästa, han har uppfyllt lagen.</span> <span class="verse"><a name="9">9</a>De buden: »Du skall icke begå äktenskapsbrott», »Du skall icke dräpa», »Du skall icke stjäla», »Du skall icke hava begärelse» och vilka andra bud som helst, de sammanfattas ju alla i det ordet: »Du skall älska din nästa såsom dig själv.»</span> <span class="verse"><a name="10">10</a>Kärleken gör intet ont mot nästan; alltså är kärleken lagens uppfyllelse.</span> <span class="verse"><a name="11">11</a>Akten på allt detta, så mycket mer som I veten vad tiden lider, att stunden nu är inne för eder att vakna upp ur sömnen.  Ty frälsningen är oss nu närmare, än då vi kommo till tro.</span> <span class="verse"><a name="12">12</a>Natten är framskriden, och dagen är nära.  Låtom oss därför avlägga mörkrets gärningar och ikläda oss ljusets vapenrustning.</span> <span class="verse"><a name="13">13</a>Låtom oss föra en hövisk vandel, såsom om dagen, icke med vilt leverne och dryckenskap, icke i otukt och lösaktighet, icke i kiv och avund.</span> <span class="verse"><a name="14">14</a>Ikläden eder fastmer Herren Jesus Kristus, och haven icke sådan omsorg om köttet, att onda begärelser därav uppväckas.</span> </p></div</div></div></body></html>