<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/rom/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/rom">Romans</a> &gt <strong>Chapter 16</strong></div><p><span class="verse"><a name="1">1</a>Jag anbefaller åt eder vår syster Febe, som är församlingstjänarinna i Kenkrea.</span> <span class="verse"><a name="2">2</a>Så mottagen då henne i Herren, såsom det höves de heliga, och bistån henne i allt vari hon kan behöva eder; ty hon har själv varit ett stöd för många och jämväl för mig.</span> <span class="verse"><a name="3">3</a>Hälsen Priska och Akvila, mina medarbetare i Kristus Jesus.</span> <span class="verse"><a name="4">4</a>De hava ju vågat sitt liv för mig; och icke allenast jag tackar dem därför, utan också alla hednaförsamlingar.</span> <span class="verse"><a name="5">5</a>Hälsen ock den församling som kommer tillhopa i deras hus. Hälsen Epenetus, min älskade broder, som är förstlingen av dem som i provinsen Asien hava kommit till Kristus.</span> <span class="verse"><a name="6">6</a>Hälsen Maria, som har arbetat så mycket för eder.</span> <span class="verse"><a name="7">7</a>Hälsen Andronikus och Junias, mina landsmän och medfångar, som hava ett så gott anseende bland apostlarna, och som längre än jag hava varit i Kristus.</span> <span class="verse"><a name="8">8</a>Hälsen Ampliatus, min älskade broder i Herren.</span> <span class="verse"><a name="9">9</a>Hälsen Urbanus, vår medarbetare i Kristus, och Stakys, min älskade broder.</span> <span class="verse"><a name="10">10</a>Hälsen Apelles, den i Kristus beprövade.  Hälsen dem som höra till Aristobulus' hus.</span> <span class="verse"><a name="11">11</a>Hälsen Herodion, min landsman.  Hälsen dem av Narcissus' hus, som äro i Herren.</span> <span class="verse"><a name="12">12</a>Hälsen Tryfena och Tryfosa, som arbeta i Herren.  Hälsen Persis, den älskade systern, som har så mycket arbetat i Herren.</span> <span class="verse"><a name="13">13</a>Hälsen Rufus, den i Herren utvalde, och hans moder, som också för mig har varit en moder.</span> <span class="verse"><a name="14">14</a>Hälsen Asynkritus, Flegon, Hermes, Patrobas, Hermas och de bröder som äro tillsammans med dem.</span> <span class="verse"><a name="15">15</a>Hälsen Filologus och Julia, Nereus och hans syster och Olympas och alla de heliga som äro tillsammans med dem.</span> <span class="verse"><a name="16">16</a>Hälsen varandra med en helig kyss.  Alla Kristi församlingar hälsa eder.</span> <span class="verse"><a name="17">17</a>Men jag förmanar eder, mina bröder, att hava akt på dem som vålla tvedräkt och kunna bliva eder till fall, i strid med den lära som I haven inhämtat; dragen eder ifrån dem.</span> <span class="verse"><a name="18">18</a>Ty sådana tjäna icke vår Herre Kristus, utan sin egen buk; och genom sina milda ord och sitt fagra tal bedraga de oskyldiga människors hjärtan.</span> <span class="verse"><a name="19">19</a>Eder lydnad är ju känd av alla.  Över eder gläder jag mig därför; men jag skulle önska att I voren visa i fråga om det goda, och menlösa i fråga om det onda.</span> <span class="verse"><a name="20">20</a>Och fridens Gud skall snart låta Satan bliva krossad under edra fötter.  Vår Herres, Jesu Kristi, nåd vare med eder.</span> <span class="verse"><a name="21">21</a>Timoteus, min medarbetare, hälsar eder: så göra ock Lucius och Jason och Sosipater, mina landsmän.</span> <span class="verse"><a name="22">22</a>Jag, Tertius, som har nedskrivit detta brev, hälsar eder i Herren.</span> <span class="verse"><a name="23">23</a>Gajus, min och hela församlingens värd, hälsar eder.  Erastus, stadens kamrerare, och brodern Kvartus hälsar eder.</span> <span class="verse empty"><a name="24">24</a></span> <span class="verse"><a name="25">25</a>Men honom som förmår styrka eder, enligt det evangelium jag förkunnar och min predikan om Jesus Kristus, ja, enligt den nu avslöjade hemlighet som förut under evärdliga tider har varit outtalad,</span> <span class="verse"><a name="26">26</a>men som nu har blivit uppenbarad och, enligt den eviga Gudens befallning, blivit, med stöd av profetiska skrifter, kungjord bland alla hedningar, för att bland dem upprätta trons lydnad --</span> <span class="verse"><a name="27">27</a>honom, den ende vise Guden, tillhör äran, genom Jesus Kristus, i evigheternas evigheter.  Amen.</span> </p></div</div></div></body></html>