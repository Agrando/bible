<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/jer/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/jer">Jeremiah</a> &gt <strong>Chapter 18</strong></div><p><span class="verse"><a name="1">1</a>Detta är det ord som kom till Jeremia från HERREN; han sade</span> <span class="verse"><a name="2">2</a>»Stå upp och gå ned till krukmakarens hus; där vill jag låta dig höra mina ord.»</span> <span class="verse"><a name="3">3</a>Då gick jag ned till krukmakarens hus och fann honom upptagen med arbete på krukmakarskivan.</span> <span class="verse"><a name="4">4</a>Och när kärlet som krukmakare höll på att göra av leret misslyckades i hans hand, begynte han omigen, och gjorde därav ett annat kärl så, som han ville hava det gjort.</span> <span class="verse"><a name="5">5</a>Och HERRENS ord kom till mig han sade:</span> <span class="verse"><a name="6">6</a>Skulle jag icke kunna göra med eder, I är Israels hus, såsom denne krukmakare gör?  säger HERREN Jo, såsom leret är i krukmakarens hand, så ären ock I i min hand, I av Israels hus.</span> <span class="verse"><a name="7">7</a>Den ena gången hotar jag ett folk och ett rike att jag vill upprycka, nedbryta och förgöra det;</span> <span class="verse"><a name="8">8</a>men om då det folket omvänder sig från det onda väsende mot vilket jag vände mitt hot, så ångrar jag det onda som jag hade tänkt att göra dem.</span> <span class="verse"><a name="9">9</a>En annan gång lovar jag ett folk och ett rike att jag vill uppbygga och plantera det;</span> <span class="verse"><a name="10">10</a>men om det då gör vad ont är i mina ögon och icke hör min röst, så ångrar jag det goda som jag hade sagt att jag ville göra dem.</span> <span class="verse"><a name="11">11</a>Så säg du nu till Juda man och Jerusalems invånare: Så säger HERREN: Se, jag bereder åt eder en olycka, och jag har i sinnet ett anslag mot eder.  Vänden därför om, var och en från sin onda väg, och bättren edert leverne och edert väsende.</span> <span class="verse"><a name="12">12</a>Men de skola svara: »Du mödar dig förgäves.  Vi vilja följa vara egna tankar och göra var och er efter sitt onda hjärtas hårdhet.</span> <span class="verse"><a name="13">13</a>Därför säger HERREN så:  Frågen efter bland hednafolken om någon har hört något sådant. Alltför gruvliga ting har jungfrun Israel bedrivit.</span> <span class="verse"><a name="14">14</a>Övergiver då Libanons snö sin upphöjda klippa, eller sina de friska vatten ut, som strömma ifrån fjärran,</span> <span class="verse"><a name="15">15</a>eftersom mitt folk förgäter mig och tänder offereld åt avgudar? Se, av dem skola de bringas på fall, när de gå sin gamla stråt och vandra på villostigar, på obanade vägar.</span> <span class="verse"><a name="16">16</a>Så göra de sitt land till ett föremål för häpnad, för begabberi evinnerligen; alla som gå där fram skola häpna och skaka huvudet.</span> <span class="verse"><a name="17">17</a>Såsom en östanvind skall jag förskingra dem, när fienden kommer; jag skall visa dem ryggen och icke ansiktet, på deras ofärds dag.</span> <span class="verse"><a name="18">18</a>Men de sade: »Kom, låt oss tänka ut något anslag mot Jeremia.  Ty prästerna skola icke komma till korta med undervisning, ej heller de vise med råd, ej heller profeterna med förkunnelse.  Ja, kom, låt oss fälla honom med vara tungor, vi behöva alls icke akta på vad han säger.»</span> <span class="verse"><a name="19">19</a>HERRE, akta du på mig, och hör rad mina motståndare tala.</span> <span class="verse"><a name="20">20</a>Skall man få vedergälla gott med ont, eftersom dessa hava grävt en grop för mitt liv? Tänk på huru jag har stått inför ditt ansikte för att mana gott för dem, till att avvända från dem din vrede.</span> <span class="verse"><a name="21">21</a>Därför må du överlämna deras barn åt hungersnöden och giva dem själva till pris åt svärdet, så att deras hustrur bliva barnlösa och änkor, deras män dräpta av pesten, och deras ynglingar slagna med svärd striden.</span> <span class="verse"><a name="22">22</a>Må klagorop höras från deras hus, i det att du plötsligt låter rövarskaror komma över dem. Ty de hava grävt en grop för att fånga mig, och snaror hava de lagt ut för mina fötter.</span> <span class="verse"><a name="23">23</a>Men du, HERRE, känner alla deras mordiska anslag mot mig; så må du då icke förlåta dem deras missgärning eller utplåna deras synd ur din åsyn. Må de bringas på fall inför dig; ja, utför ditt verk mot dem på din vredes tid.</span> </p></div</div></div></body></html>