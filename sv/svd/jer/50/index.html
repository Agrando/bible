<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 50</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/jer/50"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/jer">Jeremiah</a> &gt <strong>Chapter 50</strong></div><p><span class="verse"><a name="1">1</a>Detta är det ord som HERREN talade om Babel, om kaldéernas land, genom profeten Jeremia.</span> <span class="verse"><a name="2">2</a>Förkunnen detta bland folken och kungören det, och resen upp ett baner; kungören det, döljen det icke.  Sägen: Babel är intaget, Bel har kommit på skam, Merodak är krossad, ja, dess avgudar hava kommit på skam, dess eländiga avgudar äro krossade.</span> <span class="verse"><a name="3">3</a>Ty ett folk drager upp mot det norrifrån, som skall göra dess land till en ödemark, så att ingen kan bo däri; både människor och djur skola fly bort.</span> <span class="verse"><a name="4">4</a>I de dagarna och på den tiden, säger HERREN, skola Israels barn komma vandrande tillsammans med Juda barn; under gråt skola de gå åstad och söka HERREN, sin Gud.</span> <span class="verse"><a name="5">5</a>De skola fråga efter Sion; hitåt skola deras ansikten vara vända: »Kommen!  Må man nu hålla fast vid HERREN i ett evigt förbund, som aldrig varder förgätet.»</span> <span class="verse"><a name="6">6</a>En vilsekommen hjord var mitt folk.  Deras herdar hade fört dem vilse och läto dem irra omkring på bergen.  Så strövade de från berg till höjd och glömde sin rätta lägerplats.</span> <span class="verse"><a name="7">7</a>Alla som träffade på dem åto upp dem, och deras ovänner sade: »Vi ådraga oss ingen skuld därmed.»  Så skedde, därför att de hade syndat mot HERREN, rättfärdighetens boning, mot HERREN, deras fäders hopp.</span> <span class="verse"><a name="8">8</a>Flyn ut ur Babel, dragen bort ifrån kaldéernas land, och bliven lika bockar som hasta framför hjorden.</span> <span class="verse"><a name="9">9</a>Ty se, jag skall uppväcka från nordlandet en hop av stora folk och föra dem upp mot Babel, och de skola rusta sig till strid mot det; från det hållet skall det bliva intaget.  Deras pilar skola vara såsom en lyckosam hjältes, som icke vänder tillbaka utan seger.</span> <span class="verse"><a name="10">10</a>Och Kaldeen skall lämnas till plundring; dess plundrare skola alla få nog, säger HERREN.</span> <span class="verse"><a name="11">11</a>Ja, om I än glädjens och fröjden eder, I som skövlen min arvedel, om I än hoppen såsom kvigor på tröskplatsen och frusten såsom hingstar,</span> <span class="verse"><a name="12">12</a>eder moder skall dock komma storligen på skam; hon som har fött eder skall få blygas.  Se, bland folken skall hon bliva den yttersta -- en öken, ett torrt land och en hedmark!</span> <span class="verse"><a name="13">13</a>För HERRENS förtörnelses skull måste det ligga obebott och alltigenom vara en ödemark.  Alla som gå fram vid Babel skola häpna och vissla vid tanken på alla dess plågor.</span> <span class="verse"><a name="14">14</a>Rusten eder till strid mot Babel från alla sidor, I som spännen båge; skjuten på henne, sparen icke på pilarna; ty mot HERREN har hon syndat.</span> <span class="verse"><a name="15">15</a>Höjen segerrop över henne på alla sidor: »Hon har måst giva sig; fallna äro hennes stödjepelare, nedrivna hennes murar!»  Detta är ju HERRENS hämnd, så hämnens då på henne.  Såsom hon har gjort, så mån I göra mot henne.</span> <span class="verse"><a name="16">16</a>Utroten ur Babel både dem som så och dem som i skördens tid föra lien.  Undan det härjande svärdet må envar nu vända om till sitt folk och envar fly hem till sitt land.</span> <span class="verse"><a name="17">17</a>Israel var ett vilsekommet får som jagades av lejon.  Först åts det upp av konungen i Assyrien, och sist har Nebukadressar, konungen i Babel, gnagt dess ben.</span> <span class="verse"><a name="18">18</a>Därför säger HERREN Sebaot, Israels Gud, så: Se, jag skall hemsöka konungen i Babel och hans land, likasom jag har hemsökt konungen i Assyrien.</span> <span class="verse"><a name="19">19</a>Och jag skall föra Israel tillbaka till hans betesmarker, och han skall få gå bet på Karmel och i Basan; och på Efraims berg och i Gilead skall han få äta sig mätt.</span> <span class="verse"><a name="20">20</a>I de dagarna och på den tider säger HERREN, skall man söka efter Israels missgärning, och den skall icke mer vara till, och efter Juda synder, och de skola icke mer bliva funna; ty jag skall förlåta dem som jag låter leva kvar.</span> <span class="verse"><a name="21">21</a>Drag ut mot Merataims land och mot inbyggarna i Pekod.  Förfölj dem och döda dem och giv dem till spillo, säger HERREN, och gör i alla stycken såsom jag har befallt dig.</span> <span class="verse"><a name="22">22</a>Krigsrop höras i landet, och stort brak.</span> <span class="verse"><a name="23">23</a>Huru sönderbruten och krossad är den icke, den hammare som slog hela jorden!  Huru har icke Babel blivit till häpnad bland folken!</span> <span class="verse"><a name="24">24</a>Jag lade ut en snara för dig, och så blev du fångad, Babel, förrän du visste därav; du blev ertappad och gripen, ty det var med HERREN som du hade givit dig i strid.</span> <span class="verse"><a name="25">25</a>HERREN öppnade sin rustkammare och tog fram sin vredes vapen.  Ty ett verk hade Herren, HERREN Sebaot, att utföra i kaldéernas land.</span> <span class="verse"><a name="26">26</a>Ja, kommen över det från alla sidor, öppnen dess förrådskammare, kasten i en hög vad där finnes, såsom man gör med säd, och given det till spillo; låten intet därav bliva kvar.</span> <span class="verse"><a name="27">27</a>Nedgören alla dess tjurar, fören dem ned till att slaktas.  Ve dem, ty deras dag har kommit, deras hemsökelses tid!</span> <span class="verse"><a name="28">28</a>Hör huru de fly och söka rädda sig ur Babels land, för att i Sion förkunna HERRENS, vår Guds, hämnd, hämnden för hans tempel.</span> <span class="verse"><a name="29">29</a>Båden upp mot Babel folk i mängd, allt vad bågskyttar heter; lägren eder runt omkring det, låten ingen undkomma.  Vedergällen det efter dess gärningar; gören mot det alldeles såsom det självt har gjort.  Ty mot HERREN har det handlat övermodigt, mot Israels Helige.</span> <span class="verse"><a name="30">30</a>Därför skola dess unga man falla på dess gator, och alla dess stridsmän skola förgöras på den dagen, säger HERREN.</span> <span class="verse"><a name="31">31</a>Se, jag skall vända mig mot dig, du övermodige, säger Herren, HERREN Sebaot, ty din dag har kommit, den tid då jag vill hemsöka dig.</span> <span class="verse"><a name="32">32</a>Då skall den övermodige stappla och falla, och ingen skall kunna upprätta honom.  Och jag skall tända eld på hans städer, och elden skall förtära allt omkring honom.</span> <span class="verse"><a name="33">33</a>Så säger HERREN Sebaot: Förtryckta äro Israels barn, och Juda barn jämte dem.  Alla de som hava fart dem i fångenskap hålla dem fast och vilja icke släppa dem.</span> <span class="verse"><a name="34">34</a>Men deras förlossare är stark; HERREN Sebaot är hans namn.  Han skall förvisso utföras deras sak, så att han skaffar ro åt jorden -- men oro åt Babels invånare.</span> <span class="verse"><a name="35">35</a>Svärd komme över kaldéerna, säger HERREN, över Babels invånare, över dess furstar och dess visa män!</span> <span class="verse"><a name="36">36</a>Svärd komme över lögnprofeterna, så att de stå där såsom dårar! Svärd komme över dess hjältar, så att de bliva förfärade!</span> <span class="verse"><a name="37">37</a>Svärd komme över dess hästar och vagnar och över allt främmande folk därinne, så att de bliva såsom kvinnor!  Svärd komme över dess skatter, så att de bliva tagna såsom byte!</span> <span class="verse"><a name="38">38</a>Torka komme över dess vatten, så att de bliva uttorkade!  Ty det är ett belätenas land, och skräckgudar dyrka de såsom vanvettiga människor.</span> <span class="verse"><a name="39">39</a>Därför skola nu schakaler bo där tillsammans med andra ökendjur, och strutsar skola där få sin boning.  Aldrig mer skall det bliva bebyggt, från släkte till släkte skall det vara obebott.</span> <span class="verse"><a name="40">40</a>Likasom när Sodom och Gomorra med sina grannstäder omstörtades av Gud, säger HERREN, så skall ingen mer bo där och intet människobarn där vistas.</span> <span class="verse"><a name="41">41</a>Se, ett folk kommer norrifrån; ett stort folk och många konungar resa sig och komma från jordens yttersta ända.</span> <span class="verse"><a name="42">42</a>De föra båge och lans, de äro grymma och utan förbarmande.  Dånet av dem är såsom havets brus, och på sina hästar rida de fram, rustade såsom kämpar till strid, mot dig, du dotter Babel.</span> <span class="verse"><a name="43">43</a>När konungen i Babel hör ryktet om dem, sjunka hans händer ned; ängslan griper honom, ångest lik en barnaföderskas.</span> <span class="verse"><a name="44">44</a>Se, lik ett lejon som drager upp från Jordanbygdens snår och bryter in på frodiga betesmarker skall jag i ett ögonblick jaga dem bort därifrån; och den som jag utväljer skall jag sätta till herde över dem.  Ty vem är min like, och vem kan ställa mig till ansvar?  Och vilken är den herde som kan bestå inför mig?</span> <span class="verse"><a name="45">45</a>Hören därför det råd som HERREN har lagt mot Babel, och de tankar som han har mot kaldéernas land: Ja, herdegossarna skola sannerligen släpas bort; sannerligen, deras betesmark skall häpna över dem.</span> <span class="verse"><a name="46">46</a>När man ropar: »Babel är intaget», då bävar jorden, och ett skriande höres bland folken.  här namn på Kaldeen.</span> </p></div</div></div></body></html>