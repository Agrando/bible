<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/jer/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/jer">Jeremiah</a> &gt <strong>Chapter 42</strong></div><p><span class="verse"><a name="1">1</a>Då trädde alla krigshövitsmännen fram, jämte Johanan, Kareas son, och Jesanja, Hosajas son, så ock allt folket, både små och stora,</span> <span class="verse"><a name="2">2</a>och sade till profeten Jeremia: »Värdes upptaga vår bön: bed för oss till HERREN, din Gud, för hela denna kvarleva -- ty vi äro blott några få, som hava blivit kvar av många; du ser med egna ögon att det är så med oss.</span> <span class="verse"><a name="3">3</a>Må så HERREN, din Gud, kungöra för oss vilken väg vi böra gå, och vad vi hava att göra.»</span> <span class="verse"><a name="4">4</a>Profeten Jeremia svarade dem: »Jag vill lyssna till eder.  Ja, jag vill bedja till HERREN, eder Gud, såsom I haven begärt.  Och vadhelst HERREN svarar eder skall jag förkunna för eder; intet skall jag undanhålla för eder.»</span> <span class="verse"><a name="5">5</a>Då sade de till Jeremia: »HERREN vare ett sannfärdigt och osvikligt vittne mot oss, om vi icke i alla stycken göra efter det ord varmed HERREN, din Gud, sänder dig till oss.</span> <span class="verse"><a name="6">6</a>Det må vara gott eller ont, så vilja vi höra HERRENS, vår Guds, röst, hans som vi sända dig till; på det att det må gå oss väl, när vi höra HERRENS, vår Guds, röst.»</span> <span class="verse"><a name="7">7</a>Och tio dagar därefter kom HERRENS ord till Jeremia.</span> <span class="verse"><a name="8">8</a>Då kallade han till sig Johanan, Kareas son, och alla de krigshövitsmän som voro med honom, och allt folket, både små och stora,</span> <span class="verse"><a name="9">9</a>och sade till dem: Så säger HERREN, Israels Gud, han som I haven sänt mig till, för att jag skulle hos honom bönfalla för eder:</span> <span class="verse"><a name="10">10</a>Om I stannen kvar i detta land, så skall jag uppbygga eder och ej mer slå eder ned; jag skall plantera eder och ej mer upprycka eder.  Ty jag ångrar det onda som jag har gjort eder.</span> <span class="verse"><a name="11">11</a>Frukten icke mer för konungen i Babel, som I nu frukten för, frukten icke för honom, säger HERREN.  Ty jag är med eder och vill frälsa eder och rädda eder ur hans hand.</span> <span class="verse"><a name="12">12</a>Jag vill låta eder finna barmhärtighet; ja, han skall bliva barmhärtig mot eder och låta eder vända tillbaka till edert land.</span> <span class="verse"><a name="13">13</a>Men om I sägen: »Vi vilja icke stanna i detta land», om I alltså icke hören HERRENS, eder Guds, röst,</span> <span class="verse"><a name="14">14</a>utan tänken: »Nej, vi vilja begiva oss till Egyptens land, där vi slippa att se krig och höra basunljud och hungra efter bröd, där vilja vi bo» --</span> <span class="verse"><a name="15">15</a>välan, hören då HERRENS ord, I kvarblivna av Juda: Så säger HERREN Sebaot, Israels Gud: Om I verkligen ställen eder färd till Egypten och kommen dit, för att bo där såsom främlingar,</span> <span class="verse"><a name="16">16</a>så skall svärdet, som I frukten för, hinna upp eder där i Egyptens land, och hungersnöden, som I rädens för, skall följa efter eder dit till Egypten, och där skolen I dö.</span> <span class="verse"><a name="17">17</a>Ja, de människor som ställa sin färd till Egypten, för att bo där, skola alla dö genom svärd, hunger och pest, och ingen av dem skall slippa undan och kunna rädda sig från den olycka som jag skall låta komma över dem.</span> <span class="verse"><a name="18">18</a>Ty så säger HERREN Sebaot, Israels Gud: Likasom min vrede och förtörnelse har utgjutit sig över Jerusalems invånare, så skall ock min förtörnelse utgjuta sig över eder, om I begiven eder till Egypten, och I skolen bliva ett exempel som man nämner, när man förbannar, och ett föremål för häpnad, bannande och smälek, och I skolen aldrig mer få se denna ort.</span> <span class="verse"><a name="19">19</a>Ja, HERREN säger till eder, I kvarblivna av Juda: Begiven eder icke till Egypten.  Märken väl att jag i dag har varnat eder.</span> <span class="verse"><a name="20">20</a>Ty I bedrogen eder själva, när I sänden mig till HERREN, eder Gud, och saden: »Bed för oss till HERREN, vår Gud; och vadhelst HERREN, vår Gud, säger, det må du förkunna för oss, så vilja vi göra det.»</span> <span class="verse"><a name="21">21</a>Jag har nu i dag förkunnat det för eder.  Men I haven icke velat höra HERRENS, eder Guds, röst, i allt det varmed han har sänt mig till eder.</span> <span class="verse"><a name="22">22</a>Så veten nu att I skolen dö genom svärd, hunger och pest, på den ort dit I åstunden att komma, för att bo där såsom främlingar.</span> </p></div</div></div></body></html>