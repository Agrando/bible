<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 52</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/jer/52"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/jer">Jeremiah</a> &gt <strong>Chapter 52</strong></div><p><span class="verse"><a name="1">1</a>Sidkia var tjuguett år gammal, när han blev konung, och han regerade elva år i Jerusalem.  Hans moder hette Hamital, Jeremias dotter, från Libna.</span> <span class="verse"><a name="2">2</a>Han gjorde vad ont var i HERRENS ögon, alldeles såsom Jojakim hade gjort.</span> <span class="verse"><a name="3">3</a>Ty på grund av HERRENS vrede skedde vad som skedde med Jerusalem och Juda, till dess att han kastade dem bort ifrån sitt ansikte.  Och Sidkia avföll från konungen i Babel.</span> <span class="verse"><a name="4">4</a>Då, i hans nionde regeringsår, i tionde månaden, på tionde dagen i månaden, kom Nebukadressar, konungen i Babel, med hela sin här till Jerusalem, och de belägrade det; och de byggde en belägringsmur runt omkring det.</span> <span class="verse"><a name="5">5</a>Så blev staden belägrad och förblev så ända till konung Sidkias elfte regeringsår.</span> <span class="verse"><a name="6">6</a>Men i fjärde månaden, på nionde dagen i månaden, var hungersnöden så stor i staden, att mängden av folket icke hade något att äta.</span> <span class="verse"><a name="7">7</a>Och staden stormades, och allt krigsfolket flydde och drog ut ur staden om natten genom porten mellan de båda murarna (den port som ledde till den kungliga trädgården), medan kaldéerna lågo runt omkring staden; och de togo vägen åt Hedmarken till.</span> <span class="verse"><a name="8">8</a>Men kaldéernas här förföljde konungen, och de hunno upp Sidkia på Jerikos hedmarker, sedan hela hans här hade övergivit honom och skingrat sig.</span> <span class="verse"><a name="9">9</a>Och de grepo konungen och förde honom till den babyloniske konungen i Ribla i Hamats land; där höll denne rannsakning och dom med honom.</span> <span class="verse"><a name="10">10</a>Och konungen i Babel lät slakta Sidkias barn inför hans ögon; därjämte lät han ock slakta alla Juda furstar i Ribla.</span> <span class="verse"><a name="11">11</a>Och på Sidkia själv lät han sticka ut ögonen och lät fängsla honom med kopparfjättrar.  Och konungen i Babel förde honom därefter till Babel och lät honom sitta i fängelsehuset ända till hans dödsdag.</span> <span class="verse"><a name="12">12</a>I femte månaden, på tionde dagen i månaden, detta i den babyloniske konungen Nebukadressars nittonde regeringsår, kom Nebusaradan, översten för drabanterna; denne var den babyloniske konungens förtroendeman vid Jerusalem.</span> <span class="verse"><a name="13">13</a>Han brände upp HERRENS hus och konungshuset; ja, alla hus i Jerusalem, i synnerhet alla de förnämas hus, brände han upp i eld.</span> <span class="verse"><a name="14">14</a>Och alla murar runt omkring Jerusalem brötos ned av hela den här av kaldéer, som översten för drabanterna hade med sig.</span> <span class="verse"><a name="15">15</a>Och en del av de ringaste bland folket och den övriga återstoden av folket, dem som voro kvar i staden, och de överlöpare som hade gått över till konungen i Babel, så ock det hantverksfolk som fanns kvar, dem förde Nebusaradan, översten för drabanterna, bort i fångenskap.</span> <span class="verse"><a name="16">16</a>Men av de ringaste i landet lämnade Nebusaradan, översten för drabanterna, några kvar till vingårdsmän och åkermän.</span> <span class="verse"><a name="17">17</a>Kopparpelarna i HERRENS hus, bäckenställen och kopparhavet i HERRENS hus slogo kaldéerna sönder och förde all kopparen till Babel.</span> <span class="verse"><a name="18">18</a>Och askkärlen, skovlarna, knivarna, de båda slagen av skålar och alla kopparkärl som hade begagnats vid gudstjänsten togo de bort.</span> <span class="verse"><a name="19">19</a>Likaledes tog översten för drabanterna bort faten, fyrfaten, offerskålarna, askkärlen, ljusstakarna, de andra skålarna och bägarna, allt vad som var av rent guld eller av rent silver.</span> <span class="verse"><a name="20">20</a>Vad angår de två pelarna, havet som var allenast ett, och de tolv kopparoxarna under bäckenställen, som konung Salomo hade låtit göra till HERRENS hus, så kunde kopparen i alla dessa föremål icke vägas.</span> <span class="verse"><a name="21">21</a>Och vad pelarna angår, så var den ena pelaren aderton alnar hög, och en tolv alnar lång tråd mätte dess omfång, och den var fyra finger tjock och ihålig.</span> <span class="verse"><a name="22">22</a>Och ovanpå den var ett pelarhuvud av koppar; och detta ena pelarhuvud var fem alnar högt, och ett nätverk och granatäpplen funnos på pelarhuvudet runt omkring, alltsammans av koppar.  Och likadant var det på den andra pelaren med fina granatäpplen.</span> <span class="verse"><a name="23">23</a>Och granatäpplena voro nittiosex utåt; men tillsammans voro granatäpplena på nätverket runt omkring ett hundra.</span> <span class="verse"><a name="24">24</a>Och översten för drabanterna tog översteprästen Seraja jämte Sefanja prästen näst under honom, så ock de tre som höllo vakt vid tröskeln,</span> <span class="verse"><a name="25">25</a>och från staden tog han en hovman, den som var anförare för krigsfolket, och sju av konungens närmaste män, som påträffades i staden, så ock härhövitsmannens sekreterare, som plägade utskriva folket i landet till krigstjänst, och sextio andra män av landets folk, som påträffades i staden --</span> <span class="verse"><a name="26">26</a>dessa tog Nebusaradan, översten för drabanterna, och förde dem till den babyloniske konungen i Ribla.</span> <span class="verse"><a name="27">27</a>Och konungen i Babel lät avliva dem där, i Ribla i Hamats land. Så blev Juda bortfört från sitt land.</span> <span class="verse"><a name="28">28</a>Detta är antalet av dem som Nebukadressar förde bort: i det sjunde året tre tusen tjugutre judar,</span> <span class="verse"><a name="29">29</a>och i Nebukadressars adertonde: regeringsår åtta hundra trettiotvå personer från Jerusalem.</span> <span class="verse"><a name="30">30</a>Men i Nebukadressars tjugutredje regeringsår bortförde Nebusaradan, översten för drabanterna, av judarna sju hundra fyrtiofem personer.  Hela antalet utgjorde fyra tusen sex hundra personer.</span> <span class="verse"><a name="31">31</a>Men i det trettiosjunde året sedan Jojakin, Juda konung, hade blivit bortförd i fångenskap, i tolfte månaden, på tjugufemte dagen i månaden, tog Evil-Merodak, konungen i Babel -- samma år han blev konung -- Jojakin, Juda konung, till nåder och förde honom ut ur fängelset.</span> <span class="verse"><a name="32">32</a>Och han talade vänligt med honom och gav honom översta platsen bland de konungar som voro hos honom i Babel.</span> <span class="verse"><a name="33">33</a>Han fick lägga av sin fångdräkt och beständigt äta vid hans bord, så länge han levde.</span> <span class="verse"><a name="34">34</a>Och ett ständigt underhåll gavs honom från konungen i Babel, visst för var dag, ända till hans dödsdag, så länge han levde.</span> </p></div</div></div></body></html>