<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/jer/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/jer">Jeremiah</a> &gt <strong>Chapter 23</strong></div><p><span class="verse"><a name="1">1</a>Ve över de herdar som fördärva och förskingra fåren i min hjord! säger HERREN.</span> <span class="verse"><a name="2">2</a>Därför säger HERREN, Israels Gud, så om de herdar som föra mitt folk i bet: Det är I som haven förskingrat mina får och drivit bort dem och underlåtit att söka deras bästa.  Men se, nu skall jag hemsöka eder för edert onda väsendes skull, säger HERREN.</span> <span class="verse"><a name="3">3</a>Och jag skall själv församla kvarlevan av mina får ur alla de länder till vilka jag har drivit dem bort, och skall föra dem tillbaka till deras betesmarker, och de skola bliva fruktsamma och föröka sig.</span> <span class="verse"><a name="4">4</a>Och jag skall låta herdar uppstå åt dem, vilka skola föra dem i bet; och de skola icke mer behöva frukta eller förskräckas och skola icke mer drabbas av hemsökelse, säger HERREN.</span> <span class="verse"><a name="5">5</a>Se, dagar skola komma, säger HERREN, då jag skall låta en rättfärdig telning uppstå åt David. Han skall regera såsom konung och hava framgång, och han skall skaffa rätt och rättfärdighet på jorden.</span> <span class="verse"><a name="6">6</a>I hans dagar skall Juda varda frälst och Israel bo i trygghet; och detta skall vara det namn han skall få: HERREN vår rättfärdighet.</span> <span class="verse"><a name="7">7</a>Se, därför skola dagar komma, säger HERREN, då man icke mer skall säga: »Så sant HERREN lever, han som har fört Israels barn upp ur Egyptens land»,</span> <span class="verse"><a name="8">8</a>utan: »Så sant HERREN lever, han som har fört upp Israels hus släkt och hämtat dem ut ur nordlandet och ur alla andra länder till vilka jag hade drivit dem bort.»  Och så skola de få bo i sitt land.</span> <span class="verse"><a name="9">9</a>Om profeterna.  Mitt hjärta vill brista i mitt bröst, alla ben i min kropp äro vanmäktiga. Jag är såsom en drucken man, en man överväldigad av vin, inför HERREN och inför hans heliga ord.</span> <span class="verse"><a name="10">10</a>Ty landet är fullt av äktenskapsbrytare, under förbannelse ligger landet sörjande, och betesmarkerna i öknen äro förtorkade; man hastar till vad ont är och har sin styrka i orättrådighet.</span> <span class="verse"><a name="11">11</a>Ty både profeter och präster äro gudlösa; ända inne i mitt hus har jag mött deras ondska, säger HERREN.</span> <span class="verse"><a name="12">12</a>Därför skall deras väg bliva för dem såsom en slipprig stig i mörkret, de skola på den stöta emot och falla. Ty jag vill låta olycka drabba dem, när deras hemsökelses är kommer, säger HERREN.</span> <span class="verse"><a name="13">13</a>Väl såg jag ock hos Samarias profeter vad förvänt var; de profeterade i Baals namn och förde mitt folk Israel vilse.</span> <span class="verse"><a name="14">14</a>Men hos Jerusalems profeter har jag sett de gruvligaste ting: de leva i äktenskapsbrott och fara med lögn; de styrka modet hos dem som göra ont, så att ingen vill omvända sig från sin ondska. De äro alla för mig såsom Sodom, och stadens invånare såsom Gomorras.</span> <span class="verse"><a name="15">15</a>Därför säger HERREN Sebaot så om profeterna:  Se, jag skall giva dem malört att äta och gift att dricka, ty från profeterna i Jerusalem har gudlöshet gått ut över hela landet.</span> <span class="verse"><a name="16">16</a>Så säger HERREN Sebaot: Hören icke på de profeters ord, som profetera för eder, ty de bedraga eder; sina egna hjärtans syner tala de, icke vad som kommer från HERRENS mun.</span> <span class="verse"><a name="17">17</a>De säga alltjämt till dem som förakta mig: »HERREN har så talat: Det skall gå eder väl.»  Och till var och en som vandrar i sitt hjärtas hårdhet säga de: »Ingen olycka skall komna över eder.»</span> <span class="verse"><a name="18">18</a>Vilken av dem har då fått tillträde till HERRENS råd, så att han kan förnimma och höra hans ord?  Och vilken har aktat på hans ord och lyssnat därtill?</span> <span class="verse"><a name="19">19</a>Se, en stormvind från HERREN är här, hans förtörnelse bryter fram, en virvlande storm! Över de ogudaktigas huvuden virvlar den ned.</span> <span class="verse"><a name="20">20</a>Och HERRENS vrede skall icke upphöra, förrän han har utfört och fullbordat sitt hjärtas tankar; i kommande dagar skolen I förvisso förnimma det.</span> <span class="verse"><a name="21">21</a>Jag sände icke dessa profeter, utan själva lupo de åstad; jag talade icke till dem, utan själva profeterade de.</span> <span class="verse"><a name="22">22</a>Om de verkligen hade tillträde till mitt råd, så borde de förkunna mina ord för mitt folk och förmå dem att vända om från sin onda väg och sitt onda väsende.</span> <span class="verse"><a name="23">23</a>Ar jag väl en Gud allenast på nära håll, säger HERREN, och icke en Gud också i fjärran?</span> <span class="verse"><a name="24">24</a>Eller skulle någon kunna gömma sig på ett så lönnligt ställe att jag icke skulle se honom?  säger HERREN.  Är jag icke den som uppfyller himmel och jord?  säger HERREN.</span> <span class="verse"><a name="25">25</a>Jag har hört vad profeterna säga, de som profetera lögn i mitt namn; de säga: »Jag har haft en dröm, jag har haft en dröm.»</span> <span class="verse"><a name="26">26</a>Huru länge skall detta vara?  Hava de något i sinnet, dessa profeter som profetera lögn, och som äro profeter genom sina egna hjärtans svek,</span> <span class="verse"><a name="27">27</a>dessa som tänka att de genom sina drömmar; dem som de förtälja för varandra, skola komma mitt folk att förgäta mitt namn, likasom deras fäder glömde mitt namn för Baal?</span> <span class="verse"><a name="28">28</a>Den profet som har haft en dröm, han må förtälja sin dröm; men den som bar undfått mitt ord, han må tala mitt ord i sanning.  Vad har halmen att skaffa med säden?  säger HERREN.</span> <span class="verse"><a name="29">29</a>Är icke mitt ord såsom en eld, säger HERREN, och likt en hammare som krossar sönder klippor?</span> <span class="verse"><a name="30">30</a>Se, därför skall jag komma över profeterna, säger HERREN, dessa som stjäla mina ord, den ene från den andre;</span> <span class="verse"><a name="31">31</a>ja, jag skall komma över profeterna, säger HERREN, dessa som frambära sin egen tungas ord, men säga: »Så säger HERREN.»</span> <span class="verse"><a name="32">32</a>Ja, jag skall komma över dem som profetera lögndrömmar, säger HERREN, och som, när de förtälja dem, föra mitt folk vilse med sina lögner och sin stortalighet, fastän jag icke har sänt dem eller givit dem något uppdrag, och fastän de alls icke kunna hjälpa detta folk, säger HERREN.</span> <span class="verse"><a name="33">33</a>Om nu detta folk eller en profet eller en präst gör dig denna fråga: »Vad förkunnar HERRENS tunga?», så skall du säga till dem vad som är den verkliga »tungan», och att jag därför skall kasta eder bort, säger HERREN.</span> <span class="verse"><a name="34">34</a>Och den profet eller den präst eller den av folket, som säger »HERRENS tunga», den mannen och hans hus skall jag hemsöka.</span> <span class="verse"><a name="35">35</a>Nej, så skolen I fråga varandra och säga eder emellan: »Vad har HERREN svarat?», eller: »Vad har HERREN talat?»</span> <span class="verse"><a name="36">36</a>Men Om HERRENS »tunga» mån I icke mer orda; ty en tunga skall då vars och ens eget ord bliva för honom, eftersom I förvänden den levande Gudens, HERRENS Sebaots, vår Guds, ord.</span> <span class="verse"><a name="37">37</a>Så skall du säga till profeten: »Vad har HERREN svarat dig?», eller: vad har HERREN talat?»</span> <span class="verse"><a name="38">38</a>Men om I sägen »HERRENS tunga», då säger HERREN så: »Eftersom I sägen detta ord 'HERRENS tunga', fastän jag har sänt bud till eder och låtit säga: I skolen icke säga 'HERRENS tunga',</span> <span class="verse"><a name="39">39</a>därför skall jag nu alldeles förgäta eder och kasta eder bort ifrån mitt ansikte, med den stad som jag har givit åt eder och edra fäder.</span> <span class="verse"><a name="40">40</a>Och jag skall låta en evig smälek komma över eder, och en evig blygd, som icke skall varda förgäten.»  utsaga» och »tung börda».</span> </p></div</div></div></body></html>