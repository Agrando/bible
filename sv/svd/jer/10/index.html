<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/jer/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/jer">Jeremiah</a> &gt <strong>Chapter 10</strong></div><p><span class="verse"><a name="1">1</a>Hören det ord som HERREN talar till eder, I av Israels hus. Så säger HERREN:</span> <span class="verse"><a name="2">2</a>I skolen icke vänja eder vid hedningarnas sätt och icke förfäras för himmelens tecken, därför att hedningarna förfäras för dem.</span> <span class="verse"><a name="3">3</a>Ty vad folken predika är fåfängliga avgudar. Se, av ett stycke trä från skogen hugger man ut dem, och konstnärens händer tillyxa dem;</span> <span class="verse"><a name="4">4</a>med silver och guld pryder man dem och fäster dem med spikar och hammare, för att de icke skola falla omkull.</span> <span class="verse"><a name="5">5</a>Lika fågelskrämmor på ett gurkfält stå de där och kunna ej tala; man måste bära dem, ty de kunna ej gå. Frukten då icke för dem, ty de kunna ej göra något ont; och att göra något gott, det förmå de ej heller.</span> <span class="verse"><a name="6">6</a>Men dig, HERRE, är ingen lik; du är stor, ditt namn är stort i makt.</span> <span class="verse"><a name="7">7</a>Vem skulle icke frukta dig, du folkens konung? Sådant tillkommer ju dig. Ty bland folkens alla vise och i alla deras riken finnes ingen som är dig lik.</span> <span class="verse"><a name="8">8</a>Nej, allasammans äro de oförnuftiga och dårar. Avgudadyrkan är att dyrka trä,</span> <span class="verse"><a name="9">9</a>silverplåt, hämtad från Tarsis, guld, fört ifrån Ufas, arbetat av en konstnär, av en guldsmeds händer. I blått och rött purpurtyg stå de klädda, allasammans blott verk av konstförfarna män.</span> <span class="verse"><a name="10">10</a>Men HERREN är en sann Gud, han är en levande Gud och en evig konung; för hans förtörnelse bävar jorden, och folken kunna icke uthärda hans vrede.</span> <span class="verse"><a name="11">11</a>Så skolen I säga till dem: De gudar som icke hava gjort himmel och jord, de skola utrotas från jorden och ej få finnas under himmelen.</span> <span class="verse"><a name="12">12</a>Han har gjort jorden genom sin kraft, han har berett jordens krets genom sin vishet, och genom sitt förstånd har han utspänt himmelen.</span> <span class="verse"><a name="13">13</a>När han vill låta höra sin röst, då brusa himmelens vatten, då låter han regnskyar stiga upp från jordens ända; han låter ljungeldar komma med regn och för vinden ut ur dess förvaringsrum.</span> <span class="verse"><a name="14">14</a>Såsom dårar stå då alla människor där och begripa intet; guldsmederna komma då alla på skam med sina beläten, ty deras gjutna beläten äro lögn, och ingen ande är i dem.</span> <span class="verse"><a name="15">15</a>De äro fåfänglighet, en tillverkning att le åt; när hemsökelsen kommer över dem, måste de förgås.</span> <span class="verse"><a name="16">16</a>Men sådan är icke han som är Jakobs del; nej, det är han som har skapat allt, och Israel är hans arvedels stam. HERREN Sebaot är hans namn.</span> <span class="verse"><a name="17">17</a>Samlen edert gods och fören det bort ur landet, I som sitten under belägring.</span> <span class="verse"><a name="18">18</a>Ty så säger HERREN: Se, denna gång skall jag slunga bort landets inbyggare; jag skall bereda dem ångest, så att de förnimma det.</span> <span class="verse"><a name="19">19</a>Ve mig, jag är sönderkrossad! Oläkligt är mitt sår. Men jag säger: Ja, detta är min plåga, jag måste bära den!</span> <span class="verse"><a name="20">20</a>Mitt tält är förstört, och mina tältstreck äro alla avslitna. Mina barn äro borta, de finnas icke mer; ingen är kvar, som kan slå upp mitt tält och sätta upp mina tältdukar.</span> <span class="verse"><a name="21">21</a>Ty herdarna voro oförnuftiga, de frågade icke efter HERREN; därför hade de ingen framgång, och hela deras hjord blev förskingrad.</span> <span class="verse"><a name="22">22</a>Lyssna, något höres! Se, det nalkas! Ett stort dån kommer från nordlandet för att göra Juda städer till en ödemark, till en boning för schakaler.</span> <span class="verse"><a name="23">23</a>Jag vet det, HERRE: människans väg beror ej av henne, det står icke i vandrarens makt att rätt styra sina steg.</span> <span class="verse"><a name="24">24</a>Så tukta mig, HERRE likväl med måtta; icke i din vrede, på det att du ej må göra mig till intet.</span> <span class="verse"><a name="25">25</a>Utgjut din förtörnelse över hedningarna, som icke känna dig, och över de släkter som ej åkalla ditt namn. ty de hava uppätit Jakob, ja, uppätit och gjort ände på honom, och hans boning hava de förött.</span> </p></div</div></div></body></html>