<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/jer/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/jer">Jeremiah</a> &gt <strong>Chapter 29</strong></div><p><span class="verse"><a name="1">1</a>Detta är vad som stod i det brev som profeten Jeremia sände från Jerusalem till de äldste som ännu levde kvar i fångenskapen, och till prästerna och profeterna och allt folket, dem som Nebukadnessar hade fört bort ifrån Jerusalem till Babel,</span> <span class="verse"><a name="2">2</a>sedan konung Jekonja hade givit sig fången i Jerusalem, jämte konungamodern och hovmännen, Judas och Jerusalems furstar, så ock timmermännen och smederna.</span> <span class="verse"><a name="3">3</a>Han sände brevet genom Eleasa, Safans son, och Gemarja, Hilkias son, när Sidkia, Juda konung, sände dessa till Babel, till Nebukadnessar, konungen i Babel; det lydde så:</span> <span class="verse"><a name="4">4</a>Så säger HERREN Sebaot, Israels Gud, till alla de fångar som jag har låtit föra bort ifrån Jerusalem till Babel:</span> <span class="verse"><a name="5">5</a>Byggen hus och bon i dem; planteren trädgårdar och äten deras frukt.</span> <span class="verse"><a name="6">6</a>Tagen hustrur, och föden söner och döttrar; och tagen hustrur åt edra söner och given edra döttrar åt män, och må dessa föda söner och döttrar; och föröken eder där, och förminskens icke.</span> <span class="verse"><a name="7">7</a>Och söken den stads bästa, dit jag har fört eder bort i fångenskap, och bedjen för den till HERREN; ty då det går den väl, så går det ock eder val.</span> <span class="verse"><a name="8">8</a>Ty så säger HERREN Sebaot, Israels Gud: Låten icke bedraga eder av de profeter som äro bland eder, ej heller av edra spåman, och akten icke på de drömmar som I drömmen.</span> <span class="verse"><a name="9">9</a>Ty man profeterar lögn för eder i mitt namn; jag har icke sänt dem, säger HERREN.</span> <span class="verse"><a name="10">10</a>Ty så säger HERREN: Först när sjuttio år hava gått till ända i Babel, skall jag se till eder och uppfylla på eder mitt löftesord att föra eder tillbaka till denna plats.</span> <span class="verse"><a name="11">11</a>Jag vet väl vilka tankar jag har för eder, säger HERREN, nämligen fridens tankar och icke ofärdens, till att giva eder en framtid och ett hopp.</span> <span class="verse"><a name="12">12</a>Och I skolen åkalla mig och gå åstad och bedja till mig, och jag vill höra på eder.</span> <span class="verse"><a name="13">13</a>I skolen söka mig, och I skolen ock finna mig, om I frågen efter mig av allt edert hjärta.</span> <span class="verse"><a name="14">14</a>Ty jag vill låta mig finnas av eder, säger HERREN; och jag skall åter upprätta eder och skall församla eder från alla de folk och alla de arter till vilka jag har drivit eder bort, säger HERREN; och jag skall låta eder komma tillbaka till denna plats, varifrån jag har låtit föra eder bort i fångenskap.</span> <span class="verse"><a name="15">15</a>Detta skriver jag, därför att I sägen: »HERREN har låtit profeter uppstå åt oss i Babel.»</span> <span class="verse"><a name="16">16</a>Ty så säger HERREN om den konung som sitter på Davids tron, och om allt det folk som bor i denna stad, edra bröder som icke hava med eder gått bort i fångenskap,</span> <span class="verse"><a name="17">17</a>ja, så säger HERREN Sebaot: Se, jag skall sända mot dem svärd, hungersnöd och pest, och låta dem räknas lika med odugliga fikon, som äro så usla att man icke kan äta dem.</span> <span class="verse"><a name="18">18</a>Ja, jag skall förfölja dem med svärd, hungersnöd och pest, och göra dem till en varnagel för alla riken på jorden, till ett exempel som man nämner, när man förbannar, till ett föremål för häpnad, begabberi och smälek bland alla de folk till vilka jag skall driva dem bort --</span> <span class="verse"><a name="19">19</a>detta därför att de icke ville höra mina ord, säger HERREN, när jag titt och ofta sände till dem mina tjänare profeterna.  Ty I villen ju icke höra, säger HERREN.</span> <span class="verse"><a name="20">20</a>Men hören nu I HERRENS ord, alla I fångna som jag från Jerusalem har sänt bort till Babel:</span> <span class="verse"><a name="21">21</a>Så säger HERREN Sebaot, Israels Gud, om Ahab, Kolajas son, och om Sidkia, Maasejas son, som i mitt namn profetera lögn för eder: Se, jag skall giva dem i Nebukadressars, den babyloniske konungens, hand, och han skall låta dräpa dem inför edra ögon.</span> <span class="verse"><a name="22">22</a>Och alla fångar ifrån Juda, som äro i Babel, skola från dem hämta ett förbannelsens ord; de skola »HERREN göre med dig såsom med Sidkia och Ahab, vilka Babels konung lät steka i eld.»</span> <span class="verse"><a name="23">23</a>De hava ju gjort vad som är ens galenskap i Israel, de hava begått äktenskapsbrott med varandras hustrur och hava fört lögnaktigt tal i mitt namn, sådant som jag icke hade bjudit dem.  Jag är den som vet det och betygar det, säger HERREN.</span> <span class="verse"><a name="24">24</a>Och till nehelamiten Semaja skall du säga sålunda:</span> <span class="verse"><a name="25">25</a>Så säger HERREN Sebaot, Israels Gud: Du har i ditt namn sänt brev till allt folket i Jerusalem och till prästen Sefanja, Maasejas son, och till alla de andra prästerna, så lydande:</span> <span class="verse"><a name="26">26</a>»HERREN har satt dig till präst i prästen Jojadas ställe, för att i HERRENS hus skall finnas tillsyningsmän över alla vanvettingar som profetera, så att du kan sätta sådana i stock och halsjärn.</span> <span class="verse"><a name="27">27</a>Varför har du då icke näpst Jeremia från Anatot, som profeterar för eder?</span> <span class="verse"><a name="28">28</a>Därigenom att du har underlåtit detta har han kunnat sända bud till oss i Babel och låta säga: 'Ännu är lång tid kvar, byggen eder hus och bon i dem, och planteren trädgårdar och äten deras frukt.'»</span> <span class="verse"><a name="29">29</a>Och prästen Sefanja har läst upp detta brev för profeten Jeremia.</span> <span class="verse"><a name="30">30</a>Och nu har HERRENS ord kommit till Jeremia, han har sagt:</span> <span class="verse"><a name="31">31</a>Sänd bud till alla de fångna och låt säga dem: Så säger HERREN om nehelamiten Semaja: Eftersom Semaja, utan att vara sänd av mig, har profeterat för eder och förlett eder att sätta eder lit till lögn,</span> <span class="verse"><a name="32">32</a>därför säger HERREN så: Se, jag skall hemsöka nehelamiten Semaja och hans avkomlingar.  Ingen av dem skall få bo ibland detta folk, och han skall icke få se det goda som jag vill göra med mitt folk, säger HERREN.  Ty han har predikat avfall från HERREN.</span> </p></div</div></div></body></html>