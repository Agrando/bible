<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/luke/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/luke">Luke</a> &gt <strong>Chapter 24</strong></div><p><span class="verse"><a name="1">1</a>Men på första veckodagen kommo de, tidigt i själva dagbräckningen, till graven med de välluktande kryddor som de hade tillrett.</span> <span class="verse"><a name="2">2</a>Och de funno stenen vara bortvältrad från graven.</span> <span class="verse"><a name="3">3</a>Då gingo de ditin, men funno icke Herren Jesu kropp.</span> <span class="verse"><a name="4">4</a>När de nu icke visste vad de skulle tänka härom, se, då stodo två man framför dem i skinande kläder.</span> <span class="verse"><a name="5">5</a>Och de blevo förskräckta och böjde sina ansikten ned mot jorden.  Då sade mannen till dem »Varför söken I den levande bland de döda?</span> <span class="verse"><a name="6">6</a>Han är icke har, han är uppstånden.  Kommen ihåg vad han talade till eder, medan han ännu var i Galileen, huru han sade:</span> <span class="verse"><a name="7">7</a>'Människosonen måste bliva överlämnad i syndiga människors händer och bliva korsfäst; men på tredje dagen skall han uppstå igen.'»</span> <span class="verse"><a name="8">8</a>Då kommo de ihåg hans ord.</span> <span class="verse"><a name="9">9</a>Och de vände tillbaka från graven och omtalade allt detta för de elva och för alla de andra.  --</span> <span class="verse"><a name="10">10</a>Kvinnorna voro Maria från Magdala och Johanna och den Maria som var Jakobs moder.  Och jämväl de andra kvinnorna instämde med dem och sade detsamma till apostlarna.</span> <span class="verse"><a name="11">11</a>Deras ord syntes dock för dessa vara löst tal, och de trodde dem icke.</span> <span class="verse"><a name="12">12</a>Men Petrus stod upp och skyndade till graven; och när han lutade sig ditin såg han där allenast linnebindlarna.  Sedan gick han hem till sitt, uppfylld av förundran över det som hade skett.</span> <span class="verse"><a name="13">13</a>Men två av dem voro samma dag stadda på vandring till en by som hette Emmaus, och som låg sextio stadiers väg från Jerusalem.</span> <span class="verse"><a name="14">14</a>Och de samtalade med varandra om allt detta som hade skett.</span> <span class="verse"><a name="15">15</a>Medan de nu samtalade och överlade med varandra, nalkades Jesus själv och gick med dem.</span> <span class="verse"><a name="16">16</a>Men deras ögon voro tillslutna, så att de icke kände igen honom.</span> <span class="verse"><a name="17">17</a>Och han sade till dem: »Vad är det I talen om med varandra, medan I gån här?»  Då stannade de och sågo bedrövade ut.</span> <span class="verse"><a name="18">18</a>Och den ene, som hette Kleopas, svarade och sade till honom: »Du är väl en främling i Jerusalem, den ende som icke har hört vad där har skett i dessa dagar?»</span> <span class="verse"><a name="19">19</a>Han frågade dem: »Vad då?»  De svarade honom: »Det som har skett med Jesus från Nasaret, vilken var en profet, mäktig i gärningar och ord inför Gud och allt folket:</span> <span class="verse"><a name="20">20</a>huru nämligen våra överstepräster och rådsherrar hava utlämnat honom till att dömas till döden och hava korsfäst honom.</span> <span class="verse"><a name="21">21</a>Men vi hoppades att han var den som skulle förlossa Israel.  Och likväl, till allt detta kommer att det redan är tredje dagen sedan detta skedde.</span> <span class="verse"><a name="22">22</a>Men nu hava därjämte några av våra kvinnor gjort oss häpna; ty sedan de bittida på morgonen hade varit vid graven</span> <span class="verse"><a name="23">23</a>och icke funnit hans kropp, kommo de igen och sade att de till och med hade sett en änglasyn, och änglarna hade sagt att han levde.</span> <span class="verse"><a name="24">24</a>Och när några av dem som voro.  med oss gingo bort till graven, funno de det vara så som kvinnorna hade sagt, men honom själv sågo de icke.»</span> <span class="verse"><a name="25">25</a>Då sade han till dem: »O, huru oförståndiga ären I icke och tröghjärtade till att tro på allt vad profeterna hava talat!</span> <span class="verse"><a name="26">26</a>Måste icke Messias lida detta, för I att så ingå i sin härlighet?»</span> <span class="verse"><a name="27">27</a>Och han begynte att genomgå Moses och alla profeterna och uttydde för dem vad som i alla skrifterna var sagt om honom.</span> <span class="verse"><a name="28">28</a>När de nu nalkades byn dit de voro på väg, ställde han sig som om han ville gå vidare.</span> <span class="verse"><a name="29">29</a>Men de nödgade honom och sade: »Bliv kvar hos oss, ty det lider mot aftonen, och dagen nalkas redan sitt slut.»  Då gick han ditin och stannade kvar hos dem.</span> <span class="verse"><a name="30">30</a>Och när han nu låg till bords med dem, tog han brödet och välsignade och bröt det och räckte åt dem.</span> <span class="verse"><a name="31">31</a>Därvid öppnades deras ögon, så att de kände igen honom.  Men då försvann han ur deras åsyn.</span> <span class="verse"><a name="32">32</a>Och de sade till varandra: »Voro icke våra hjärtan brinnande i oss, när han talade med oss på vägen och uttydde skrifterna för oss?»</span> <span class="verse"><a name="33">33</a>Och i samma stund stodo de upp och vände tillbaka till Jerusalem; och de funno där de elva församlade, så ock de andra som hade slutit sig till dem.</span> <span class="verse"><a name="34">34</a>Och dessa sade: »Herren är verkligen uppstånden, och han har visat sig för Simon.»</span> <span class="verse"><a name="35">35</a>Då förtäljde de själva vad som hade skett på vägen, och huru han hade blivit igenkänd av dem, när han bröt brödet.</span> <span class="verse"><a name="36">36</a>Medan de nu talade härom, stod han själv mitt ibland dem och sade till dem: »Frid vare med eder.</span> <span class="verse"><a name="37">37</a>Då blevo de förfärade och uppfylldes av fruktan och trodde att det var en ande de sågo.</span> <span class="verse"><a name="38">38</a>Men han sade till dem: »Varför ären I så förskräckta, och varför uppstiga tvivel i edra hjärtan?</span> <span class="verse"><a name="39">39</a>Sen här mina händer och mina fötter, och sen att det är jag själv; ja, tagen på mig och sen.  En ande har ju icke kött och ben, såsom I sen mig hava.»</span> <span class="verse"><a name="40">40</a>Och när han hade sagt detta, visade han dem sina händer och sina fötter.</span> <span class="verse"><a name="41">41</a>Men då de ännu icke trodde, för glädjes skull, utan allenast förundrade sig, sade han till dem: »Haven I här något att äta?»</span> <span class="verse"><a name="42">42</a>Då räckte de honom ett stycke stekt fisk och något av en honungskaka;</span> <span class="verse"><a name="43">43</a>och han tog det och åt därav i deras åsyn.</span> <span class="verse"><a name="44">44</a>Och han sade till dem: »Det är såsom jag sade till eder, medan jag ännu var bland eder, att allt måste fullbordas, som är skrivet om mig i Moses' lag och hos profeterna och i psalmerna.»</span> <span class="verse"><a name="45">45</a>Därefter öppnade han deras sinnen, så att de förstodo skrifterna.</span> <span class="verse"><a name="46">46</a>Och han sade till dem: »Det är så skrivet, att Messias skulle lida och på tredje dagen uppstå från de döda,</span> <span class="verse"><a name="47">47</a>och att bättring till syndernas förlåtelse i hans namn skulle predikas bland alla folk, och först i Jerusalem.</span> <span class="verse"><a name="48">48</a>I kunnen vittna härom.</span> <span class="verse"><a name="49">49</a>Och se, jag vill sända till eder vad min Fader har utlovat.  Men I skolen stanna kvar här i staden, till dess I från höjden bliven beklädda med kraft.»</span> <span class="verse"><a name="50">50</a>Sedan förde han dem ut till Betania; och där lyfte han upp sina händer och välsignade dem.</span> <span class="verse"><a name="51">51</a>Och medan han välsignade dem, försvann han ifrån dem och blev upptagen till himmelen.</span> <span class="verse"><a name="52">52</a>Då tillbådo de honom och vände sedan tillbaka till Jerusalem, uppfyllda av stor glädje.</span> <span class="verse"><a name="53">53</a>Och de voro sedan alltid i helgedomen och lovade Gud.</span> </p></div</div></div></body></html>