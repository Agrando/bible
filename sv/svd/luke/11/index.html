<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/luke/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/luke">Luke</a> &gt <strong>Chapter 11</strong></div><p><span class="verse"><a name="1">1</a>När han en gång uppehöll sig på ett ställe för att bedja och hade slutat sin bön, sade en av hans lärjungar till honom: »Herre, lär oss att bedja, såsom ock Johannes lärde sina lärjungar.»</span> <span class="verse"><a name="2">2</a>Då sade han till dem: »När I bedjen, skolen I säga så: 'Fader, helgat varde ditt namn; tillkomme ditt rike;</span> <span class="verse"><a name="3">3</a>vårt dagliga bröd giv oss var dag;</span> <span class="verse"><a name="4">4</a>och förlåt oss våra synder, ty också vi förlåta var och en som är oss något skyldig; och inled oss icke i frestelse.'»</span> <span class="verse"><a name="5">5</a>Ytterligare sade han till dem: »Om någon av eder har en vän och mitt i natten kommer till denne och säger till honom: 'Käre vän, låna mig tre bröd;</span> <span class="verse"><a name="6">6</a>ty en av mina vänner har kommit resande till mig, och jag har intet att sätta fram åt honom'</span> <span class="verse"><a name="7">7</a>så svarar kanske den andre inifrån huset och säger: 'Gör mig icke omak; dörren är redan stängd, och både jag och mina barn hava gått till sängs; jag kan icke stå upp och göra dig något.'</span> <span class="verse"><a name="8">8</a>Men jag säger eder: Om han än icke, av det skälet att han är hans vän, vill stå upp och giva honom något, så kommer han likväl, därför att den andre är så påträngande, att stå upp och giva honom så mycket han behöver.</span> <span class="verse"><a name="9">9</a>Likaså säger jag till eder: Bedjen, och eder skall varda givet; söken, och I skolen finna; klappen, och för eder skall varda upplåtet.</span> <span class="verse"><a name="10">10</a>Ty var och en som beder, han får; och den som söker, han finner; och för den som klappar skall varda upplåtet.</span> <span class="verse"><a name="11">11</a>Finnes bland eder någon fader, som när hans son beder honom om en fisk, i stallet för en fisk räcker honom en orm,</span> <span class="verse"><a name="12">12</a>eller som räcker honom en skorpion, när han beder om ett ägg?</span> <span class="verse"><a name="13">13</a>Om nu I, som ären onda, förstån att giva edra barn goda gåvor, huru mycket mer skall icke då den himmelske Fadern giva helig ande åt dem som bedja honom!»</span> <span class="verse"><a name="14">14</a>Och han drev ut en ond ande som var dövstum.  Och när den onde anden hade blivit utdriven, talade den dövstumme; och folket förundrade sig.</span> <span class="verse"><a name="15">15</a>Men några av dem sade: »Det är med Beelsebul, de onda andarnas furste, som han driver ut de onda andarna.»</span> <span class="verse"><a name="16">16</a>Och några andra ville sätta honom på prov och begärde av honom ett tecken från himmelen.</span> <span class="verse"><a name="17">17</a>Men han förstod deras tankar och sade till dem: »Vart rike som har kommit i strid med sig självt bliver förött, så att hus faller på hus.</span> <span class="verse"><a name="18">18</a>Om nu Satan har kommit i strid med sig själv, huru kan då hans rike hava bestånd?  I sägen ju att det är med Beelsebul som jag driver ut de onda andarna.</span> <span class="verse"><a name="19">19</a>Men om det är med Beelsebul som jag driver ut de onda andarna, med vem driva då edra egna anhängare ut dem?  De skola alltså vara edra domare.</span> <span class="verse"><a name="20">20</a>Om det åter är med Guds finger som jag driver ut de onda andarna, så har ju Guds rike kommit till eder.  --</span> <span class="verse"><a name="21">21</a>När en stark man, fullt väpnad, bevakar sin gård, då äro hans ägodelar fredade.</span> <span class="verse"><a name="22">22</a>Men om någon som är starkare än han angriper honom och övervinner honom, så tager denne ifrån honom alla vapnen, som han förtröstade på, och skiftar ut bytet efter honom.</span> <span class="verse"><a name="23">23</a>Den som icke är med mig, han är emot mig, och den som icke församlar med mig, han förskingrar.</span> <span class="verse"><a name="24">24</a>När en oren ande har farit ut ur en människa, vandrar han omkring i ökentrakter och söker efter ro.  Men då han icke finner någon, säger han: 'Jag vill vända tillbaka till mitt hus, som jag gick ut ifrån.'</span> <span class="verse"><a name="25">25</a>Och när han kommer dit och finner det fejat och prytt,</span> <span class="verse"><a name="26">26</a>då går han åstad och tager med sig sju andra andar, som äro värre än han själv, och de gå ditin och bo där; och så bliver för den människan det sista värre än det första.»</span> <span class="verse"><a name="27">27</a>När han sade detta, hov en kvinna in folkhopen upp sin röst och ropade till honom: »Saligt är det moderssköte som har burit dig, och de bröst som du har diat.»</span> <span class="verse"><a name="28">28</a>Men han svarade: »Ja, saliga är de som höra Guds ord och gömma det.»</span> <span class="verse"><a name="29">29</a>Men när folket strömmade till tog han till orda och sade: »Detta släkte är ett ont släkte Det begär ett tecken, men intet annat tecken skall givas det än Jonas' tecken.</span> <span class="verse"><a name="30">30</a>Ty såsom Jonas blev ett tecken för nineviterna, så skall ock Människosonen vara ett tecken för detta släkte.</span> <span class="verse"><a name="31">31</a>Drottningen av Söderlandet skall vid domen träda fram tillsammans med detta släktes män och bliva dem till dom.  Ty hon kom från jordens ända för att höra Salomos visdom; och se, har är vad som är mer än Salomo.</span> <span class="verse"><a name="32">32</a>Ninevitiska män skola vid domen träda fram tillsammans med detta släkte och bliva det till dom.  Ty de gjorde bättring vid Jonas' predikan; och se, här är vad som är mer än Jonas.</span> <span class="verse"><a name="33">33</a>Ingen tänder ett ljus och sätter det på en undangömd plats eller under skäppan, utan man sätter det på ljusstaken, för att de som komma in skola se skenet.</span> <span class="verse"><a name="34">34</a>Ditt öga är kroppens lykta.  När ditt öga är friskt, då har ock hela din kropp ljus; men när det är fördärvat, då är ock din kropp höljd i mörker.</span> <span class="verse"><a name="35">35</a>Se därför till, att ljuset som du har i dig icke är mörker.</span> <span class="verse"><a name="36">36</a>Om så hela din kropp får ljus och icke har någon del höljd i mörker, då har den ljus i sin helhet, såsom när en lykta lyser dig med sitt klara sken.»</span> <span class="verse"><a name="37">37</a>Under det att han så talade, inbjöd en farisé honom till måltid hos sig; och han gick ditin och tog plats vid bordet.</span> <span class="verse"><a name="38">38</a>Men när fariséen såg att han icke tvådde sig före måltiden, förundrade han sig.</span> <span class="verse"><a name="39">39</a>Då sade Herren till honom: »I fariséer, I gören nu det yttre av bägaren och fatet rent, medan edert inre är fullt av rofferi och ondska.</span> <span class="verse"><a name="40">40</a>I dårar, har icke han som har gjort det yttre också gjort det inre?</span> <span class="verse"><a name="41">41</a>Given fastmer såsom allmosa vad inuti kärlet är; först då bliver allt hos eder rent.</span> <span class="verse"><a name="42">42</a>Men ve eder, I fariséer, som given tionde av mynta och ruta och alla slags kryddväxter, men icke akten på rätten och på kärleken till Gud!  Det ena borden I göra, men icke underlåta det andra.</span> <span class="verse"><a name="43">43</a>Ve eder, I fariséer, som gärna viljen sitta främst i synagogorna och gärna viljen bliva hälsade på torgen!</span> <span class="verse"><a name="44">44</a>Ve eder, I som ären lika gravar som ingen kan märka, och över vilka människorna gå fram utan att veta det!»</span> <span class="verse"><a name="45">45</a>Då tog en av de lagkloke till orda och sade till honom: »Mästare, när du så talar, skymfar du också oss.»</span> <span class="verse"><a name="46">46</a>Han svarade: »Ja, ve ock eder, I lagkloke, som på människorna läggen bördor, svåra att bära, men själva icke viljen med ett enda finger röra vid de bördorna!</span> <span class="verse"><a name="47">47</a>Ve eder, I som byggen upp profeternas gravar, deras som edra fäder dräpte!</span> <span class="verse"><a name="48">48</a>Så bären I då vittnesbörd om edra fäders gärningar och gillen dem; ty om de dräpte profeterna, så byggen I upp deras gravar.</span> <span class="verse"><a name="49">49</a>Därför har ock Guds vishet sagt: 'Jag skall sända till dem profeter och apostlar, och somliga av dem skola de dräpa, och andra skola de förfölja.</span> <span class="verse"><a name="50">50</a>Och så skall av detta släkte utkrävas alla profeters blod, allt det som är utgjutet från världens begynnelse,</span> <span class="verse"><a name="51">51</a>ända ifrån Abels blod intill Sakarias' blod, hans som förgjordes mellan altaret och templet.'  Ja, jag säger eder: Det skall utkrävas av detta släkte.</span> <span class="verse"><a name="52">52</a>Ve eder, I lagkloke, som haven tagit bort nyckeln till kunskapen!  Själva haven I icke kommit ditin och för dem som ville komma dit haven I lagt hinder.»</span> <span class="verse"><a name="53">53</a>När han inför allt folket sade detta till dem, blevo fariséerna och de lagkloke mycket förbittrade och gåvo sig i strid med honom om många stycken;</span> <span class="verse"><a name="54">54</a>de sökte nämligen efter tillfälle att kunna anklaga honom.</span> </p></div</div></div></body></html>