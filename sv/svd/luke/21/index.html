<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/luke/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/luke">Luke</a> &gt <strong>Chapter 21</strong></div><p><span class="verse"><a name="1">1</a>Och när han såg upp, fick han se huru de rika lade ned sina gåvor i offerkistorna.</span> <span class="verse"><a name="2">2</a>Därvid fick han ock se huru en fattig änka lade ned två skärvar.</span> <span class="verse"><a name="3">3</a>Då sade han: »Sannerligen säger jag eder: Denna fattiga änka lade dit mer än alla de andra.</span> <span class="verse"><a name="4">4</a>Ty det var av sitt överflöd som alla dessa lade ned något bland gåvorna, men hon lade dit av sitt armod allt vad hon hade i sin ägo.»</span> <span class="verse"><a name="5">5</a>Och då några talade om helgedomen, huru den var uppförd av härliga stenar och prydd med helgedomsskänker, sade han:</span> <span class="verse"><a name="6">6</a>»Dagar skola komma, då av allt detta som I nu sen icke skall lämnas sten på sten, utan allt skall bliva nedbrutet.»</span> <span class="verse"><a name="7">7</a>Då frågade de honom och sade: »Mästare, när skall detta ske?  Och vad bliver tecknet till att tiden är inne, då detta kommer att ske?»</span> <span class="verse"><a name="8">8</a>Han svarade: »Sen till, att I icke bliven förvillade.  Ty många skola komma under mitt namn och säga: 'Det är jag' och: 'Tiden är nära'.  Men följen dem icke.</span> <span class="verse"><a name="9">9</a>Och när I fån höra krigslarm och upprorslarm, så bliven icke förfärade; ty sådant måste först komma, men därmed är icke strax änden inne.»</span> <span class="verse"><a name="10">10</a>Därefter sade han till dem: »Folk skall resa sig upp mot folk och rike mot rike;</span> <span class="verse"><a name="11">11</a>och det skall bliva stora jordbävningar, så ock hungersnöd och farsoter på den ena orten efter den andra, och skräcksyner skola visa sig och stora tecken på himmelen.</span> <span class="verse"><a name="12">12</a>Men före allt detta skall man gripa eder, man skall förfölja eder och draga eder inför synagogorna och sätta eder i fängelse och föra eder fram inför konungar och landshövdingar, för mitt namns skull.</span> <span class="verse"><a name="13">13</a>Så skolen I få tillfälle att frambära vittnesbörd.</span> <span class="verse"><a name="14">14</a>Märken därför noga att I icke förut mån göra eder bekymmer för huru I skolen försvara eder.</span> <span class="verse"><a name="15">15</a>Ty jag skall giva eder sådana ord och sådan vishet, att ingen av edra vedersakare skall kunna stå emot eller säga något emot.</span> <span class="verse"><a name="16">16</a>I skolen bliva förrådda till och med av föräldrar och bröder och fränder och vänner; och somliga av eder skall man döda.</span> <span class="verse"><a name="17">17</a>Och I skolen bliva hatade av alla för mitt namns skull.</span> <span class="verse"><a name="18">18</a>Men icke ett hår på edra huvuden skall gå förlorat.</span> <span class="verse"><a name="19">19</a>Genom att vara ståndaktiga skolen I vinna edra själar.</span> <span class="verse"><a name="20">20</a>Men när I fån se Jerusalem omringas av krigshärar, då skolen I veta att dess ödeläggelse är nära.</span> <span class="verse"><a name="21">21</a>Då må de som äro i Judeen fly bort till bergen, och de som äro inne i staden må draga ut därifrån och de som äro ute på landsbygden må icke gå ditin.</span> <span class="verse"><a name="22">22</a>Ty detta är en hämndens tid, då allt som är skrivet skall uppfyllas.</span> <span class="verse"><a name="23">23</a>Ve dem som äro havande, eller som giva di på den tiden!  Ty stor nöd skall då komma i landet, och en vredesdom över detta folk.</span> <span class="verse"><a name="24">24</a>Och de skola falla för svärdsegg och bliva bortförda i fångenskap till allahanda hednafolk; och Jerusalem skall bliva förtrampat av hedningarna, till dess att hedningarnas tider äro fullbordade.</span> <span class="verse"><a name="25">25</a>Och tecken skola ske i solen och månen och i stjärnorna, och på jorden skall ångest komma över folken, och de skola stå rådlösa vid havets och vågornas dån,</span> <span class="verse"><a name="26">26</a>då nu människor uppgiva andan av förskräckelse och ängslan för det som skall övergå världen; ty himmelens makter skola bäva.</span> <span class="verse"><a name="27">27</a>Och då skall man få se 'Människosonen komma i en sky', med stor makt och härlighet.</span> <span class="verse"><a name="28">28</a>Men när detta begynner ske, då mån I resa eder upp och upplyfta edra huvuden, ty då nalkas eder förlossning.»</span> <span class="verse"><a name="29">29</a>Och han framställde för dem en liknelse: »Sen på fikonträdet och på alla andra träd.</span> <span class="verse"><a name="30">30</a>När I fån se att de skjuta knopp, då veten I av eder själva att sommaren redan är nära.</span> <span class="verse"><a name="31">31</a>Likaså, när I sen detta ske, då kunnen I ock veta att Guds rike är nära.</span> <span class="verse"><a name="32">32</a>Sannerligen säger jag eder: Detta släkte skall icke förgås, förrän allt detta sker.</span> <span class="verse"><a name="33">33</a>Himmel och jord skola förgås, men mina ord skola aldrig förgås.</span> <span class="verse"><a name="34">34</a>Men tagen eder till vara för att låta edra hjärtan förtyngas av omåttlighet och dryckenskap och timliga omsorger, så att den dagen kommer på eder oförtänkt;</span> <span class="verse"><a name="35">35</a>ty såsom en snara skall den komma över hela jordens alla inbyggare.</span> <span class="verse"><a name="36">36</a>Men vaken alltjämt, och bedjen att I mån kunna undfly allt detta som skall komma, och kunna bestå inför Människosonen.»</span> <span class="verse"><a name="37">37</a>Och han undervisade om dagarna i helgedomen, men om aftnarna gick han ut till det berg som kallas Oljeberget och stannade där över natten.</span> <span class="verse"><a name="38">38</a>Och allt folket kom bittida om morgonen till honom i helgedomen för att höra honom.</span> </p></div</div></div></body></html>