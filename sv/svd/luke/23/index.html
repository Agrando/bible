<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/luke/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/luke">Luke</a> &gt <strong>Chapter 23</strong></div><p><span class="verse"><a name="1">1</a>Och de stodo upp, hela hopen, och förde honom till Pilatus.</span> <span class="verse"><a name="2">2</a>Där begynte de anklaga honom och sade: »Vi hava funnit att denne man förleder vårt folk och vill förhindra att man giver kejsaren skatt, och att han säger sig vara Messias, en konung.»</span> <span class="verse"><a name="3">3</a>Då frågade Pilatus honom och sade: Är du judarnas konung?»  Han svarade honom och sade: »Du säger det själv.»</span> <span class="verse"><a name="4">4</a>Men Pilatus sade till översteprästerna och till folket: »Jag finner intet brottsligt hos denne man.»</span> <span class="verse"><a name="5">5</a>Då blevo de ännu ivrigare och sade: »Han uppviglar med sin lära folket i hela Judeen, allt ifrån Galileen och ända hit.»</span> <span class="verse"><a name="6">6</a>När Pilatus hörde detta, frågade han om mannen var från Galileen.</span> <span class="verse"><a name="7">7</a>Och då han fick veta att han var från det land som lydde under Herodes' välde, sände han honom bort till Herodes, som under dessa dalar också var i Jerusalem.</span> <span class="verse"><a name="8">8</a>När Herodes fick se Jesus, blev han mycket glad, ty han hade sedan lång tid velat se honom; han hade nämligen hört talas om honom, och han hoppades nu att få se honom göra något tecken.</span> <span class="verse"><a name="9">9</a>Men fastän han ställde ganska många frågor på Jesus, svarade denne honom intet.</span> <span class="verse"><a name="10">10</a>Och översteprästerna och de skriftlärde stodo där och anklagade honom häftigt.</span> <span class="verse"><a name="11">11</a>Men Herodes och hans krigsfolk bemötte honom med förakt och begabbade honom; och sedan de hade satt på honom en lysande klädnad, sände de honom tillbaka till Pilatus.</span> <span class="verse"><a name="12">12</a>Och Herodes och Pilatus blevo den dagen vänner med varandra; Förut hade nämligen dem emellan rått ovänskap.</span> <span class="verse"><a name="13">13</a>Sedan kallade Pilatus tillhopa översteprästerna och rådsherrarna och folket</span> <span class="verse"><a name="14">14</a>och sade till dem: »I haven fört till mig denne man och sagt att han förleder folket; och jag har nu i eder närvaro anställt rannsakning med honom, men icke funnit honom skyldig till något av det som I anklagen honom för.</span> <span class="verse"><a name="15">15</a>Och ej heller Herodes har funnit honom skyldig; han har ju sänt honom tillbaka till oss.  I sen alltså att denne icke har gjort något som förtjänar döden.</span> <span class="verse"><a name="16">16</a>Därför vill jag giva honom lös, medan jag har tuktat honom.»</span> <span class="verse"><a name="17">17</a>Då skriade hela hopen och sade: »Hav bort denne, och giv oss Barabbas lös.»</span> <span class="verse"><a name="18">18</a>(Denne man hade blivit kastad i fängelse på grund av ett upplopp, som hade ägt rum i staden, och för ett dråps skull.)</span> <span class="verse"><a name="19">19</a>Åter talade Pilatus till dem, ty han önskade att kunna giva Jesus lös.</span> <span class="verse"><a name="20">20</a>Men de ropade emot honom: »Korsfäst, korsfäst honom!»</span> <span class="verse"><a name="21">21</a>Då talade han till dem för tredje gången och frågade: »Vad ont har denne då gjort?  Jag har icke funnit honom skyldig till något som förtjänar döden Därför vill jag giva honom lös, sedan jag har tuktat honom.»</span> <span class="verse"><a name="22">22</a>Men de lågo över honom med höga rop och begärde att han skulle låta korsfästa honom; och deras rop blevo honom övermäktiga.</span> <span class="verse"><a name="23">23</a>Då dömde Pilatus att så skulle ske, som de begärde.</span> <span class="verse"><a name="24">24</a>Och han lösgav den man de begärde, den som hade blivit kastad i fängelse för upplopp och dråp; men Jesus utlämnade han, för att med honom skulle ske efter deras vilja.</span> <span class="verse"><a name="25">25</a>När de sedan förde bort honom, fingo de fatt en man, Simon från Cyrene, som kom utifrån marken; på honom lade de korset, för att han skulle bära det efter Jesus.</span> <span class="verse"><a name="26">26</a>Men en stor hop folk följde med honom, bland dem också kvinnor som jämrade sig och gräto över honom.</span> <span class="verse"><a name="27">27</a>Då vände Jesus sig om till dem och sade: »I Jerusalems döttrar, gråten icke över mig, utan gråten över eder själva och över edra barn.</span> <span class="verse"><a name="28">28</a>Ty se, den tid skall komma, då man skall säga: 'Saliga äro de ofruktsamma, de moderliv som icke hava fött barn, och de bröst som icke hava givit di.'</span> <span class="verse"><a name="29">29</a>Då skall man begynna säga till: bergen: 'Fallen över oss', och till höjderna: 'Skylen oss.'</span> <span class="verse"><a name="30">30</a>Ty om han gör så med det friska trädet, vad skall icke då ske med det torra!»</span> <span class="verse"><a name="31">31</a>Jämväl två andra, två ogärningsmän, fördes ut för att avlivas tillika med honom.</span> <span class="verse"><a name="32">32</a>Och när de hade kommit till den plats som kallades »Huvudskallen» korsfäste de honom där, så ock ogärningsmännen, den ene på högra sidan och den andre på vänstra.</span> <span class="verse"><a name="33">33</a>Men Jesus sade.  »Fader, förlåt dem; ty de veta icke vad de göra. Och de delade hans kläder mellan sig och kastade lott om dem.  --</span> <span class="verse"><a name="34">34</a>Men folket stod och såg därpå.  Och jämväl rådsherrarna drevo gäck med honom och sade: »Andra har han hjälpt; nu må han hjälpa sig själv, om han är Guds Smorde, den utvalde.»</span> <span class="verse"><a name="35">35</a>Också krigsmännen gingo fram och begabbade honom och räckte honom ättikvin</span> <span class="verse"><a name="36">36</a>och sade: »Är du judarnas konung, så hjälp dig själv.»</span> <span class="verse"><a name="37">37</a>Men över honom hade man ock satt upp en överskrift: »Denne är judarnas konung.»</span> <span class="verse"><a name="38">38</a>Och en av de ogärningsmän som voro där upphängda smädade honom och sade: »Du är ju Messias; hjälp då dig själv och oss.»</span> <span class="verse"><a name="39">39</a>Då tillrättavisade honom den andre och svarade och sade: »Fruktar icke heller du Gud, du som är under samma dom?</span> <span class="verse"><a name="40">40</a>Oss vederfares detta med all rätt, ty vi lida vad våra gärningar äro värda, men denne man har intet ont gjort.»</span> <span class="verse"><a name="41">41</a>Sedan sade han: »Jesus, tänk på mig, när du kommer i ditt rike.»</span> <span class="verse"><a name="42">42</a>Han svarade honom: »Sannerligen säger jag dig: I dag skall du vara med mig i paradiset.»</span> <span class="verse"><a name="43">43</a>Det var nu omkring sjätte timmen; då kom över hela landet ett mörker, som varade ända till nionde timmen,</span> <span class="verse"><a name="44">44</a>i det att solen miste sitt sken.  Och förlåten i templet rämnade mitt itu.</span> <span class="verse"><a name="45">45</a>Och Jesus ropade med hög röst och sade: »Fader, i dina händer befaller jag min ande.»  Och när han hade sagt detta, gav han upp andan.</span> <span class="verse"><a name="46">46</a>Men när hövitsmannen såg vad som skedde, prisade han Gud och sade: »Så var då denne verkligen en rättfärdig man!»</span> <span class="verse"><a name="47">47</a>Och när allt folket, de som hade kommit tillsammans för att se härpå, sågo vad som skedde, slogo de sig för bröstet och vände hem igen.</span> <span class="verse"><a name="48">48</a>Men alla hans vänner stodo på avstånd och sågo detta, bland dem också några kvinnor, de som hade följt med honom från Galileen.</span> <span class="verse"><a name="49">49</a>Nu var där en rådsherre, vi namn Josef, en god och rättfärdig man,</span> <span class="verse"><a name="50">50</a>som icke hade samtyckt till deras rådslag och gärning.  Han var från Arimatea, en stad i Judeen; och han väntade på Guds rike.</span> <span class="verse"><a name="51">51</a>Denne gick till Pilatus och utbad sig att få Jesu kropp.</span> <span class="verse"><a name="52">52</a>Och han tog ned den och svepte den i en linneduk.  Sedan lade han den i en grav som var uthuggen i klippan, och där ännu ingen hade varit lagd.</span> <span class="verse"><a name="53">53</a>Det var då tillredelsedag, och sabbatsdagen begynte ingå.</span> <span class="verse"><a name="54">54</a>Och de kvinnor, som med honom hade kommit från Galileen, följde efter och sågo graven och sågo huru hans kropp lades ned däri.</span> <span class="verse"><a name="55">55</a>Sedan vände de hem igen och redde till välluktande kryddor och smörjelse; men på sabbaten voro de stilla, efter lagens bud.</span> </p></div</div></div></body></html>