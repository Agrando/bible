<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/luke/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/luke">Luke</a> &gt <strong>Chapter 8</strong></div><p><span class="verse"><a name="1">1</a>Därefter vandrade han igenom landet, från stad till stad och från by till by, och predikade och förkunnade evangelium om Guds rike.  Och med honom följde de tolv,</span> <span class="verse"><a name="2">2</a>så ock några kvinnor som hade blivit befriade från onda andar och botade från sjukdomar: Maria, som kallades Magdalena, ur vilken sju onda andar hade blivit utdrivna,</span> <span class="verse"><a name="3">3</a>och Johanna, hustru till Herodes' fogde Kusas, och Susanna och många andra som tjänade dem med sina ägodelar.</span> <span class="verse"><a name="4">4</a>Då nu mycket folk kom tillhopa, i det att inbyggarna i de särskilda städerna begåvo sig ut till honom, sade han i en liknelse:</span> <span class="verse"><a name="5">5</a>»En såningsman gick ut för att så sin säd.  Och när han sådde, föll somt vid vägen och blev nedtrampat, och himmelens fåglar åto upp det.</span> <span class="verse"><a name="6">6</a>Och somt föll på stengrund, och när det hade vuxit upp, torkade det bort, eftersom det icke där hade någon fuktighet.</span> <span class="verse"><a name="7">7</a>Och somt föll bland törnen, och törnena växte upp tillsammans därmed och förkvävde det.</span> <span class="verse"><a name="8">8</a>Men somt föll i god jord, och när det hade vuxit upp, bar det hundrafaldig frukt.»  Sedan han hade talat detta, sade han med hög röst: »Den som har öron till att höra, han höre.»</span> <span class="verse"><a name="9">9</a>Då frågade hans lärjungar honom vad denna liknelse betydde.</span> <span class="verse"><a name="10">10</a>Han sade: »Eder är givet att lära känna Guds rikes hemligheter, men åt de andra meddelas de i liknelser, för att de med seende ögon intet skola se och med hörande öron intet förstå'.</span> <span class="verse"><a name="11">11</a>Så är nu detta liknelsens mening: Säden är Guds ord.</span> <span class="verse"><a name="12">12</a>Och att den såddes vid vägen, det är sagt om dem som hava hört ordet, men sedan kommer djävulen och tager bort det ur deras hjärtan, för att de icke skola komma till tro och bliva frälsta.</span> <span class="verse"><a name="13">13</a>Och att den såddes på stengrunden det är sagt om dem, som när de få höra ordet, taga emot det med glädje, men icke hava någon rot; de tro allenast till en tid, och i frestelsens stund avfalla de.</span> <span class="verse"><a name="14">14</a>Och att den föll bland törnena, det är sagt om dem, som när de hava hört ordet, gå bort och låta sig förkvävas av rikedomens omsorger och njutandet av livets goda och så icke föra något fram till mognad.</span> <span class="verse"><a name="15">15</a>Men att den föll i den goda jorden, det är sagt om dem, som när de hava hört ordet, behålla det i rättsinniga och goda hjärtan och bära frukt i ståndaktighet.</span> <span class="verse"><a name="16">16</a>Ingen tänder ett ljus och gömmer det sedan under ett kärl eller sätter det under en bänk, utan man sätter det på en ljusstake, för att de som komma in skola se skenet.</span> <span class="verse"><a name="17">17</a>Ty intet är fördolt, som icke skall bliva uppenbart, ej heller är något undangömt, som icke skall bliva känt och komma i dagen.</span> <span class="verse"><a name="18">18</a>Akten fördenskull på huru I hören.  Ty den som har, åt honom skall varda givet; men den som icke har, från honom skall tagas också det han menar sig hava.»</span> <span class="verse"><a name="19">19</a>Och hans moder och hans bröder kommo och sökte honom, men för folkets skull kunde de icke komma in till honom.</span> <span class="verse"><a name="20">20</a>Då sade man till honom: »Din moder och dina broder stå härutanför och vilja träffa dig.»</span> <span class="verse"><a name="21">21</a>Men han svarade och sade till dem: »Min moder och mina bröder äro dessa, som höra Guds ord och göra det.»</span> <span class="verse"><a name="22">22</a>En dag steg han med sina lärjungar i en båt och sade till dem: »Låt oss fara över sjön till andra sidan.»  Och de lade ut.</span> <span class="verse"><a name="23">23</a>Och medan de seglade fram, somnade han.  Men en stormvind for ned över sjön, och deras båt begynte fyllas med vatten, så att de voro i fara.</span> <span class="verse"><a name="24">24</a>Då gingo de fram och väckte upp honom och sade: »Mästare, Mästare, vi förgås.»  När han så hade vaknat, näpste han vinden och vattnets vågor, och de stillades, och det blev lugnt.</span> <span class="verse"><a name="25">25</a>Därefter sade han till dem: »Var är eder tro?»  Men de hade blivit häpna och förundrade sig och sade till varandra: »Vem är då denne?  Han befaller ju både vindarna och vattnet, och de lyda honom.»</span> <span class="verse"><a name="26">26</a>Så foro de över till gerasenernas land, som ligger mitt emot Galileen.</span> <span class="verse"><a name="27">27</a>Och när han hade stigit i land, kom en man från staden emot honom, en som var besatt av onda andar, och som under ganska lång tid icke hade haft kläder på sig och icke bodde i hus, utan bland gravarna.</span> <span class="verse"><a name="28">28</a>Då nu denne fick se Jesus, skriade han och föll ned för honom och sade med hög röst: »Vad har du med mig att göra, Jesus, du Guds, den Högstes, son?  Jag beder dig, plåga mig icke.»</span> <span class="verse"><a name="29">29</a>Jesus skulle nämligen just bjuda den orene anden att fara ut ur mannen.  Ty i lång tid hade han farit svårt fram med mannen; och väl hade denne varit fängslad med kedjor och fotbojor och hållits i förvar, men han hade slitit sönder bojorna och hade av den onde anden blivit driven ut i öknarna.</span> <span class="verse"><a name="30">30</a>Jesus frågade honom: »Vad är ditt namn?»  Han svarade: »Legion.» Ty det var många onda andar som hade farit in i honom.</span> <span class="verse"><a name="31">31</a>Och dessa bådo Jesus att han icke skulle befalla dem att fara ned i avgrunden.</span> <span class="verse"><a name="32">32</a>Nu gick där en ganska stor svinhjord i bet på berget.  Och de bådo honom att han ville tillstädja dem att fara in i svinen.  Och han tillstadde dem det.</span> <span class="verse"><a name="33">33</a>Då gåvo sig de onda andarna åstad ut ur mannen och foro in i svinen.  Och hjorden störtade sig utför branten ned i sjön och drunknade.</span> <span class="verse"><a name="34">34</a>Men när herdarna sågo vad som hade skett, flydde de och berättade härom i staden och på landsbygden.</span> <span class="verse"><a name="35">35</a>Och folket gick ut för att se vad som hade skett.  När de då kommo till Jesus, funno de mannen, ur vilken de onda andarna hade blivit utdrivna, sitta invid Jesu fötter, klädd och vid sina sinnen; och de betogos av häpnad.</span> <span class="verse"><a name="36">36</a>Och de som hade sett händelsen omtalade för dem huru den besatte hade blivit botad.</span> <span class="verse"><a name="37">37</a>Allt folket ifrån den kringliggande trakten av gerasenernas land bad då Jesus att han skulle gå bort ifrån dem, ty de voro gripna av stor förskräckelse.  Så steg han då i en båt för att vända tillbaka.</span> <span class="verse"><a name="38">38</a>Och mannen, ur vilken de onda andarna hade blivit utdrivna, bad honom att få följa honom.  Men Jesus tillsade honom att gå, med de orden:</span> <span class="verse"><a name="39">39</a>»Vänd tillbaka hem, och förtälj huru stora ting Gud har gjort med dig.»  Då gick han bort och förkunnade i hela staden huru stora ting Jesus hade gjort med honom.</span> <span class="verse"><a name="40">40</a>När Jesus kom tillbaka, mottogs han av folket; ty alla väntade de på honom.</span> <span class="verse"><a name="41">41</a>Då kom där en man, vid namn Jairus, som var föreståndare för synagogan.  Denne föll ned för Jesu fötter och bad honom att han skulle komma till hans hus;</span> <span class="verse"><a name="42">42</a>ty han hade ett enda barn, en dotter, vid pass tolv år gammal, som låg för döden.  Men under det att han var på väg dit, trängde folket hårt på honom.</span> <span class="verse"><a name="43">43</a>Nu var där en kvinna som hade haft blodgång i tolv år och icke hade kunnat botas av någon.</span> <span class="verse"><a name="44">44</a>Hon närmade sig honom bakifrån och rörde vid hörntofsen på hans mantel, och strax stannade hennes blodgång</span> <span class="verse"><a name="45">45</a>Men Jesus frågade: »Vem var det som rörde vid mig?»  Då alla nekade till att hava gjort det, sade Petrus: »Mästare, hela folkhopen trycker och tränger dig ju.»</span> <span class="verse"><a name="46">46</a>Men Jesus sade: »Det var någon som rörde vid mig; ty jag kände att kraft gick ut ifrån mig.»</span> <span class="verse"><a name="47">47</a>Då nu kvinnan såg att hon icke hade blivit obemärkt, kom hon fram bävande och föll ned för honom och omtalade inför allt folket varför hon hade rört vid honom, och huru hon strax hade blivit frisk.</span> <span class="verse"><a name="48">48</a>Då sade han till henne: »Min dotter, din tro har hjälpt dig.  Gå i frid.»</span> <span class="verse"><a name="49">49</a>Medan han ännu talade, kom någon från synagogföreståndarens hus och sade: »Din dotter är död; du må icke vidare göra mästaren omak.»</span> <span class="verse"><a name="50">50</a>Men när Jesus hörde detta, sade han till honom: »Frukta icke; tro allenast, så får hon liv igen.»</span> <span class="verse"><a name="51">51</a>Och när han hade kommit fram till hans hus, tillstadde han ingen att gå med ditin, utom Petrus och Johannes och Jakob och därtill flickans fader och moder.</span> <span class="verse"><a name="52">52</a>Och alla gräto och jämrade sig över henne.  Men han sade: »Gråten icke; hon är icke död, hon sover.»</span> <span class="verse"><a name="53">53</a>Då hånlogo de åt honom, ty de visste ju att hon var död.</span> <span class="verse"><a name="54">54</a>Men han tog henne vid handen och sade med hög röst: »Flicka, stå upp.»</span> <span class="verse"><a name="55">55</a>Då kom hennes ande igen, och hon stod strax upp.  Och han tillsade att man skulle giva henne något att äta.</span> <span class="verse"><a name="56">56</a>Och hennes föräldrar blevo uppfyllda av häpnad; men han förbjöd dem att för någon omtala vad som hade skett.</span> </p></div</div></div></body></html>