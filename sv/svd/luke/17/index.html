<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/luke/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/luke">Luke</a> &gt <strong>Chapter 17</strong></div><p><span class="verse"><a name="1">1</a>Och han sade till sina lärjungar: »Det är icke annat möjligt än att förförelser måste komma, men ve den genom vilken de komma!</span> <span class="verse"><a name="2">2</a>För honom vore det bättre att en kvarnsten hängdes om hans hals och han kastades i havet, än att han skulle förföra en av dessa små.</span> <span class="verse"><a name="3">3</a>Tagen eder till vara!  Om din broder försyndat sig, så tillrättavisa honom; och om han då ångrar sig, så förlåt honom.</span> <span class="verse"><a name="4">4</a>Ja, om han sju gånger om dagen försyndar sig mot dig och sju gånger kommer tillbaka till dig och säger: 'Jag ångrar mig' så skall du förlåta honom.»</span> <span class="verse"><a name="5">5</a>Och apostlarna sade till Herren: »Föröka vår tro.»</span> <span class="verse"><a name="6">6</a>Då sade Herren: »Om I haden tro, vore den ock blott såsom ett senapskorn, så skullen I kunna säga till detta mullbärsfikonträd: 'Ryck dig upp med rötterna, och plantera dig i havet', och det skulle lyda eder.</span> <span class="verse"><a name="7">7</a>Om någon bland eder har en tjänare som kör plogen eller vaktar boskap, icke säger han väl till tjänaren, när denne kommer hem från marken: 'Gå du nu strax till bords'?</span> <span class="verse"><a name="8">8</a>Säger han icke fastmer till honom: 'Red till min måltid, och fäst så upp din klädnad och betjäna mig, medan jag äter och dricker; sedan må du själv äta och dricka'?</span> <span class="verse"><a name="9">9</a>Icke tackar han väl tjänaren för att denne gjorde det som blev honom befallt?</span> <span class="verse"><a name="10">10</a>Sammalunda, när I haven gjort allt som har blivit eder befallt, då skolen I säga: 'Vi äro blott ringa tjänare: vi hava endast gjort vad vi voro pliktiga att göra.'»</span> <span class="verse"><a name="11">11</a>Då han nu var stadd på sin färd till Jerusalem, tog han vägen mellan Samarien och Galileen.</span> <span class="verse"><a name="12">12</a>Och när han kom in i en by, möttes han av tio spetälska män. Dessa stannade på avstånd</span> <span class="verse"><a name="13">13</a>och ropade och sade: »Jesus, Mästare, förbarma dig över oss.»</span> <span class="verse"><a name="14">14</a>När han fick se dem, sade han till dem: »Gån och visen eder för prästerna.»  Och medan de voro på väg dit, blevo de rena.</span> <span class="verse"><a name="15">15</a>Och en av dem vände tillbaka, när han såg att han hade blivit botad, och prisade Gud med hög röst</span> <span class="verse"><a name="16">16</a>och föll ned på mitt ansikte för Jesu fötter och tackade honom.  Och denne var en samarit.</span> <span class="verse"><a name="17">17</a>Då svarade Jesus och sade: »Blevo icke alla tio gjorda rena?  Var äro de nio?</span> <span class="verse"><a name="18">18</a>Fanns då ibland dem ingen som vände tillbaka för att prisa Gud, utom denne främling?»</span> <span class="verse"><a name="19">19</a>Och han sade till honom: »Stå upp och gå dina färde.  Din tro har frälst dig.»</span> <span class="verse"><a name="20">20</a>Och då han blev tillfrågad av fariséerna när Guds rike skulle komma, svarade han dem och sade: »Guds rike kommer icke på sådant sätt att det kan förnimmas med ögonen,</span> <span class="verse"><a name="21">21</a>ej heller skall man kunna säga: 'Se här är det', eller: 'Där är det.'  Ty se, Guds rike är invärtes i eder.»</span> <span class="verse"><a name="22">22</a>Och han sade till lärjungarna: »Den tid skall komma, då I gärna skullen vilja se en av Människosonens dagar, men I skolen icke få det.</span> <span class="verse"><a name="23">23</a>Väl skall man då säga till eder: 'Se där är han', eller: 'Se här är han'; men gån icke dit, och löpen icke därefter.</span> <span class="verse"><a name="24">24</a>Ty såsom ljungelden, när den ljungar fram, lyser från himmelens ena ända till den andra, så skall det vara med Människosonen på hand dag.</span> <span class="verse"><a name="25">25</a>Men först måste han lida mycket och bliva förkastad av detta släkte.</span> <span class="verse"><a name="26">26</a>Och såsom det skedde på Noas tid, så skall det ock ske i Människosonens dagar:</span> <span class="verse"><a name="27">27</a>människorna åto och drucko, män togo sig hustrur, och hustrur gåvos åt män, ända till den dag då Noa gick in i arken; då kom floden och förgjorde dem allasammans.</span> <span class="verse"><a name="28">28</a>Likaledes, såsom det skedde på Lots tid: människorna åto och drucko, köpte och sålde, planterade och byggde,</span> <span class="verse"><a name="29">29</a>men på den dag då Lot gick ut från Sodom regnade eld och svavel ned från himmelen och förgjorde dem allasammans,</span> <span class="verse"><a name="30">30</a>alldeles på samma sätt skall det ske den dag då Människosonen uppenbaras.</span> <span class="verse"><a name="31">31</a>Den som den dagen är på taket och har sitt bohag inne i huset, han må icke stiga ned för att hämta det; ej heller må den som är ute på marken vända tillbaka.</span> <span class="verse"><a name="32">32</a>Kommen ihåg Lots hustru.</span> <span class="verse"><a name="33">33</a>Den som står efter att vinna sitt liv, han skall mista det; men den som mister det, han skall rädda det.</span> <span class="verse"><a name="34">34</a>Jag säger eder: Den natten skola två ligga i samma säng; den ene skall bliva upptagen, den andre skall lämnas kvar.</span> <span class="verse"><a name="35">35</a>Två kvinnor skola mala tillhopa; den ena skall bliva upptagen, den andra skall lämnas kvar.»</span> <span class="verse"><a name="36">36</a>Då frågade de honom: »Var då, Herre?»  Han svarade dem: »Där den döda kroppen är, dit skola ock rovfåglarna församla sig.»</span> </p></div</div></div></body></html>