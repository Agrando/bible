<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/luke/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/luke">Luke</a> &gt <strong>Chapter 4</strong></div><p><span class="verse"><a name="1">1</a>Sedan vände Jesus tillbaka från Jordan, full av helig ande, och fördes genom Anden omkring i öknen</span> <span class="verse"><a name="2">2</a>och frestades av djävulen under fyrtio dagar.  Och under de dagarna åt han intet; men när de hade gått till ända, blev han hungrig.</span> <span class="verse"><a name="3">3</a>Då sade djävulen till honom: »Är du Guds Son, så bjud denna sten att bliva bröd.»</span> <span class="verse"><a name="4">4</a>Jesus svarade honom: »Det är skrivet: 'Människan skall leva icke allenast av bröd.'»</span> <span class="verse"><a name="5">5</a>Och djävulen förde honom upp på en höjd och visade honom i ett ögonblick alla riken i världen</span> <span class="verse"><a name="6">6</a>och sade till honom: »Åt dig vill jag giva makten över allt detta med dess härlighet; ty åt mig har den blivit överlämnad, och åt vem jag vill kan jag giva den.</span> <span class="verse"><a name="7">7</a>Om du alltså tillbeder inför mig, så skall den hel och hållen höra dig till.»</span> <span class="verse"><a name="8">8</a>Jesus svarade och sade till honom: »Det är skrivet: 'Herren, din Gud, skall du tillbedja, och honom allena skall du tjäna.'»</span> <span class="verse"><a name="9">9</a>Och han förde honom till Jerusalem och ställde honom uppe på helgedomens mur och sade till honom: »Är du Guds Son, så kasta dig ned härifrån;</span> <span class="verse"><a name="10">10</a>det är ju skrivet: 'Han skall giva sina änglar befallning om dig, att de skola väl bevara dig';</span> <span class="verse"><a name="11">11</a>så ock: 'De skola bära dig på händerna, så att du icke stöter din fot mot någon sten.'»</span> <span class="verse"><a name="12">12</a>Då svarade Jesus och sade till honom: »Det är sagt: 'Du skall icke fresta Herren, din Gud.'»</span> <span class="verse"><a name="13">13</a>När djävulen så hade slutat med alla sina frestelser, vek han ifrån honom, intill läglig tid.</span> <span class="verse"><a name="14">14</a>Och Jesus vände i Andens kraft tillbaka till Galileen; och ryktet om honom gick ut i hela den kringliggande trakten.</span> <span class="verse"><a name="15">15</a>Och han undervisade i deras synagogor och blev prisad av alla.</span> <span class="verse"><a name="16">16</a>Så kom han till Nasaret, där han var uppfödd.  Och på sabbatsdagen gick han, såsom hans sed var, in i synagogan: och där stod han upp till att föreläsa.</span> <span class="verse"><a name="17">17</a>Då räckte man åt honom profeten Esaias' bok; och när han öppnade boken, fick han se det ställe där det stod skrivet:</span> <span class="verse"><a name="18">18</a>»Herrens Ande är över mig, ty han har smort mig. Han har satt mig till att förkunna glädjens budskap för de fattiga, till att predika frihet för de fångna och syn för de blinda, ja, till att giva de förtryckta frihet</span> <span class="verse"><a name="19">19</a>och till att predika ett nådens år från Herren.»</span> <span class="verse"><a name="20">20</a>Sedan lade han ihop boken och gav den tillbaka åt tjänaren och satte sig ned.  Och alla som voro i synagogan hade sina ögon fästa på honom.</span> <span class="verse"><a name="21">21</a>Då begynte han tala och sade till dem: »I dag är detta skriftens ord fullbordat inför edra öron.»</span> <span class="verse"><a name="22">22</a>Och de gåvo honom alla sitt vittnesbörd och förundrade sig över de nådens ord som utgingo från hans mun, och sade: »Är då denne icke Josefs son?»</span> <span class="verse"><a name="23">23</a>Då sade han till dem: »Helt visst skolen I nu vända mot mig det ordet: 'Läkare, bota dig själv' och säga: 'Sådana stora ting som vi hava hört vara gjorda i Kapernaum, sådana må du göra också här i din fädernestad.'»</span> <span class="verse"><a name="24">24</a>Och han tillade: »Sannerligen säger jag eder: Ingen profet bliver i sitt fädernesland väl mottagen.</span> <span class="verse"><a name="25">25</a>Men jag säger eder, såsom sant är: I Israel funnos många änkor på Elias' tid då himmelen var tillsluten i tre år och sex månader, och stor hungersnöd kom över hela landet --</span> <span class="verse"><a name="26">26</a>och likväl blev Elias icke sänd till någon av dessa, utan allenast till en änka i Sarepta i Sidons land.</span> <span class="verse"><a name="27">27</a>Och många spetälska funnos i Israel på profeten Elisas tid; och likväl blev ingen av dessa gjord ren, utan allenast Naiman från Syrien.»</span> <span class="verse"><a name="28">28</a>När de som voro i synagogan hörde detta, uppfylldes de alla av vrede</span> <span class="verse"><a name="29">29</a>och stodo upp och drevo honom ut ur staden och förde honom ända fram till branten av det berg som deras stad var byggd på, och ville störta honom därutför.</span> <span class="verse"><a name="30">30</a>Men han gick sin väg mitt igenom hopen och vandrade vidare.</span> <span class="verse"><a name="31">31</a>Och han kom ned till Kapernaum, en stad i Galileen, och undervisade folket på sabbaten.</span> <span class="verse"><a name="32">32</a>Och de häpnade över hans undervisning, ty han talade med makt och myndighet.</span> <span class="verse"><a name="33">33</a>Och i synagogan var en man som var besatt av en oren ond ande. Denne ropade med hög röst:</span> <span class="verse"><a name="34">34</a>»Bort härifrån!  Vad har du med oss att göra, Jesus från Nasaret?  Har du kommit för att förgöra oss?  Jag vet vem du är, du Guds Helige.»</span> <span class="verse"><a name="35">35</a>Men Jesus tilltalade honom strängt och sade: »Tig och far ut ur honom.»  Då kastade den onde anden omkull mannen mitt ibland dem och for ut ur honom, utan att hava gjort honom någon skada.</span> <span class="verse"><a name="36">36</a>Och häpnad kom över dem alla, och de talade med varandra och sade: »Vad är det med dennes ord?  Med myndighet och makt befaller han ju de orena andarna, och de fara ut.»</span> <span class="verse"><a name="37">37</a>Och ryktet om honom spriddes åt alla håll i den kringliggande trakten.</span> <span class="verse"><a name="38">38</a>Men han stod upp och gick ut ur synagogan och kom in i Simons hus.  Och Simons svärmoder var ansatt av en svår feber, och de bådo honom för henne.</span> <span class="verse"><a name="39">39</a>Då trädde han fram och lutade sig över henne och näpste febern, och den lämnade henne; och strax stod hon upp och betjänade dem.</span> <span class="verse"><a name="40">40</a>Men när solen gick ned, förde alla till honom sina sjuka, sådana som ledo av olika slags sjukdomar.  Och han lade händerna på var och en av dem och botade dem.</span> <span class="verse"><a name="41">41</a>Onda andar blevo ock utdrivna ur många, och de ropade därvid och sade: »Du är Guds Son.»  Men han tilltalade dem strängt och tillsade dem att icke säga något, eftersom de visste att han var Messias.</span> <span class="verse"><a name="42">42</a>Och när det åter hade blivit dag, gick han åstad bort till en öde trakt.  Men folket sökte efter honom; och när de kommo fram till honom, ville de hålla honom kvar och hindra honom att gå sin väg.</span> <span class="verse"><a name="43">43</a>Men han sade till dem: »Också för de andra städerna måste jag förkunna evangelium om Guds rike, ty därtill har jag blivit utsänd.»</span> <span class="verse"><a name="44">44</a>Och han predikade i synagogorna i Judeen.</span> </p></div</div></div></body></html>