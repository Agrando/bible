<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/luke/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/luke">Luke</a> &gt <strong>Chapter 2</strong></div><p><span class="verse"><a name="1">1</a>Och det hände sig vid den tiden att från kejsar Augustus utgick ett påbud att hela världen skulle skattskrivas.</span> <span class="verse"><a name="2">2</a>Detta var den första skattskrivningen, och den hölls, när Kvirinius var landshövding över Syrien.</span> <span class="verse"><a name="3">3</a>Då färdades alla var och en till sin stad, för att låta skattskriva sig.</span> <span class="verse"><a name="4">4</a>Så gjorde ock Josef; och eftersom han var av Davids hus och släkt, for han från staden Nasaret i Galileen upp till Davids stad, som heter Betlehem, i Judeen,</span> <span class="verse"><a name="5">5</a>för att låta skattskriva sig jämte Maria, sin trolovade, som var havande.</span> <span class="verse"><a name="6">6</a>Medan de voro där, hände sig att tiden var inne, då hon skulle föda.</span> <span class="verse"><a name="7">7</a>Och hon födde sin förstfödde son och lindade honom och lade honom i en krubba, ty det fanns icke rum för dem i härbärget.</span> <span class="verse"><a name="8">8</a>I samma nejd voro då några herdar ute på marken och höllo vakt om natten över sin hjord.</span> <span class="verse"><a name="9">9</a>Då stod en Herrens ängel framför dem, och Herrens härlighet kringstrålade dem; och de blevo mycket förskräckta.</span> <span class="verse"><a name="10">10</a>Men ängeln sade till dem: »Varen icke förskräckta.  Se, jag bådar eder en stor glädje, som skall vederfaras allt folket.</span> <span class="verse"><a name="11">11</a>Ty i dag har en Frälsare blivit född åt eder i Davids stad, och han är Messias, Herren.</span> <span class="verse"><a name="12">12</a>Och detta skall för eder vara tecknet: I skolen finna ett nyfött barn, som ligger lindat i en krubba.»</span> <span class="verse"><a name="13">13</a>I detsamma sågs där jämte ängeln en stor hop av den himmelska härskaran, och de lovade Gud och sade:</span> <span class="verse"><a name="14">14</a>»Ära vare Gud i höjden, och frid på jorden, bland människor till vilka han har behag!»</span> <span class="verse"><a name="15">15</a>När så änglarna hade farit ifrån herdarna upp i himmelen, sade dessa till varandra: »Låt oss nu gå till Betlehem och se det som där har skett, och som Herren har kungjort för oss.»</span> <span class="verse"><a name="16">16</a>Och de skyndade åstad dit och funno Maria och Josef, och barnet som låg i krubban.</span> <span class="verse"><a name="17">17</a>Och när de hade sett det, omtalade de vad som hade blivit sagt till dem om detta barn.</span> <span class="verse"><a name="18">18</a>Och alla som hörde det förundrade sig över vad herdarna berättade för dem.</span> <span class="verse"><a name="19">19</a>Men Maria gömde och begrundade allt detta i sitt hjärta.</span> <span class="verse"><a name="20">20</a>Och herdarna vände tillbaka och prisade och lovade Gud för allt vad de hade fått höra och se, alldeles såsom det blivit dem sagt.</span> <span class="verse"><a name="21">21</a>När sedan åtta dagar hade gått till ända och han skulle omskäras, gavs honom namnet Jesus, det namn som hade blivit nämnt av ängeln, förrän han blev avlad i sin moders liv.</span> <span class="verse"><a name="22">22</a>Och när deras reningsdagar hade gått till ända, de som voro föreskrivna i Moses' lag, förde de honom upp till Jerusalem för att bära honom fram inför Herren,</span> <span class="verse"><a name="23">23</a>enligt den föreskriften i Herrens lag, att »allt mankön som öppnar moderlivet skall räknas såsom helgat åt Herren»,</span> <span class="verse"><a name="24">24</a>så ock för att offra »ett par duvor eller två unga turturduvor», såsom stadgat var i Herrens lag.</span> <span class="verse"><a name="25">25</a>I Jerusalem levde då en man, vid namn Simeon, en rättfärdig och from man, som väntade på Israels tröst; och helig ande var över honom.</span> <span class="verse"><a name="26">26</a>Och av den helige Ande hade han fått den uppenbarelsen att han icke skulle se döden, förrän han hade fått se Herrens Smorde.</span> <span class="verse"><a name="27">27</a>Han kom nu genom Andens tillskyndelse till helgedomen.  Och när föräldrarna buro in barnet Jesus, för att så göra med honom som sed var efter lagen,</span> <span class="verse"><a name="28">28</a>då tog också han honom i sin famn och lovade Gud och sade:</span> <span class="verse"><a name="29">29</a>»Herre, nu låter du din tjänare fara hädan i frid, efter ditt ord,</span> <span class="verse"><a name="30">30</a>ty mina ögon hava sett din frälsning,</span> <span class="verse"><a name="31">31</a>vilken du har berett till att skådas av alla folk:</span> <span class="verse"><a name="32">32</a>ett ljus som skall uppenbaras för hedningarna, och en härlighet som skall givas åt ditt folk Israel.»</span> <span class="verse"><a name="33">33</a>Och hans fader och moder förundrade sig över det som sades om honom.</span> <span class="verse"><a name="34">34</a>Och Simeon välsignade dem och sade till Maria, hans moder: »Se, denne är satt till fall eller upprättelse för många i Israel, och till ett tecken som skall bliva motsagt.</span> <span class="verse"><a name="35">35</a>Ja, också genom din själ skall ett svärd gå.  Så skola många hjärtans tankar bliva uppenbara.»</span> <span class="verse"><a name="36">36</a>Där fanns ock en profetissa, Hanna, Fanuels dotter, av Asers stam.  Hon var kommen till hög ålder; i sju år hade hon levat med sin man, från den tid då hon var jungfru,</span> <span class="verse"><a name="37">37</a>och hon var nu änka, åttiofyra år gammal.  Och hon lämnade aldrig helgedomen, utan tjänade där Gud med fastor och böner, natt och dag.</span> <span class="verse"><a name="38">38</a>Hon kom också i samma stund tillstädes och prisade Gud och talade om honom till alla dem som väntade på förlossning för Jerusalem.</span> <span class="verse"><a name="39">39</a>Och när de hade fullgjort allt som var stadgat i Herrens lag, vände de tillbaka till sin stad, Nasaret i Galileen.</span> <span class="verse"><a name="40">40</a>Men barnet växte upp och blev allt starkare och uppfylldes av vishet; och Guds nåd var över honom.</span> <span class="verse"><a name="41">41</a>Nu plägade hans föräldrar årligen vid påskhögtiden begiva sig till Jerusalem.</span> <span class="verse"><a name="42">42</a>När han var tolv år gammal, gingo de också dit upp, såsom sed var vid högtiden.</span> <span class="verse"><a name="43">43</a>Men när de hade varit med om alla högtidsdagarna och vände hem igen, stannade gossen Jesus kvar i Jerusalem, utan att hans föräldrar lade märke därtill.</span> <span class="verse"><a name="44">44</a>De menade att han var med i ressällskapet och vandrade så en dagsled och sökte efter honom bland fränder och vänner.</span> <span class="verse"><a name="45">45</a>När de då icke funno honom, vände de tillbaka till Jerusalem och sökte efter honom.</span> <span class="verse"><a name="46">46</a>Och efter tre dagar funno de honom i helgedomen, där han satt mitt ibland lärarna och hörde på dem och frågade dem;</span> <span class="verse"><a name="47">47</a>och alla som hörde honom blevo uppfyllda av häpnad över hans förstånd och hans svar.</span> <span class="verse"><a name="48">48</a>När de nu fingo se honom där, förundrade de sig högeligen; och hans moder sade till honom: »Min son, varför gjorde du oss detta?  Se, din fader och jag hava sökt efter dig med stor oro.»</span> <span class="verse"><a name="49">49</a>Då sade han till dem: »Varför behövden I söka efter mig? Vissten I då icke att jag bör vara där min Fader bor?»</span> <span class="verse"><a name="50">50</a>Men de förstodo icke det som han talade till dem.</span> <span class="verse"><a name="51">51</a>Så följde han med dem och kom ned till Nasaret; och han var dem underdånig.  Och hans moder gömde allt detta i sitt hjärta.</span> <span class="verse"><a name="52">52</a>Och Jesus växte till i ålder och vishet och nåd inför Gud och människor.</span> </p></div</div></div></body></html>