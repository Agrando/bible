<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/luke/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/luke">Luke</a> &gt <strong>Chapter 9</strong></div><p><span class="verse"><a name="1">1</a>Och han kallade tillhopa de tolv och gav dem makt och myndighet över alla onda andar, så ock makt att bota sjukdomar.</span> <span class="verse"><a name="2">2</a>Och han sände ut dem till att predika Guds rike och till att bota sjuka.</span> <span class="verse"><a name="3">3</a>Och han sade till dem: »Tagen intet med eder på vägen, varken stav eller ränsel eller bröd eller penningar, och haven icke heller dubbla livklädnader.</span> <span class="verse"><a name="4">4</a>Och när I haven kommit in något hus, så stannen där, till dess I lämnen den orten.</span> <span class="verse"><a name="5">5</a>Och om man någonstädes icke tager emot eder, så gån bort ifrån den staden, och skudden stoftet av edra fötter, till ett vittnesbörd mot dem.»</span> <span class="verse"><a name="6">6</a>Och de gingo ut och vandrade igenom landet, från by till by, och förkunnade evangelium och botade sjuka allestädes.</span> <span class="verse"><a name="7">7</a>Men när Herodes, landsfursten, fick höra om allt detta som skedde visste han icke vad han skulle tro.  Ty somliga sade: »Det är Johannes, som har uppstått från de döda.»</span> <span class="verse"><a name="8">8</a>Men andra sade: »Det är Elias, som har visat sig.»  Andra åter sade: »Det är någon av de gamla profeterna, som har uppstått.»</span> <span class="verse"><a name="9">9</a>Men Herodes själv sade: »Johannes har jag låtit halshugga.  Vem är då denne, som jag hör sådant om?»  Och han sökte efter tillfälle att få se honom.</span> <span class="verse"><a name="10">10</a>Och apostlarna kommo tillbaka och förtäljde för Jesus huru stora ting de hade gjort.  De tog han dem med sig och drog sig undan till en stad som hette Betsaida, där de kunde vara allena.</span> <span class="verse"><a name="11">11</a>Men när folket fick veta detta, gingo de efter honom.  Och han lät dem komma till sig och talade till dem om Guds rike; och dem som behövde botas gjorde han friska.</span> <span class="verse"><a name="12">12</a>Men dagen begynte nalkas sitt slut.  Då trädde de tolv fram och sade till honom: »Låt folket skiljas åt, så att de kunna gå bort i byarna och gårdarna häromkring och skaffa sig härbärge och få mat; vi äro ju här i en öde trakt.»</span> <span class="verse"><a name="13">13</a>Men han sade till dem: »Given I dem att äta.»  De svarade: »Vi hava icke mer än fem bröd och två fiskar, såframt vi icke skola gå bort och köpa mat åt allt detta folk.»</span> <span class="verse"><a name="14">14</a>Där voro nämligen vid pass fem tusen män.  Då sade han till sina lärjungar: »Låten dem lägga sig ned i matlag, femtio eller så omkring i vart.»</span> <span class="verse"><a name="15">15</a>Och de gjorde så och läto dem alla lägga sig ned.</span> <span class="verse"><a name="16">16</a>Därefter tog han de fem bröden och de två fiskarna och säg upp till himmelen och välsignade dem.  Och han bröt bröden och gav åt lärjungarna, för att de skulle lägga fram åt folket.</span> <span class="verse"><a name="17">17</a>Och de åto alla och blevo mätta.  sedan samlade man upp de stycken som hade blivit över efter dem, tolv korgar.</span> <span class="verse"><a name="18">18</a>När han en gång hade dragit sig undan och var stadd i byn, voro hans lärjungar hos honom.  Och han frågade dem och sade: »Vem säger folket mig vara?»</span> <span class="verse"><a name="19">19</a>De svarade och sade: »Johannes döparen; dock säga andra Elias; andra åter säga: 'Det är någon av de gamla profeterna, som har uppstått.'»</span> <span class="verse"><a name="20">20</a>Då frågade han dem: »Vem sägen då I mig vara?»  Petrus svarade och sade: »Guds Smorde.»</span> <span class="verse"><a name="21">21</a>Då förbjöd han dem strängeligen att säga detta till någon.</span> <span class="verse"><a name="22">22</a>Och han sade: »Människosonen måste lida mycket, och han skall bliva förkastad av de äldste och översteprästerna och de skriftlärda och skall bliva dödad, men på tredje dagen skall han uppstå igen.»</span> <span class="verse"><a name="23">23</a>Och han sade till alla: »Om någon vill efterfölja mig, så försake han sig själv och tage sitt kors på sig var dag; så följe han mig.</span> <span class="verse"><a name="24">24</a>Ty den som vill bevara sitt liv han skall mista det; men den som mister sitt liv, för min skull, han skall bevara det.</span> <span class="verse"><a name="25">25</a>Och vad hjälper det en människa om hon vinner hela världen, men mister sig själv eller själv går förlorad?</span> <span class="verse"><a name="26">26</a>Den som blyges för mig och för mina ord, för honom skall Människosonen blygas, när han kom mer i sin och min Faders och de heliga änglarnas härlighet.</span> <span class="verse"><a name="27">27</a>Men sannerligen säger jag eder: Bland dem som här stå finnas några som icke skola smaka döden, förrän de få se Guds rike.»</span> <span class="verse"><a name="28">28</a>Vid pass åtta dagar efter det att han hade talat detta tog han Petrus och Johannes och Jakob med sig och gick upp på berget för att bedja.</span> <span class="verse"><a name="29">29</a>Och under det att han bad, blev hans ansikte förvandlat, och hans kläder blevo skinande vita.</span> <span class="verse"><a name="30">30</a>Och de, två män stodo där och samtalade med honom, och dessa voro Moses och Elias.</span> <span class="verse"><a name="31">31</a>De visade sig i härlighet och talade om hans bortgång, vilken han skulle fullborda i Jerusalem.</span> <span class="verse"><a name="32">32</a>Men Petrus och de som voro med honom voro förtyngda av sömn; då de sedan vaknade, sågo de hans härlighet och de båda männen, som stodo hos honom.</span> <span class="verse"><a name="33">33</a>När så dessa skulle skiljas ifrån honom, sade Petrus till Jesus: »Mästare, har är oss gott att vara; låt oss göra tre hyddor, en åt dig och en åt Moses och en åt Elias.»  Han visste nämligen icke vad han sade.</span> <span class="verse"><a name="34">34</a>Medan han så talade, kom en sky och överskyggde dem; och de blevo förskräckta, när de trädde in i skyn.</span> <span class="verse"><a name="35">35</a>Och ur skyn kom en röst som sade: »Denne är min Son, den utvalde; hören honom.»</span> <span class="verse"><a name="36">36</a>Och i detsamma som rösten kom, funno de Jesus vara där allena.  -- Och de förtego detta och omtalade icke för någon på den tiden något av vad de hade sett.</span> <span class="verse"><a name="37">37</a>När de dagen därefter gingo ned från berget, hände sig att mycket folk kom honom till mötes.</span> <span class="verse"><a name="38">38</a>Då ropade en man ur folkhopen och sade: »Mästare, jag beder dig, se till min son, ty han är mitt enda barn.</span> <span class="verse"><a name="39">39</a>Det är så, att en ande plägar gripa fatt i honom, och strax skriar han då, och anden sliter och rycker honom, och fradgan står honom om munnen.  Och det är med knapp nöd han släpper honom, sedan han har sönderbråkat honom.</span> <span class="verse"><a name="40">40</a>Nu bad jag dina lärjungar att de skulle driva ut honom, men de kunde det icke.»</span> <span class="verse"><a name="41">41</a>Då svarade Jesus och sade: »O du otrogna och vrånga släkte, huru länge måste jag vara hos eder och härda ut med eder?  För hit din son.»</span> <span class="verse"><a name="42">42</a>Men ännu medan denne var på väg fram, kastade den onde anden omkull honom och slet och ryckte honom.  Då tilltalade Jesus den orene anden strängt och gjorde gossen frisk och gav honom tillbaka åt hans fader.</span> <span class="verse"><a name="43">43</a>Och alla häpnade över Guds stora makt.  Då nu alla förundrade sig över alla de gärningar som han gjorde, sade han till sina lärjungar:</span> <span class="verse"><a name="44">44</a>»Tagen emot dessa ord med öppna öron: Människosonen skall bliva överlämnad i människors händer.</span> <span class="verse"><a name="45">45</a>Men de förstodo icke detta som han sade, och det var förborgat för dem, så att de icke kunde fatta det; dock fruktade de att fråga honom om det som han hade sagt.</span> <span class="verse"><a name="46">46</a>Och bland dem uppstod tanken på vilken av dem som vore störst.</span> <span class="verse"><a name="47">47</a>Men Jesus förstod deras hjärtans tankar och tog ett barn och ställde det bredvid sig</span> <span class="verse"><a name="48">48</a>och sade till dem: »Den som tager emot detta barn i mitt namn, han tager emot mig, och den som tager emot mig, han tager emot honom som har sänt mig.  Ty den som är minst bland eder alla, han är störst.</span> <span class="verse"><a name="49">49</a>Och Johannes tog till orda och sade: »Mästare, sågo huru en man drev ut onda andar genom ditt namn; och du ville hindra honom, eftersom han icke följde med oss.»</span> <span class="verse"><a name="50">50</a>Men Jesus sade till honom: »Hindren honom icke; ty den som icke är emot eder, han är för eder.»</span> <span class="verse"><a name="51">51</a>Då nu tiden var inne att han skulle bliva upptagen, beslöt han att ställa sin färd till Jerusalem.</span> <span class="verse"><a name="52">52</a>Och han sände budbärare framför sig; och de gingo åstad och kommo in i en samaritisk by för att reda till åt honom.</span> <span class="verse"><a name="53">53</a>Men folket där tog icke emot honom, eftersom han var stadd på färd till Jerusalem.</span> <span class="verse"><a name="54">54</a>När de båda lärjungarna Jakob i och Johannes förnummo detta, sade de: »Herre, vill du att vi skola bedja att eld kommer ned från himmelen och förtär dem?»</span> <span class="verse"><a name="55">55</a>Då vände han sig om och tillrättavisade dem.</span> <span class="verse"><a name="56">56</a>Och de gingo till en annan by.</span> <span class="verse"><a name="57">57</a>Medan de nu färdades fram på vägen, sade någon till honom: »Jag vill följa dig, varthelst du går.</span> <span class="verse"><a name="58">58</a>Då svarade Jesus honom: »Rävarna hava kulor, och himmelens fåglar hava nästen; men Människosonen har ingen plats där han kan vila sitt huvud.»</span> <span class="verse"><a name="59">59</a>Och till en annan sade han: »Föl; mig.»  Men denne svarade: »Tillstäd mig att först gå bort och begrava min fader.»</span> <span class="verse"><a name="60">60</a>Då sade han till honom: »Låt de döda begrava sina döda; men gå du åstad och förkunna Guds rike.»</span> <span class="verse"><a name="61">61</a>Åter en annan sade: »Jag vill följa dig, Herre, men tillstäd mig att först taga avsked av dem som höra till mitt hus.»</span> <span class="verse"><a name="62">62</a>Då svarade Jesus honom: »Ingen som ser sig tillbaka, sedan han har satt sin hand till plogen, är skickad för Guds rike.»</span> </p></div</div></div></body></html>