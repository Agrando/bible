<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/luke/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/luke">Luke</a> &gt <strong>Chapter 6</strong></div><p><span class="verse"><a name="1">1</a>Och det hände sig på en sabbat att han tog vägen genom ett sädesfält; och hans lärjungar ryckte av axen och gnuggade sönder dem med händerna och åto.</span> <span class="verse"><a name="2">2</a>Då sade några av fariséerna; »Huru kunnen I göra vad som icke är lovligt att göra på sabbaten?</span> <span class="verse"><a name="3">3</a>Jesus svarade och sade till dem: »Haven I icke läst om det som David gjorde, när han själv och de som följde honom blevo hungriga:</span> <span class="verse"><a name="4">4</a>huru han då gick in i Guds hus och tog skådebröden och åt, och jämväl gav åt dem som följde honom, fastän det ju icke är lovligt för andra än allenast för prästerna att äta sådant bröd?»</span> <span class="verse"><a name="5">5</a>Därefter sade han till dem: »Människosonen är herre över sabbaten.»</span> <span class="verse"><a name="6">6</a>På en annan sabbat hände sig att han gick in i synagogan och undervisade.  Där var då en man vilkens högra hand var förvissnad.</span> <span class="verse"><a name="7">7</a>Och de skriftlärde och fariséerna vaktade på honom, för att se om han botade någon på sabbaten; de ville nämligen finna något att anklaga honom för.</span> <span class="verse"><a name="8">8</a>Men han förstod deras tankar och sade till mannen som hade den förvissnade handen: »Stå upp, och träd fram.»  Då stod han upp och trädde fram.</span> <span class="verse"><a name="9">9</a>Sedan sade Jesus till dem: »Jag vill göra eder en fråga.  Vilketdera är lovligt på sabbaten: att göra vad gott är, eller att göra vad ont är, att rädda någons liv, eller att förgöra det?»</span> <span class="verse"><a name="10">10</a>Och han såg sig omkring på dem alla och sade till mannen: »Räck ut din hand.»  Och han gjorde så; och hans hand blev frisk igen.</span> <span class="verse"><a name="11">11</a>Men de blevo såsom ursinniga och talade med varandra om vad de skulle kunna företaga sig mot Jesus.</span> <span class="verse"><a name="12">12</a>Så hände sig på den tiden att han gick åstad upp på berget för att bedja; och han blev kvar där över natten i bön till Gud.</span> <span class="verse"><a name="13">13</a>Men när det blev dag, kallade han till sig sina lärjungar och utvalde bland dem tolv, som han ock benämnde apostlar:</span> <span class="verse"><a name="14">14</a>Simon, vilken han ock gav namnet Petrus, och Andreas, hans broder; vidare Jakob och Johannes och Filippus och Bartolomeus</span> <span class="verse"><a name="15">15</a>och Matteus och Tomas och Jakob, Alfeus' son, och Simon, som kallades ivraren;</span> <span class="verse"><a name="16">16</a>vidare Judas, Jakobs son, och Judas Iskariot, den som blev en förrädare.</span> <span class="verse"><a name="17">17</a>Dessa tog han nu med sig och steg åter ned och stannade på en jämn plats; och en stor skara av hans lärjungar var där församlad, så ock en stor hop folk ifrån hela Judeen och Jerusalem, och från kuststräckan vid Tyrus och Sidon.</span> <span class="verse"><a name="18">18</a>Dessa hade kommit för att höra honom och för att bliva botade från sina sjukdomar.  Och jämväl de som voro kvalda av orena andar blevo botade.</span> <span class="verse"><a name="19">19</a>Och allt folket sökte att få röra vid honom, ty kraft gick ut ifrån honom och botade alla.</span> <span class="verse"><a name="20">20</a>Och han lyfte upp sina ögon och säg på sina lärjungar och sade: »Saliga ären I, som ären fattiga, ty eder hör Guds rike till.</span> <span class="verse"><a name="21">21</a>Saliga ären I, som nu hungren, ty I skolen bliva mättade.  Saliga ären I, som nu gråten, ty I skolen le.</span> <span class="verse"><a name="22">22</a>Saliga ären I, när människorna för Människosonens skull hata eder och förskjuta och smäda eder och kasta bort edert namn såsom något ont.</span> <span class="verse"><a name="23">23</a>Glädjens på den dagen, ja, springen upp av fröjd, ty se, eder lön är stor i himmelen.  På samma satt gjorde ju deras fäder med profeterna.</span> <span class="verse"><a name="24">24</a>Men ve eder, I som ären rika, ty I haven fått ut eder hugnad!</span> <span class="verse"><a name="25">25</a>Ve eder, som nu ären mätta, ty I skolen hungra!  Ve eder, som nu len, ty I skolen sörja och gråta!</span> <span class="verse"><a name="26">26</a>Ve eder, när alla människor tala väl om eder!  På samma sätt gjorde ju deras fader i fråga om de falska profeterna.</span> <span class="verse"><a name="27">27</a>Men till eder, som hören mig, säger jag: Älsken edra ovänner, gören gott mot dem som hata eder,</span> <span class="verse"><a name="28">28</a>välsignen dem som förbanna eder, bedjen för dem som förorätta eder.</span> <span class="verse"><a name="29">29</a>Om någon slår dig på den ena kinden, så håll ock fram den andra åt honom; och om någon tager manteln ifrån dig, så förvägra honom icke heller livklädnaden.</span> <span class="verse"><a name="30">30</a>Giv åt var och en som beder dig; och om någon tager ifrån dig vad som är ditt, så kräv det icke igen.</span> <span class="verse"><a name="31">31</a>Såsom I viljen att människorna skola göra mot eder, så skolen I ock göra mot dem.</span> <span class="verse"><a name="32">32</a>Om I älsken dem som älska eder, vad tack kunnen I få därför? Också syndare älska ju dem av vilka de bliva älskade.</span> <span class="verse"><a name="33">33</a>Och om I gören gott mot dem som göra eder gott, vad tack kunnen I få därför?  Också syndare göra ju detsamma.</span> <span class="verse"><a name="34">34</a>Och om I lånen åt dem av vilka I kunnen hoppas att själva få något, vad tack kunnen I få därför?  Också syndare låna ju åt syndare för att få lika igen.</span> <span class="verse"><a name="35">35</a>Nej, älsken edra ovänner, och gören gott och given lån utan att hoppas på någon gengäld.  Då skall eder lön bliva stor, och då skolen I vara den Högstes barn; ty han är mild mot de otacksamma och onda.</span> <span class="verse"><a name="36">36</a>Varen barmhärtiga, såsom eder Fader är barmhärtig.</span> <span class="verse"><a name="37">37</a>Dömen icke, så skolen I icke bliva dömda; fördömen icke, så skolen I icke bliva fördömda.  Förlåten, och eder skall bliva förlåtet.</span> <span class="verse"><a name="38">38</a>Given, och eder skall bliva givet.  Ett gott mått, väl packat, skakat och överflödande, skall man giva eder i skötet; ty med det mått som I mäten med skall ock mätas åt eder igen.»</span> <span class="verse"><a name="39">39</a>Han framställde ock för dem denna liknelse: »Kan väl en blind leda en blind?  Falla de icke då båda i gropen?</span> <span class="verse"><a name="40">40</a>Lärjungen är icke förmer än sin mästare; när någon bliver fullärd, så bliver han allenast sin mästare lik.</span> <span class="verse"><a name="41">41</a>Huru kommer det till, att du ser grandet i din broders öga, men icke bliver varse bjälken i ditt eget öga?</span> <span class="verse"><a name="42">42</a>Huru kan du säga till din broder: 'Broder, låt mig taga ut grandet i ditt öga', du som icke ser bjälken i ditt eget öga? Du skrymtare, tag först ut bjälken ur ditt eget öga; därefter må du se till, att du kan tala ut grandet i din broders öga.</span> <span class="verse"><a name="43">43</a>Ty intet gott träd finnes, som bär dålig frukt, och lika litet finnes något dåligt träd som bär god frukt;</span> <span class="verse"><a name="44">44</a>vart och ett träd kännes ju igen på sin frukt.  Icke hämtar man väl fikon ifrån törnen, ej heller skördar man vindruvor av törnbuskar.</span> <span class="verse"><a name="45">45</a>En god människa bär ur sitt hjärtas goda förråd fram vad gott är, och en ond människa bär ur sitt onda förråd fram vad ont är; ty vad hennes hjärta är fullt av, det talar hennes mun.  --</span> <span class="verse"><a name="46">46</a>Men varför ropen I till mig: 'Herre, Herre', och gören dock icke vad jag säger?</span> <span class="verse"><a name="47">47</a>Var och en som kommer till mig och hör mina ord och gör efter dem, vem han är lik, det skall jag visa eder.</span> <span class="verse"><a name="48">48</a>Han är lik en man som ville bygga ett hus och som då grävde djupt och lade dess grund på hälleberget.  När sedan översvämning kom, störtade sig vattenströmmen mot det huset, men den förmådde dock icke skaka det, eftersom det var så byggt.</span> <span class="verse"><a name="49">49</a>Men den som hör och icke gör, han är lik en man som byggde ett hus på blotta jorden, utan att lägga någon grund.  Och vattenströmmen störtade sig emot det, och strax föll det samman, och det husets fall blev stort.»</span> </p></div</div></div></body></html>