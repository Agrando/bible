<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/luke/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/luke">Luke</a> &gt <strong>Chapter 1</strong></div><p><span class="verse"><a name="1">1</a>Alldenstund många andra hava företagit sig att om de händelser, som bland oss hava timat, avfatta berättelser,</span> <span class="verse"><a name="2">2</a>i enlighet med vad som har blivit oss meddelat av dem som själva voro åsyna vittnen och ordets tjänare,</span> <span class="verse"><a name="3">3</a>så har ock jag, sedan jag grundligt har efterforskat allt ända ifrån begynnelsen, beslutit mig för att i följd och ordning skriva därom till dig, ädle Teofilus,</span> <span class="verse"><a name="4">4</a>så att du kan inse huru tillförlitliga de stycken äro, i vilka du har blivit undervisad.</span> <span class="verse"><a name="5">5</a>På den tid då Herodes var konung över Judeen levde en präst vid namn Sakarias, av Abias' »dagsavdelning».  Denne hade till hustru en av Arons döttrar som hette Elisabet.</span> <span class="verse"><a name="6">6</a>De voro båda rättfärdiga inför Gud och vandrade ostraffligt efter alla Herrens bud och stadgar.</span> <span class="verse"><a name="7">7</a>Men de hade inga barn, ty Elisabet var ofruktsam; och båda voro de komna till hög ålder.</span> <span class="verse"><a name="8">8</a>Medan han nu en gång, när ordningen kom till hans avdelning, gjorde prästerlig tjänst inför Gud,</span> <span class="verse"><a name="9">9</a>hände det sig, vid den övliga lottningen om de prästerliga sysslorna, att det tillföll honom att gå in i Herrens tempel och tända rökelsen.</span> <span class="verse"><a name="10">10</a>Och hela menigheten stod utanför och bad, medan rökoffret förrättades.</span> <span class="verse"><a name="11">11</a>Då visade sig för honom en Herrens ängel, stående på högra sidan om rökelsealtaret.</span> <span class="verse"><a name="12">12</a>Och när Sakarias såg honom, blev han förskräckt, och fruktan föll över honom.</span> <span class="verse"><a name="13">13</a>Men ängeln sade till honom: »Frukta icke, Sakarias; ty din bön är hörd, och din hustru Elisabet skall föda dig en son, och honom skall du giva namnet Johannes.</span> <span class="verse"><a name="14">14</a>Och han skall bliva dig till glädje och fröjd, och många skola glädja sig över hans födelse.</span> <span class="verse"><a name="15">15</a>Ty han skall bliva stor inför Herren.  Vin och starka drycker skall han icke dricka, och redan i sin moders liv skall han bliva uppfylld av helig ande.</span> <span class="verse"><a name="16">16</a>Och många av Israels barn skall han omvända till Herren, deras Gud.</span> <span class="verse"><a name="17">17</a>Han skall gå framför honom i Elias' ande och kraft, för att 'vända fädernas hjärtan till barnen' och omvända de ohörsamma till de rättfärdigas sinnelag, så att han skaffar åt Herren ett välberett folk.»</span> <span class="verse"><a name="18">18</a>Då sade Sakarias till ängeln: »Varav skall jag veta detta?  Jag är ju själv gammal, och min hustru är kommen till hög ålder.»</span> <span class="verse"><a name="19">19</a>Ängeln svarade och sade till honom: »Jag är Gabriel, som står inför Gud, och jag är utsänd för att tala till dig och förkunna dig detta glada budskap.</span> <span class="verse"><a name="20">20</a>Och se, ända till den dag då detta sker skall du vara mållös och icke kunna tala, därför att du icke trodde mina ord, vilka dock i sin tid skola fullbordas.»</span> <span class="verse"><a name="21">21</a>Och folket stod och väntade på Sakarias och förundrade sig över att han så länge dröjde i templet;</span> <span class="verse"><a name="22">22</a>och när han kom ut, kunde han icke tala till dem.  Då förstodo de att han hade sett någon syn i templet.  Och han tecknade åt dem och förblev stum.</span> <span class="verse"><a name="23">23</a>Och när tiden för hans tjänstgöring hade gått till ända, begav han sig hem.</span> <span class="verse"><a name="24">24</a>Men efter den tiden blev hans hustru Elisabet havande och höll sig dold i fem månader;</span> <span class="verse"><a name="25">25</a>och hon sade: »Så har Herren gjort med mig nu, då han har sett till min smälek bland människorna, för att borttaga den.»</span> <span class="verse"><a name="26">26</a>I sjätte månaden blev ängeln Gabriel sänd av Gud till en stad i Galileen som hette Nasaret,</span> <span class="verse"><a name="27">27</a>till en jungfru som var trolovad med en man vid namn Josef, av Davids hus; och jungfruns namn var Maria.</span> <span class="verse"><a name="28">28</a>Och ängeln kom in till henne och sade: »Hell dig, du högtbenådade!  Herren är med dig.»</span> <span class="verse"><a name="29">29</a>Men hon blev mycket förskräckt vid hans ord och tänkte på vad denna hälsning månde innebära.</span> <span class="verse"><a name="30">30</a>Då sade ängeln till henne: »Frukta icke, Maria; ty du har funnit nåd för Gud.</span> <span class="verse"><a name="31">31</a>Se, du skall bliva havande och föda en son, och honom skall du giva namnet Jesus.</span> <span class="verse"><a name="32">32</a>Han skall bliva stor och kallas den Högstes Son, och Herren Gud skall giva honom hans fader Davids tron.</span> <span class="verse"><a name="33">33</a>Och han skall vara konung över Jakobs hus till evig tid, och på hans rike skall ingen ände vara.»</span> <span class="verse"><a name="34">34</a>Då sade Maria till ängeln: »Huru skall detta ske?  Jag vet ju icke av någon man.»</span> <span class="verse"><a name="35">35</a>Ängeln svarade och sade till henne: »Helig ande skall komma över dig, och kraft från den Högste skall överskygga dig; därför skall ock det heliga som varder fött kallas Guds Son.</span> <span class="verse"><a name="36">36</a>Och se, jämväl din fränka Elisabet har blivit havande och skall föda en son, nu på sin ålderdom; och detta är sjätte månaden för henne, som säges vara ofruktsam.</span> <span class="verse"><a name="37">37</a>Ty för Gud kan intet vara omöjligt.»</span> <span class="verse"><a name="38">38</a>Då sade Maria: »Se, jag är Herrens tjänarinna; ske mig såsom du har sagt.»  Och ängeln lämnade henne.</span> <span class="verse"><a name="39">39</a>En av de närmaste dagarna stod Maria upp och begav sig skyndsamt till en stad i Judeen, uppe i bergsbygden.</span> <span class="verse"><a name="40">40</a>Och hon trädde in i Sakarias' hus och hälsade Elisabet.</span> <span class="verse"><a name="41">41</a>När då Elisabet hörde Marias hälsning, spratt barnet till i hennes liv; och Elisabet blev fylld av helig ande</span> <span class="verse"><a name="42">42</a>och brast ut och ropade högt och sade: »Välsignad vare du bland kvinnor, och välsignad din livsfrukt!</span> <span class="verse"><a name="43">43</a>Men varför sker mig detta, att min Herres moder kommer till mig?</span> <span class="verse"><a name="44">44</a>Se, när ljudet av din hälsning nådde mina öron, spratt barnet till av fröjd i mitt liv.</span> <span class="verse"><a name="45">45</a>Och salig är du, som trodde att det skulle fullbordas, som blev dig sagt från Herren.»</span> <span class="verse"><a name="46">46</a>Då sade Maria: »Min själ prisar storligen Herren,</span> <span class="verse"><a name="47">47</a>och min ande fröjdar sig i Gud, min Frälsare.</span> <span class="verse"><a name="48">48</a>Ty han har sett till sin tjänarinnas ringhet; och se, härefter skola alla släkten prisa mig salig.</span> <span class="verse"><a name="49">49</a>Ty den Mäktige har gjort stora ting med mig, och heligt är hans namn.</span> <span class="verse"><a name="50">50</a>Hans barmhärtighet varar från släkte till släkte över dem som frukta honom.</span> <span class="verse"><a name="51">51</a>Han har utfört väldiga gärningar med sin arm, han har förskingrat dem som tänkte övermodiga tankar i sina hjärtan.</span> <span class="verse"><a name="52">52</a>Härskare har han störtat från deras troner, och ringa män har han upphöjt;</span> <span class="verse"><a name="53">53</a>hungriga har han mättat med sitt goda, och rika har han skickat bort med tomma händer.</span> <span class="verse"><a name="54">54</a>Han har tagit sig an sin tjänare Israel och tänkt på att bevisa barmhärtighet</span> <span class="verse"><a name="55">55</a>mot Abraham och mot hans säd till evig tid, efter sitt löfte till våra fäder.»</span> <span class="verse"><a name="56">56</a>Och Maria stannade hos henne vid pass tre månader och vände därefter hem igen.</span> <span class="verse"><a name="57">57</a>Så var nu för Elisabet tiden inne, då hon skulle föda; och hon födde en son.</span> <span class="verse"><a name="58">58</a>Och när hennes grannar och fränder fingo höra att Herren hade bevisat henne så stor barmhärtighet, gladde de sig med henne.</span> <span class="verse"><a name="59">59</a>Och på åttonde dagen kommo de för att omskära barnet; och de ville kalla honom Sakarias, efter hans fader.</span> <span class="verse"><a name="60">60</a>Men hans moder tog till orda och sade: »Ingalunda; han skall heta Johannes.»</span> <span class="verse"><a name="61">61</a>Då sade de till henne: »I din släkt finnes ju ingen som har det namnet.»</span> <span class="verse"><a name="62">62</a>Och de frågade hans fader genom tecken vad han ville att barnet skulle heta.</span> <span class="verse"><a name="63">63</a>Då begärde han en tavla och skrev dessa ord: »Johannes är hans namn.»  Och alla förundrade sig.</span> <span class="verse"><a name="64">64</a>Men i detsamma öppnades hans mun, och hans tunga löstes, och han talade och lovade Gud.</span> <span class="verse"><a name="65">65</a>Och deras grannar betogos alla av häpnad, och ryktet om allt detta gick ut över Judeens hela bergsbygd.</span> <span class="verse"><a name="66">66</a>Och alla som hörde det lade märke därtill och sade: »Vad månde väl varda av detta barn?»  Också var ju Herrens hand med honom.</span> <span class="verse"><a name="67">67</a>Och hans fader Sakarias blev uppfylld av helig ande och profeterade och sade:</span> <span class="verse"><a name="68">68</a>»Lovad vare Herren, Israels Gud, som har sett till sitt folk och berett det förlossning,</span> <span class="verse"><a name="69">69</a>och som har upprättat åt oss ett frälsningens horn i sin tjänare Davids hus,</span> <span class="verse"><a name="70">70</a>såsom han hade lovat genom sin forntida heliga profeters mun.</span> <span class="verse"><a name="71">71</a>Ty han ville frälsa oss från våra ovänner och ur alla våra motståndares hand,</span> <span class="verse"><a name="72">72</a>och så göra barmhärtighet med våra fäder och tänka på sitt heliga förbund,</span> <span class="verse"><a name="73">73</a>vad han med ed hade lovat för vår fader Abraham,</span> <span class="verse"><a name="74">74</a>Han ville beskära oss att få tjäna honom utan fruktan, frälsta ur våra ovänners hand,</span> <span class="verse"><a name="75">75</a>ja, att göra tjänst inför honom i helighet och rättfärdighet i alla våra dagar.</span> <span class="verse"><a name="76">76</a>Och du, barn, skall bliva kallad den Högstes profet, ty du skall gå framför Herren och bereda vägar för honom,</span> <span class="verse"><a name="77">77</a>till att giva hans folk kunskap om frälsning, i det att deras synder bliva dem förlåtna.</span> <span class="verse"><a name="78">78</a>Så skall ske för vår Guds förbarmande kärleks skull, som skall låta ett ljus gå upp och skåda ned till oss från höjden,</span> <span class="verse"><a name="79">79</a>för att 'skina över dem som sitta i mörker och dödsskugga' och så styra våra fötter in på fridens väg.»</span> <span class="verse"><a name="80">80</a>Och barnet växte upp och blev allt starkare i anden.  Och han vistades i öknen, intill den dag då han skulle träda fram för Israel.</span> </p></div</div></div></body></html>