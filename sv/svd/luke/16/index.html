<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/luke/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/luke">Luke</a> &gt <strong>Chapter 16</strong></div><p><span class="verse"><a name="1">1</a>Han sade också till sina lärjungar: »En rik man hade en förvaltare som hos honom blev angiven för förskingring av hans ägodelar.</span> <span class="verse"><a name="2">2</a>Då kallade han honom till sig och sade till honom: 'Vad är det jag hör om dig?  Gör räkenskap för din förvaltning; ty du kan icke längre få vara förvaltare.'</span> <span class="verse"><a name="3">3</a>Men förvaltaren sade vid sig själv: 'Vad skall jag göra, då min herre nu tager ifrån mig förvaltningen?  Gräva orkar jag icke; att tigga blyges jag för.</span> <span class="verse"><a name="4">4</a>Dock, nu vet jag vad jag skall göra, för att man må upptaga mig i sina hus, när jag bliver avsatt ifrån förvaltningen.'</span> <span class="verse"><a name="5">5</a>Och han kallade till sig sin herres gäldenärer, var och en särskilt.  Och han frågade den förste: 'Huru mycket är du skyldig min herre?'</span> <span class="verse"><a name="6">6</a>Han svarade: 'Hundra fat olja.'  Då sade han till honom: 'Tag här ditt skuldebrev, och sätt dig nu strax ned och skriv femtio.'</span> <span class="verse"><a name="7">7</a>Sedan frågade han en annan: 'och du, huru mycket är du skyldig?' Denne svarade: 'hundra tunnor vete.'  Då sade han till honom: 'Tag här ditt skuldebrev och skriv åttio.'</span> <span class="verse"><a name="8">8</a>Och husbonden prisade den orättrådige förvaltaren för det att han hade handlat klokt.  Ty denna tidsålders barn skicka sig klokare mot sitt släkte än ljusets barn.</span> <span class="verse"><a name="9">9</a>Och jag säger eder: Skaffen eder vänner medelst den orättrådige Mamons goda, för att de, när detta har tagit slut, må taga emot eder i de eviga hyddorna.</span> <span class="verse"><a name="10">10</a>Den som är trogen i det minsta, han är ock trogen i vad mer är, och den som är orättrådig i det minsta, han är ock orättrådig i vad mer är.</span> <span class="verse"><a name="11">11</a>Haven I nu icke varit trogna, när det gällde den orättrådige Mamons goda, vem vill då betro eder det sannskyldiga goda?</span> <span class="verse"><a name="12">12</a>Och haven I icke varit trogna, när det gällde vad som tillhörde en annan, vem vill då giva eder det som hör eder till?</span> <span class="verse"><a name="13">13</a>Ingen som tjänar kan tjäna två herrar; ty antingen kommer han då att hata den ene och älska den andre, eller kommer han att hålla sig till den förre och förakta den senare.  I kunnen icke tjäna både Gud och Mamon.»</span> <span class="verse"><a name="14">14</a>Allt detta hörde nu fariséerna, som voro penningkära, och de drevo då gäck med honom.</span> <span class="verse"><a name="15">15</a>Men han sade till dem: »I hören till dem som göra sig rättfärdiga inför människorna.  Men Gud känner edra hjärtan; ty det som bland människor är högt är en styggelse inför Gud.</span> <span class="verse"><a name="16">16</a>Lagen och profeterna hava haft sin tid intill Johannes.  Sedan dess förkunnas evangelium om Guds rike, och var man vill storma ditin.</span> <span class="verse"><a name="17">17</a>Men snarare kunna himmel och jord förgås, än en enda prick av lagen kan falla bort.</span> <span class="verse"><a name="18">18</a>Var och en som skiljer sig från sin hustru och tager sig en annan hustru, han begår äktenskapsbrott.  Och den som tager till hustru en kvinna som är skild från sin man, han begår äktenskapsbrott.</span> <span class="verse"><a name="19">19</a>Det var en rik man som klädde sig i purpur och fint linne och levde var dag i glädje och prakt.</span> <span class="verse"><a name="20">20</a>Men en fattig man, vid namn Lasarus, låg vid hans port, full av sår,</span> <span class="verse"><a name="21">21</a>och åstundade att få stilla sin hunger med vad som kunde falla ifrån den rike mannens bord.  Ja, det gick så långt att hundarna kommo och slickade hans sår.</span> <span class="verse"><a name="22">22</a>Så hände sig att den fattige dog och blev förd av änglarna till Abrahams sköte.  Också den rike dog och blev begraven.</span> <span class="verse"><a name="23">23</a>När han nu låg i dödsriket och plågades, lyfte han upp sina ögon och fick se Abraham långt borta och Lasarus i hans sköte.</span> <span class="verse"><a name="24">24</a>Då ropade han och sade: 'Fader Abraham, förbarma dig över mig, och sänd Lasarus att doppa det yttersta av sitt finger i vatten och svalka min tunga, ty jag pinas svårt i dessa lågor.'</span> <span class="verse"><a name="25">25</a>Men Abraham svarade: 'Min son kom ihåg att du, medan du levde, fick ut ditt goda och Lasarus däremot vad ont var; nu åter får han här hugnad, under det att du pinas.</span> <span class="verse"><a name="26">26</a>Och till allt detta kommer, att ett stort svalg är satt mellan oss och eder, för att de som vilja begiva sig över härifrån till eder icke skola kunna det, och för att ej heller någon därifrån skall kunna komma över till oss.»</span> <span class="verse"><a name="27">27</a>Då sade han: 'Så beder jag dig då, fader, att du sänder honom till min faders hus,</span> <span class="verse"><a name="28">28</a>där jag har fem bröder, och låter honom varna dem, så att icke också de komma till detta pinorum.'</span> <span class="verse"><a name="29">29</a>Men Abraham sade: 'De hava Moses och profeterna; dem må de lyssna till.'</span> <span class="verse"><a name="30">30</a>Han svarade: 'Nej, fader Abraham; men om någon kommer till dem från de döda, så skola de göra bättring.'</span> <span class="verse"><a name="31">31</a>Då sade han till honom: 'Lyssna de icke till Moses och profeterna, så skola de icke heller låta övertyga sig, om någon uppstår från de döda.'»</span> </p></div</div></div></body></html>