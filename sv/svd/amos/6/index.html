<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/amos/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/amos">Amos</a> &gt <strong>Chapter 6</strong></div><p><span class="verse"><a name="1">1</a>Ve eder, I säkre på Sion, I sorglöse på Samarias berg, I ädlingar bland förstlingsfolket, I som Israels hus plägar vända sig till!</span> <span class="verse"><a name="2">2</a>Gån åstad till Kalne och sen efter, dragen därifrån till Stora Hamat, och faren så ned till filistéernas Gat: äro de bättre än rikena här, eller är deras område större än edert område?</span> <span class="verse"><a name="3">3</a>Ve eder, I som menen att olycksdagen skall vara fjärran, men likväl inbjuden våldet att trona hos eder;</span> <span class="verse"><a name="4">4</a>I som liggen på soffor av elfenben och haven det makligt på edra bäddar; I som äten lamm, utvalda ur hjorden, och kalvar, hämtade från gödstallet;</span> <span class="verse"><a name="5">5</a>I som skrålen visor till harpans ljud och tänken ut åt eder musikinstrumenter såsom David;</span> <span class="verse"><a name="6">6</a>I som dricken vin ur stora bålar och bruken salvor av yppersta olja, men icke bekymren eder om Josefs skada!</span> <span class="verse"><a name="7">7</a>Fördenskull skola nu dessa främst föras bort i fångenskap; de som nu hava det så makligt få då sluta med sitt skrål.</span> <span class="verse"><a name="8">8</a>Herren, HERREN har svurit vid sig själv, säger HERREN, härskarornas Gud: Jakobs stolthet är mig en styggelse, och hans palatser hatar jag; jag skall giva staden till pris med allt vad däri är.</span> <span class="verse"><a name="9">9</a>Och det skall ske, att om än tio män finnas kvar i ett och samma hus, så skola de likväl alla dö.</span> <span class="verse"><a name="10">10</a>När sedan en frände till någon av de döda med förbrännarens hjälp vill skaffa benen ut ur huset, och därvid ropar till en som är i det inre av huset: »Finnes här någon mer än du?», då måste denne svara: »Ingen»; och den förre skall då säga: »Rätt så, stillhet må råda; ty HERRENS namn får icke bliva nämnt.»</span> <span class="verse"><a name="11">11</a>Ty se, på HERRENS bud skola de stora husen bliva slagna i spillror och de små husen i splittror.</span> <span class="verse"><a name="12">12</a>Kunna väl hästar springa uppför en klippbrant, eller plöjer man där med oxar?  -- eftersom I viljen förvandla rätten till en giftplanta och rättfärdighetens frukt till malört,</span> <span class="verse"><a name="13">13</a>I som glädjen eder över det som är intet värt och sägen: »Genom vår egen styrka hava vi ju berett oss horn.»</span> <span class="verse"><a name="14">14</a>Ty se, jag skall uppväcka ett folk mot eder, I av Israels hus, säger Herren, härskarornas Gud; och de skola förtrycka edert land, från det ställe där vägen går till Hamat ända till Hedmarksbäcken.</span> </p></div</div></div></body></html>