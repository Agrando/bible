<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/amos/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/amos">Amos</a> &gt <strong>Chapter 7</strong></div><p><span class="verse"><a name="1">1</a>Följande syn lät Herren, HERREN mig se; Jag såg gräshoppor skapas, när sommargräset begynte växa upp; och det var sommargräset efter kungsslåttern.</span> <span class="verse"><a name="2">2</a>När så dessa hade ätit upp alla markens örter, sade jag: »Herre, HERRE, förlåt.  Huru skall Jakob kunna bestå, han som är så ringa?»</span> <span class="verse"><a name="3">3</a>Då ångrade HERREN detta.  »Det skall icke ske», sade HERREN.</span> <span class="verse"><a name="4">4</a>Följande syn lät Herren, HERREN mig se: Jag såg Herren, HERREN nalkas för att utföra sin sak genom eld; och elden förtärde det stora djupet och höll på att förtära arvedelslandet.</span> <span class="verse"><a name="5">5</a>Då sade jag: »Herre, HERRE, håll upp.  Huru skall Jakob kunna bestå, han som är så ringa?»</span> <span class="verse"><a name="6">6</a>Då ångrade HERREN detta.  »Icke heller detta skall ske», sade Herren, HERREN.</span> <span class="verse"><a name="7">7</a>Följande syn lät han mig se: Jag såg Herren stå på en mur, uppförd efter sänklod, och i sin hand höll han ett sänklod.</span> <span class="verse"><a name="8">8</a>Och HERREN sade till mig: »Vad ser du, Amos?»  Jag svarade: »Ett sänklod.»  Då sade Herren: »Se, jag skall hänga upp ett sänklod mitt ibland mitt folk Israel; jag kan icke vidare tillgiva dem.</span> <span class="verse"><a name="9">9</a>Isaks offerhöjder skola bliva ödelagda och Israels helgedomar förstörda, och mot Jerobeams hus skall jag uppresa mig med svärdet.»</span> <span class="verse"><a name="10">10</a>Men Amasja, prästen i Betel, sände till Jerobeam, Israels konung, och lät säga: »Amos förehar en sammansvärjning mot dig, mitt i Israels hus.  Landet kan icke härda ut med allt hans ordande.</span> <span class="verse"><a name="11">11</a>Ty så har Amos sagt: 'Jerobeam skall dö för svärd, och Israel skall föras bort i fångenskap ur sitt land.'»</span> <span class="verse"><a name="12">12</a>Och Amasja sade till Amos: »Du siare, gå din väg och sök din tillflykt i Juda land; där må du äta ditt bröd, och där må du profetera.</span> <span class="verse"><a name="13">13</a>Men i Betel får du icke vidare profetera, ty det är en konungslig helgedom och ett rikets tempel.»</span> <span class="verse"><a name="14">14</a>Då svarade Amos och sade till Amasja: »Jag är varken en profet eller en profetlärljunge, jag är en boskapsherde, som lever av mullbärsfikon.</span> <span class="verse"><a name="15">15</a>Men HERREN tog mig från hjorden; HERREN sade till mig: 'Gå åstad och profetera för mitt folk Israel.'</span> <span class="verse"><a name="16">16</a>Så hör nu HERRENS ord.  Du säger: 'Profetera icke mot Israel och predika icke mot Isaks hus.'</span> <span class="verse"><a name="17">17</a>Därför säger HERREN så: Din hustru skall bliva en sköka i staden, dina söner och döttrar skola falla för svärd, ditt land skall bliva utskiftat med mätsnöre, själv skall du dö i ett orent land, och Israel skall föras bort i fångenskap ur sitt land.»</span> </p></div</div></div></body></html>