<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/lev/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/lev">Leviticus</a> &gt <strong>Chapter 9</strong></div><p><span class="verse"><a name="1">1</a>Och på åttonde dagen kallade Mose till sig Aron och hans söner och de äldste i Israel.</span> <span class="verse"><a name="2">2</a>Och han sade till Aron: »Tag dig en tjurkalv till syndoffer och en vädur till brännoffer, båda felfria, och för dem fram inför HERRENS ansikte.</span> <span class="verse"><a name="3">3</a>Och tala till Israels barn och säg: Tagen en bock till syndoffer och en kalv och ett lamm, båda årsgamla och felfria, till brännoffer,</span> <span class="verse"><a name="4">4</a>så ock en tjur och en vädur till tackoffer, att offra inför HERRENS ansikte, därtill ett spisoffer, begjutet med olja; ty i dag uppenbarar sig HERREN för eder.»</span> <span class="verse"><a name="5">5</a>Och de togo det som Mose hade givit dem befallning om och förde det fram inför uppenbarelsetältet; och hela menigheten trädde fram och ställde sig inför HERRENS ansikte.</span> <span class="verse"><a name="6">6</a>Då sade Mose: »Detta är vad HERREN har bjudit eder göra; så skall HERRENS härlighet visa sig för eder.»</span> <span class="verse"><a name="7">7</a>Och Mose sade till Aron: »Träd fram till altaret och offra ditt syndoffer och ditt brännoffer, och bringa försoning för dig själv och folket; offra sedan folkets offer och bringa försoning för dem, såsom HERREN har bjudit.»</span> <span class="verse"><a name="8">8</a>Då trädde Aron fram till altaret och slaktade sin syndofferskalv.</span> <span class="verse"><a name="9">9</a>Och Arons söner buro fram blodet till honom, och han doppade sitt finger i blodet och strök på altarets horn, men det övriga blodet göt han ut vid foten av altaret.</span> <span class="verse"><a name="10">10</a>Och syndoffersdjurets fett, njurar och leverfett förbrände han på altaret, såsom HERREN hade bjudit Mose.</span> <span class="verse"><a name="11">11</a>Men köttet och huden brände han upp i eld utanför lägret.</span> <span class="verse"><a name="12">12</a>Sedan slaktade han brännoffersdjuret.  Och Arons söner räckte honom blodet, och han stänkte det på altaret runt omkring.</span> <span class="verse"><a name="13">13</a>Och de räckte honom brännoffersdjuret, delat i sina stycken, och dess huvud, och han förbrände det på altaret.</span> <span class="verse"><a name="14">14</a>Och han tvådde inälvorna och fötterna och förbrände dem ovanpå brännoffret, på altaret.</span> <span class="verse"><a name="15">15</a>Därefter förde han fram folkets offer.  Han tog folkets syndoffersbock och slaktade honom och offrade honom till syndoffer, på samma sätt som det förra syndoffersdjuret.</span> <span class="verse"><a name="16">16</a>Och han förde fram brännoffersdjuren och offrade dem på föreskrivet sätt.</span> <span class="verse"><a name="17">17</a>Och han bar fram spisoffret och tog en handfull därav och förbrände detta på altaret, förutom morgonens brännoffer.</span> <span class="verse"><a name="18">18</a>Sedan slaktade han tjuren och väduren, som voro folkets tackoffer.  Och Arons söner räckte honom blodet, och han stänkte det på altaret runt omkring.</span> <span class="verse"><a name="19">19</a>Och fettstyckena av tjuren, samt av väduren svansen och vad som omsluter inälvorna, så ock njurarna och leverfettet,</span> <span class="verse"><a name="20">20</a>dessa fettstycken lade de på bringorna; och han förbrände fettstyckena på altaret.</span> <span class="verse"><a name="21">21</a>Men bringorna och det högra lårstycket viftade Aron till ett viftoffer inför HERRENS ansikte, såsom Mose hade bjudit.</span> <span class="verse"><a name="22">22</a>Och Aron lyfte upp sina händer över folket och välsignade det.  Därefter steg han ned, sedan han hade offrat syndoffret, brännoffret och tackoffret.</span> <span class="verse"><a name="23">23</a>Och Mose och Aron gingo in i uppenbarelsetältet; sedan gingo de åter ut och välsignade folket.  Då visade sig HERRENS härlighet för allt folket.</span> <span class="verse"><a name="24">24</a>Och eld gick ut från HERREN och förtärde brännoffret och fettstyckena på altaret.  Och allt folket såg detta; då jublade de och föllo ned på sina ansikten.</span> </p></div</div></div></body></html>