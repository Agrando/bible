<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/lev/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/lev">Leviticus</a> &gt <strong>Chapter 23</strong></div><p><span class="verse"><a name="1">1</a>Och HERREN talade till Mose och sade:</span> <span class="verse"><a name="2">2</a>Tala till Israels barn och säg till dem:  Dessa äro HERRENS högtider, vilka I skolen utlysa såsom heliga sammankomster; mina högtider äro dessa:</span> <span class="verse"><a name="3">3</a>Sex dagar skall arbete göras, men på sjunde dagen är vilosabbat, en dag för helig sammankomst; intet arbete skolen I då göra.  Det är HERRENS sabbat, var I än ären bosatta.</span> <span class="verse"><a name="4">4</a>Dessa äro HERRENS högtider, de heliga sammankomster som I skolen utlysa på bestämda tider:</span> <span class="verse"><a name="5">5</a>I första månaden, på fjortonde dagen i månaden, vid aftontiden, är HERRENS påsk.</span> <span class="verse"><a name="6">6</a>Och på femtonde dagen i samma månad är HERRENS osyrade bröds högtid; då skolen I äta osyrat bröd, i sju dagar.</span> <span class="verse"><a name="7">7</a>På den första dagen skolen I hålla en helig sammankomst; ingen arbetssyssla skolen I då göra.</span> <span class="verse"><a name="8">8</a>Och I skolen offra eldsoffer åt HERREN i sju dagar.  På den sjunde dagen skall åter hållas en helig sammankomst; ingen arbetssyssla skolen I då göra.</span> <span class="verse"><a name="9">9</a>Och HERREN talade till Mose och sade:</span> <span class="verse"><a name="10">10</a>Tala till Israels barn och säg till dem:  När I kommen in i det land som jag vill giva eder, och I inbärgen dess skörd, då skolen I bära till prästen den kärve som är förstlingen av eder skörd.</span> <span class="verse"><a name="11">11</a>Och den kärven skall han vifta inför HERRENS ansikte, för att I mån bliva välbehagliga; dagen efter sabbaten skall prästen vifta den.</span> <span class="verse"><a name="12">12</a>Och på den dag då I låten vifta kärven skolen I offra ett felfritt årsgammalt lamm till brännoffer åt HERREN,</span> <span class="verse"><a name="13">13</a>och såsom spisoffer därtill två tiondedels efa fint mjöl, begjutet med olja, ett eldsoffer åt HERREN till en välbehaglig lukt, och såsom drickoffer därtill en fjärdedels hin vin.</span> <span class="verse"><a name="14">14</a>Och intet av det nya, varken bröd eller rostade ax eller korn av grönskuren säd, skolen I äta förrän på denna samma dag, icke förrän I haven burit fram offergåvan åt eder Gud.  Detta skall vara en evärdlig stadga för eder från släkte till släkte, var I än ären bosatta.</span> <span class="verse"><a name="15">15</a>Sedan skolen I räkna sju fulla veckor från dagen efter sabbaten, från den dag då I buren fram viftofferskärven;</span> <span class="verse"><a name="16">16</a>femtio dagar skolen I räkna intill dagen efter den sjunde sabbaten; då skolen I bära fram ett offer av den nya grödan åt HERREN.</span> <span class="verse"><a name="17">17</a>Från de orter där I bon skolen I bära fram viftoffersbröd, två kakor av två tiondedels efa fint mjöl, bakade med surdeg: en förstlingsgåva åt HERREN.</span> <span class="verse"><a name="18">18</a>Och jämte brödet skolen I föra fram sju felfria årsgamla lamm, en ungtjur och två vädurar, till att offras såsom brännoffer åt HERREN, med tillhörande spisoffer och drickoffer: ett eldsoffer till en välbehaglig lukt för HERREN.</span> <span class="verse"><a name="19">19</a>Därtill skolen I offra en bock till syndoffer och två årsgamla lamm till tackoffer.</span> <span class="verse"><a name="20">20</a>Och prästen skall vifta dem såsom ett viftoffer inför HERRENS ansikte, jämte förstlingsbröden som bäras fram tillika med de båda lammen de skola vara helgade åt HERREN och tillhöra prästen.</span> <span class="verse"><a name="21">21</a>Och till denna samma dag skolen I utlysa en helig sammankomst att hållas av eder; ingen arbetssyssla skolen I då göra.  Detta skall vara en evärdlig stadga för eder från släkte till släkte, var I än ären bosatta.</span> <span class="verse"><a name="22">22</a>Och när I inbärgen skörden av edert land, skall du icke skörda intill yttersta kanten av din åker, icke heller skall du göra någon axplockning efter din skörd, du skall lämna detta kvar åt den fattige och åt främlingen.  Jag är HERREN, eder Gud.</span> <span class="verse"><a name="23">23</a>Och HERREN talade till Mose och sade:</span> <span class="verse"><a name="24">24</a>Tala till Israels barn och säg: I sjunde månaden, på första dagen i månaden, skolen I hålla sabbatsvila, en högtid med basunklang, till att bringa eder i åminnelse inför HERREN, en helig sammankomst.</span> <span class="verse"><a name="25">25</a>Ingen arbetssyssla skolen I då göra, och I skolen offra eldsoffer åt HERREN.</span> <span class="verse"><a name="26">26</a>Och HERREN talade till Mose och sade:</span> <span class="verse"><a name="27">27</a>Men på tionde dagen i samma sjunde månad är försoningsdagen; då skolen I hålla en helig sammankomst, och I skolen då späka eder; och I skolen offra eldsoffer åt HERREN.</span> <span class="verse"><a name="28">28</a>Och I skolen intet arbete göra på denna samma dag, ty det är en försoningsdag, då försoning bringas för eder inför HERRENS, eder Guds, ansikte.</span> <span class="verse"><a name="29">29</a>Och var och en som icke späker sig på denna samma dag skall utrotas ur sin släkt.</span> <span class="verse"><a name="30">30</a>Och var och en som gör något arbete på denna samma dag, honom skall jag förgöra ur hans folk.</span> <span class="verse"><a name="31">31</a>Intet arbete skolen I då göra Detta skall vara en evärdlig stadga för eder från släkte till släkte, var I än ären bosatta.</span> <span class="verse"><a name="32">32</a>En vilosabbat skall den vara för eder, och I skolen då späka eder.  På nionde dagen i månaden, om aftonen, skolen I hålla denna eder sabbatsvila, från afton till afton.</span> <span class="verse"><a name="33">33</a>Och HERREN talade till Mose och sade:</span> <span class="verse"><a name="34">34</a>Tala till Israels barn och säg:  På femtonde dagen i samma sjunde månad är HERRENS lövhyddohögtid, i sju dagar.</span> <span class="verse"><a name="35">35</a>På den första dagen skall man hålla en helig sammankomst; ingen arbetssyssla skolen I då göra.</span> <span class="verse"><a name="36">36</a>I sju dagar skolen I offra eldsoffer åt HERREN.  På den åttonde dagen skolen I hålla en helig sammankomst och skolen offra eldsoffer åt HERREN.  Då är högtidsförsamling; ingen arbetssyssla skolen I då göra.</span> <span class="verse"><a name="37">37</a>Dessa äro HERRENS högtider, vilka I skolen utlysa såsom heliga sammankomster, och på vilka I skolen offra eldsoffer åt HERREN, brännoffer och spisoffer, slaktoffer och drickoffer, var dag de för den dagen bestämda offren --</span> <span class="verse"><a name="38">38</a>detta förutom HERRENS sabbater, och förutom edra övriga gåvor, och förutom alla edra löftesoffer, och förutom alla frivilliga offer som I given åt HERREN.</span> <span class="verse"><a name="39">39</a>Men på femtonde dagen i sjunde månaden, när I inbärgen avkastningen av landet, skolen I fira HERRENS högtid, i sju dagar.  På den första dagen är sabbatsvila, på den åttonde dagen är ock sabbatsvila.</span> <span class="verse"><a name="40">40</a>Och I skolen på den första dagen taga frukt av edra skönaste träd, kvistar av palmer och grenar av lummiga träd och av pilträd, och skolen så vara glada i sju dagar inför HERRENS, eder Guds, ansikte.</span> <span class="verse"><a name="41">41</a>I skolen fira denna högtid såsom en HERRENS högtid sju dagar om året.  Detta skall vara en evärdlig stadga för eder från släkte till släkte; i sjunde månaden skolen I fira den.</span> <span class="verse"><a name="42">42</a>Då skolen I bo i lövhyddor i sju dagar; alla de som äro infödingar i Israel skola bo i lövhyddor,</span> <span class="verse"><a name="43">43</a>för att edra efterkommande må veta huru jag lät Israels barn bo i lövhyddor, när jag förde dem ut ur Egyptens land Jag är HERREN, eder Gud.</span> <span class="verse"><a name="44">44</a>Och Mose talade till Israels barn om dessa HERRENS högtider.</span> </p></div</div></div></body></html>