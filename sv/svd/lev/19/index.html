<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/lev/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/lev">Leviticus</a> &gt <strong>Chapter 19</strong></div><p><span class="verse"><a name="1">1</a>Och HERREN talade till Mose och sade:</span> <span class="verse"><a name="2">2</a>Tala till Israels barns hela menighet och säg till dem:  I skolen vara heliga, ty jag, HERREN, eder Gud, är helig.</span> <span class="verse"><a name="3">3</a>Var och en av eder frukte sin moder och sin fader.  Mina sabbater skolen I hålla.  Jag är HERREN, eder Gud.</span> <span class="verse"><a name="4">4</a>I skolen icke vända eder till avgudar och icke göra eder gjutna gudar.  Jag är HERREN, eder Gud.</span> <span class="verse"><a name="5">5</a>När I viljen offra tackoffer åt HERREN, skolen I offra det på sådant sätt att I bliven välbehagliga.</span> <span class="verse"><a name="6">6</a>Samma dag I offren det skall det ätas, eller ock den följande dagen; men det som bliver över till tredje dagen skall brännas upp i eld.</span> <span class="verse"><a name="7">7</a>Om det ätes på tredje dagen, så är det en vederstygglighet; det bliver då icke välbehagligt.</span> <span class="verse"><a name="8">8</a>Den som äter därav kommer att bära på missgärning, ty han har ohelgat det som var helgat åt HERREN, och han skall utrotas ur sin släkt.</span> <span class="verse"><a name="9">9</a>När I inbärgen skörden av edert land, skall du icke skörda intill yttersta kanten av din åker, icke heller skall du göra någon axplockning efter din skörd.</span> <span class="verse"><a name="10">10</a>Och i din vingård skall du icke göra någon efterskörd, och de avfallna druvorna i din vingård skall du icke plocka upp; du skall lämna detta kvar åt den fattige och åt främlingen.  Jag är HERREN, eder Gud.</span> <span class="verse"><a name="11">11</a>I skolen icke stjäla eller ljuga eller begå något svek mot varandra.</span> <span class="verse"><a name="12">12</a>I skolen icke svärja falskt vid mitt namn; då ohelgar du din Guds namn.  Jag är HERREN.</span> <span class="verse"><a name="13">13</a>Du skall icke med orätt avhända din nästa något, eller taga något ifrån honom med våld.  Du skall icke förhålla dagakarlen hans lön över natten till morgonen.</span> <span class="verse"><a name="14">14</a>Du skall icke uttala förbannelser över en döv, och för en blind skall du icke lägga något varpå han kan falla; du skall frukta din Gud.  Jag är HERREN.</span> <span class="verse"><a name="15">15</a>I skolen icke göra orätt i domen; du skall icke hava anseende till den ringes person, ej heller vara partisk för den mäktige; du skall döma din nästa rätt.</span> <span class="verse"><a name="16">16</a>Du skall icke gå med förtal bland dina fränder; du skall icke stå efter din nästas blod.  Jag är HERREN.</span> <span class="verse"><a name="17">17</a>Du skall icke hava hat till din broder i ditt hjärta, men väl må du tillrättavisa din nästa, så att du icke för hans skull kommer att bära på synd.</span> <span class="verse"><a name="18">18</a>Du skall icke hämnas och icke hysa agg mot någon av ditt folk, utan du skall älska din nästa såsom dig själv.  Jag är HERREN.</span> <span class="verse"><a name="19">19</a>Mina stadgar skolen I hålla: Du skall icke låta två slags djur av din boskap para sig med varandra; din åker skall du icke beså med två slags säd; en klädnad av två olika slags garn får icke komma på dig.</span> <span class="verse"><a name="20">20</a>Om en man har legat hos en kvinna och beblandat sig med henne, och hon är trälinna i en annan mans våld, och hon icke har blivit friköpt eller frigiven, så skola de straffas, men icke dödas, eftersom hon icke var fri.</span> <span class="verse"><a name="21">21</a>Och han skall föra fram sitt skuldoffer inför HERREN, till uppenbarelsetältets ingång, en skuldoffersvädur.</span> <span class="verse"><a name="22">22</a>När så prästen medelst skuldoffersväduren bringar försoning för honom inför HERRENS ansikte för den synd han har begått, då bliver den synd han har begått honom förlåten.</span> <span class="verse"><a name="23">23</a>När I kommen in i landet och planteren träd av olika slag med ätbar frukt, skolen I anse deras frukt såsom deras förhud.  I tre år skolen I hålla dem för oomskurna och icke äta av dem;</span> <span class="verse"><a name="24">24</a>men under det fjärde året skall all deras frukt vara helgad till HERRENS lov,</span> <span class="verse"><a name="25">25</a>och först under det femte skolen I äta deras frukt.  Så skolen I göra, för att de må giva så mycket större avkastning åt eder.  Jag är HERREN, eder Gud.</span> <span class="verse"><a name="26">26</a>I skolen icke äta något med blod i.  I skolen icke befatta eder med spådom eller teckentyderi.</span> <span class="verse"><a name="27">27</a>I skolen icke rundklippa kanten av edert huvudhår, ej heller skall du avstympa kanten av ditt skägg.</span> <span class="verse"><a name="28">28</a>I skolen icke göra något märke på eder kropp för någon död, ej heller bränna in skrifttecken på eder.  Jag är HERREN.</span> <span class="verse"><a name="29">29</a>Du skall icke ohelga din dotter med att låta henne bliva en sköka, på det att icke landet må förfalla i skökoväsende och bliva uppfyllt av skändlighet.</span> <span class="verse"><a name="30">30</a>Mina sabbater skolen I hålla, och för min helgedom skolen I hava fruktan.  Jag är HERREN.</span> <span class="verse"><a name="31">31</a>I skolen icke vända eder till andar som tala genom besvärjare eller spåmän.  Söken icke sådana, så att I bliven orena genom dem.  Jag är HERREN, eder Gud.</span> <span class="verse"><a name="32">32</a>För ett grått huvud skall du stå upp, och den gamle skall du ära; du skall frukta din Gud.  Jag är HERREN.</span> <span class="verse"><a name="33">33</a>När en främling bor hos eder i edert land, skolen I icke förtrycka honom.</span> <span class="verse"><a name="34">34</a>Främlingen som bor hos eder skall räknas såsom en inföding bland eder, du skall älska honom såsom dig själv; I haven ju själva varit främlingar i Egyptens land.  Jag är HERREN, eder Gud.</span> <span class="verse"><a name="35">35</a>I skolen icke göra orätt i domen, icke i fråga om mått, vikt eller mål.</span> <span class="verse"><a name="36">36</a>Riktig våg, riktiga vikter, riktig efa, riktigt hin-mått skolen I hava.  Jag är HERREN, eder Gud, som har fört eder ut ur Egyptens land.</span> <span class="verse"><a name="37">37</a>Så skolen I nu hålla alla mina stadgar och alla mina rätter och göra efter dem.  Jag är HERREN.</span> </p></div</div></div></body></html>