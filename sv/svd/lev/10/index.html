<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/lev/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/lev">Leviticus</a> &gt <strong>Chapter 10</strong></div><p><span class="verse"><a name="1">1</a>Men Arons söner Nadab och Abihu togo var sitt fyrfat och lade eld i dem och strödde rökelse därpå och buro fram inför HERRENS ansikte främmande eld, annan eld än den han hade givit dem befallning om.</span> <span class="verse"><a name="2">2</a>Då gick eld ut från HERREN och förtärde dem, så att de föllo döda ned inför HERRENS ansikte.</span> <span class="verse"><a name="3">3</a>Och Mose sade till Aron: »Detta är vad HERREN har talat och sagt: På dem som stå mig nära vill jag bevisa mig helig, och inför allt folket bevisa mig härlig.» Och Aron teg stilla.</span> <span class="verse"><a name="4">4</a>Och Mose kallade till sig Misael och Elsafan, Arons farbroder Ussiels söner, och sade till dem: »Träden fram och bären edra fränder bort ifrån helgedomen och fören den utanför lägret.»</span> <span class="verse"><a name="5">5</a>Då trädde de fram och buro bort dem i deras livklädnader, utanför lägret, såsom Mose hade sagt.</span> <span class="verse"><a name="6">6</a>Och Mose sade till Aron och till hans söner Eleasar och Itamar: »I skolen icke hava edert hår oordnat, ej heller riva sönder edra kläder, på det att I icke mån dö och draga förtörnelse över hela menigheten.  Men edra bröder, hela Israels hus, må gråta över denna brand som HERREN har upptänt.</span> <span class="verse"><a name="7">7</a>Och I skolen icke gå bort ifrån uppenbarelsetältets ingång, på det att I icke mån dö; ty HERRENS smörjelseolja är på eder.» Och de gjorde såsom Mose hade sagt.</span> <span class="verse"><a name="8">8</a>Och HERREN talade till Aron och sade:</span> <span class="verse"><a name="9">9</a>»Varken du själv eller dina söner må dricka vin eller starka drycker, när I skolen gå in i uppenbarelsetältet, på det att I icke mån dö.  Det skall vara en evärdlig stadga för eder från släkte till släkte.</span> <span class="verse"><a name="10">10</a>I skolen skilja mellan heligt och oheligt, mellan orent och rent;</span> <span class="verse"><a name="11">11</a>och I skolen lära Israels barn alla de stadgar som HERREN har kungjort för dem genom Mose.»</span> <span class="verse"><a name="12">12</a>Och Mose sade till Aron och till Eleasar och Itamar, hans kvarlevande söner: »Tagen det spisoffer som har blivit över av HERRENS eldsoffer, och äten det osyrat vid sidan av altaret, ty det är högheligt.</span> <span class="verse"><a name="13">13</a>I skolen äta det på en helig plats; ty det är din och dina söners stadgade rätt av HERRENS eldsoffer; så är mig bjudet.</span> <span class="verse"><a name="14">14</a>Och viftoffersbringan och offergärdslåret skola ätas av dig, och av dina söner och dina döttrar jämte dig, på en ren plats, ty de äro dig givna såsom din och dina söners stadgade rätt av Israels barns tackoffer.</span> <span class="verse"><a name="15">15</a>Jämte eldsoffren -- fettstyckena -- skola offergärdslåret och viftoffersbringan bäras fram för att viftas såsom ett viftoffer inför HERRENS ansikte; och de skola såsom en evärdlig rätt tillhöra dig och dina söner jämte dig, såsom HERREN har bjudit.»</span> <span class="verse"><a name="16">16</a>Och Mose frågade efter syndoffersbocken, men den befanns vara uppbränd.  Då förtörnades han på Eleasar och Itamar, Arons kvarlevande söner, och sade:</span> <span class="verse"><a name="17">17</a>»Varför haven I icke ätit syndoffret på den heliga platsen?  Det är ju högheligt.  Och han har givit eder det, för att I skolen borttaga menighetens missgärning och bringa försoning för dem inför HERRENS ansikte.</span> <span class="verse"><a name="18">18</a>Se, dess blod har icke blivit inburet i helgedomens inre; därför skullen I på heligt område hava ätit upp köttet, såsom jag hade bjudit.»</span> <span class="verse"><a name="19">19</a>Men Aron sade till Mose: »Se, de hava i dag offrat sitt syndoffer och sitt brännoffer inför HERRENS ansikte, och mig har vederfarits vad du vet.  Om jag nu i dag åte syndofferskött, skulle detta vara HERREN välbehagligt?»</span> <span class="verse"><a name="20">20</a>När Mose hörde detta, var han till freds.</span> </p></div</div></div></body></html>