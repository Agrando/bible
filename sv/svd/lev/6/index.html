<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/lev/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/lev">Leviticus</a> &gt <strong>Chapter 6</strong></div><p><span class="verse"><a name="1">1</a>Och HERREN talade till Mose och sade:</span> <span class="verse"><a name="2">2</a>Om någon syndar och begår en orättrådighet mot HERREN, i det att han inför sin nästa nekar angående något som denne har ombetrott honom eller överlämnat i hans hand, eller angående något som han med våld har tagit; eller i det att han med orätt avhänder sin nästa något;</span> <span class="verse"><a name="3">3</a>eller i det att han, när han har hittat något borttappat, nekar därtill och svär falskt i någon sak, vad det nu må vara, vari en människa kan försynda sig:</span> <span class="verse"><a name="4">4</a>så skall den som så har syndat Och därmed ådragit sig skuld återställa vad han med våld har tagit eller med orätt tillägnat sig, eller det som har varit honom ombetrott, eller det borttappade som han har hittat,</span> <span class="verse"><a name="5">5</a>eller vad det må vara, varom han har svurit falskt; han skall ersätta det till dess fulla belopp och lägga femtedelen av värdet därtill.  Han skall giva det åt ägaren samma dag han bär fram sitt skuldoffer.</span> <span class="verse"><a name="6">6</a>Ty sitt skuldoffer skall han föra fram inför HERREN; en felfri vädur av småboskapen, efter det värde du bestämmer, skall han såsom sitt skuldoffer föra fram till prästen.</span> <span class="verse"><a name="7">7</a>När så prästen bringar försoning för honom inför HERRENS ansikte, då bliver honom förlåtet, vad han än må hava gjort, som har dragit skuld över honom.  Tredje Mosebok (Leviticus), 6 Kapitlet  Tillägg till lagarna om brännoffer, spisoffer och syndoffer. Invigningsoffret.</span> <span class="verse"><a name="8">8</a>Och Herren talade till Mose och sade:</span> <span class="verse"><a name="9">9</a>Bjud Aron och hans söner och säg: Detta är lagen om brännoffret: Brännoffret skall ligga på altarets härd hela natten intill morgonen, och elden på altaret skall därigenom hållas brinnande.</span> <span class="verse"><a name="10">10</a>Och prästen skall ikläda sig sin livrock av linne och ikläda sig benkläder av linne, för att de må skyla hans kött; därefter skall han taga bort askan vartill elden har förbränt brännoffret på altaret, och lägga den vid sidan av altaret.</span> <span class="verse"><a name="11">11</a>Sedan skall han taga av sig sina kläder och ikläda sig andra kläder och föra askan bort utanför lägret till en ren plats.</span> <span class="verse"><a name="12">12</a>Men elden på altaret skall hållas brinnande och får icke slockna; prästen skall var morgon antända ny ved därpå.  Och han skall lägga brännoffret därpå och förbränna fettstyckena av tackoffret därpå.</span> <span class="verse"><a name="13">13</a>Elden skall beständigt hållas brinnande på altaret; den får icke slockna.</span> <span class="verse"><a name="14">14</a>Och detta är lagen om spisoffret: Arons söner skola bära fram det inför HERRENS ansikte, till altaret.</span> <span class="verse"><a name="15">15</a>Och prästen skall taga en handfull därav, nämligen av det fina mjölet som hör till spisoffret, och av oljan, därtill all rökelsen som ligger på spisoffret, och detta, som utgör själva altaroffret, skall han förbränna på altaret, till en välbehaglig lukt för HERREN.</span> <span class="verse"><a name="16">16</a>Och det som är över därav skola Aron och hans söner äta.  Osyrat skall det ätas på en helig plats; i förgården till uppenbarelsetältet skola de äta det.</span> <span class="verse"><a name="17">17</a>Det skall icke bakas med surdeg.  Detta är deras del, det som jag har givit dem av mina eldsoffer.  Det är högheligt likasom syndoffret och skuldoffret.</span> <span class="verse"><a name="18">18</a>Allt mankön bland Arons barn må äta det.  Det skall vara deras evärdliga rätt av HERRENS eldsoffer, från släkte till släkte.  Var och en som kommer därvid bliver helig.</span> <span class="verse"><a name="19">19</a>Och HERREN talade till Mose och sade:</span> <span class="verse"><a name="20">20</a>Detta är det offer som Aron och hans söner skola offra åt HERREN på den dag då någon av dem undfår smörjelsen: en tiondedels efa fint mjöl såsom det dagliga spisoffret, hälften om morgonen och hälften om aftonen.</span> <span class="verse"><a name="21">21</a>På plåt skall det tillredas med olja, och du skall bära fram det hopknådat; och du skall offra det sönderdelat, såsom när man offrar ett spisoffer i stycken, till en välbehaglig lukt för HERREN.</span> <span class="verse"><a name="22">22</a>Och den präst bland hans söner, som bliver smord i hans ställe, skall göra så.  Detta skall vara en evärdlig stadga.  Såsom ett heloffer skall det förbrännas åt HERREN.</span> <span class="verse"><a name="23">23</a>En prästs spisoffer skall alltid vara ett heloffer; det får icke ätas.</span> <span class="verse"><a name="24">24</a>Och HERREN talade till Mose och sade:</span> <span class="verse"><a name="25">25</a>Tala till Aron och hans söner och säg: Detta är lagen om syndoffret: På samma plats där brännoffersdjuret slaktas skall ock syndoffersdjuret slaktas, inför HERRENS ansikte.  Det är högheligt.</span> <span class="verse"><a name="26">26</a>Den präst som offrar syndoffret skall äta det; på en helig plats skall det ätas, i förgården till uppenbarelsetältet.</span> <span class="verse"><a name="27">27</a>Var och en som kommer vid köttet bliver helig.  Och om något av blodet stänkes på någons kläder, så skall man avtvå det bestänkta stället på en helig plats.</span> <span class="verse"><a name="28">28</a>Ett lerkärl vari kokningen har skett skall sönderslås; men har kokningen skett i ett kopparkärl, så skall detta skuras och sköljas med vatten.</span> <span class="verse"><a name="29">29</a>Allt mankön bland prästerna må äta det.  Det är högheligt.</span> <span class="verse"><a name="30">30</a>Men intet syndoffer av vars blod något bäres in i uppenbarelsetältet till att bringa försoning i helgedomen får ätas; det skall brännas upp i eld.</span> </p></div</div></div></body></html>