<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/lev/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/lev">Leviticus</a> &gt <strong>Chapter 24</strong></div><p><span class="verse"><a name="1">1</a>Och HERREN talade till Mose och sade:</span> <span class="verse"><a name="2">2</a>Bjud Israels barn att bära till dig ren olja, av stötta oliver, till ljusstaken, så att lamporna dagligen kunna sättas upp.</span> <span class="verse"><a name="3">3</a>Utanför den förlåt som hänger framför vittnesbördet, i uppenbarelsetältet, skall Aron beständigt sköta den, från aftonen till morgonen, inför HERRENS ansikte.  Detta skall vara en evärdlig stadga för eder från släkte till släkte.</span> <span class="verse"><a name="4">4</a>Lamporna på den gyllene ljusstaken skall han beständigt sköta inför HERRENS ansikte.</span> <span class="verse"><a name="5">5</a>Och du skall taga fint mjöl och därav baka tolv kakor; var kaka skall innehålla två tiondedels efa.</span> <span class="verse"><a name="6">6</a>Och du skall lägga upp dem i två rader, sex i var rad, på det gyllene bordet inför HERRENS ansikte.</span> <span class="verse"><a name="7">7</a>Och på vardera raden skall du lägga ren rökelse, för att denna må utgöra själva altaroffret av bröden, ett eldsoffer åt HERREN.</span> <span class="verse"><a name="8">8</a>Sabbatsdag efter sabbatsdag skall man beständigt lägga upp dem inför HERRENS ansikte: en gärd av Israels barn, till ett evigt förbund.</span> <span class="verse"><a name="9">9</a>De skola tillhöra Aron och hans söner och skola ätas av dem på en helig plats, ty de äro högheliga och äro hans evärdliga rätt av HERRENS eldsoffer.</span> <span class="verse"><a name="10">10</a>Och en man som var son till en israelitisk kvinna, men till fader hade en egyptisk man, gick ut bland Israels barn; och den israelitiska kvinnans son och en israelitisk man kommo i träta med varandra i lägret.</span> <span class="verse"><a name="11">11</a>Och den israelitiska kvinnans son smädade Namnet och hädade. Då förde de honom fram till Mose.  Och hans moder hette Selomit, dotter till Dibri, av Dans stam.</span> <span class="verse"><a name="12">12</a>Och de satte honom i förvar, för att de skulle få hans dom bestämd efter HERRENS befallning.</span> <span class="verse"><a name="13">13</a>Och HERREN talade till Mose och sade:</span> <span class="verse"><a name="14">14</a>För ut hädaren utanför lägret; sedan må alla som hörde det lägga sina händer på hans huvud, och må så hela menigheten stena honom.</span> <span class="verse"><a name="15">15</a>Och till Israels barn skall du tala och säga: Om någon hädar sin Gud, kommer han att bära på synd.</span> <span class="verse"><a name="16">16</a>Och den som smädar HERRENS namn skall straffas med döden; hela menigheten skall stena honom.  Evad det är en främling eller en inföding som smädar Namnet, skall han dödas.</span> <span class="verse"><a name="17">17</a>Om någon slår ihjäl någon människa, skall han straffas med döden;</span> <span class="verse"><a name="18">18</a>och den som slår ihjäl ett boskapsdjur skall ersätta det: liv för liv.</span> <span class="verse"><a name="19">19</a>Och om någon vållar att hans nästa får ett lyte, så skall man göra mot honom såsom han själv har gjort:</span> <span class="verse"><a name="20">20</a>bruten lem för bruten lem, öga för öga, tand för tand; samma lyte han har vållat att en annan fick skall han själv få.</span> <span class="verse"><a name="21">21</a>Den som slår ihjäl ett boskapsdjur skall ersätta det, och den som slår ihjäl en människa skall dödas.</span> <span class="verse"><a name="22">22</a>En och samma lag skall gälla för eder, den skall gälla lika väl för främlingen som för infödingen; ty jag är HERREN, eder Gud.</span> <span class="verse"><a name="23">23</a>Och Mose talade detta till Israels barn; och de förde ut hädaren utanför lägret och stenade honom.  Alltså gjorde Israels barn såsom HERREN hade bjudit Mose.</span> </p></div</div></div></body></html>