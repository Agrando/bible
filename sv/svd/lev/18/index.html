<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/lev/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/lev">Leviticus</a> &gt <strong>Chapter 18</strong></div><p><span class="verse"><a name="1">1</a>Och HERREN talade till Mose och sade:</span> <span class="verse"><a name="2">2</a>Tala till Israels barn och säg till dem:  Jag är HERREN, eder Gud.</span> <span class="verse"><a name="3">3</a>I skolen icke göra såsom man gör i Egyptens land, där I haven bott.  Ej heller skolen I göra såsom man gör i Kanaans land, dit jag vill föra eder; I skolen icke vandra efter deras stadgar.</span> <span class="verse"><a name="4">4</a>Efter mina rätter skolen I göra och mina stadgar skolen I hålla, och skolen vandra efter dem.  Jag är HERREN, eder Gud.</span> <span class="verse"><a name="5">5</a>Ja, I skolen hålla mina stadgar och rätter, ty den människa som gör efter dem skall leva genom dem.  Jag är HERREN.</span> <span class="verse"><a name="6">6</a>Ingen bland eder skall komma vid någon kvinna som år hans nära blodsförvant och blotta hennes blygd.  Jag är HERREN.</span> <span class="verse"><a name="7">7</a>Du skall icke blotta din faders blygd genom att blotta din moders blygd; hon är din moder, du skall icke blotta hennes blygd.</span> <span class="verse"><a name="8">8</a>Du skall icke blotta någon annan kvinnas blygd, som är din faders hustru, ty det är din faders blygd.</span> <span class="verse"><a name="9">9</a>Du skall icke blotta din systers blygd, evad hon är din faders dotter eller din moders dotter, evad hon är född hemma eller född ute.</span> <span class="verse"><a name="10">10</a>Du skall icke blotta din sondotters eller din dotterdotters blygd, ty det är din egen blygd.</span> <span class="verse"><a name="11">11</a>Du skall icke blotta din faders hustrus dotters blygd, ty hon är av din faders släkt, hon är din syster.</span> <span class="verse"><a name="12">12</a>Du skall icke blotta din faders systers blygd; hon är din faders nära blodsförvant.</span> <span class="verse"><a name="13">13</a>Du skall icke blotta din moders systers blygd, ty hon är din moders nära blodsförvant.</span> <span class="verse"><a name="14">14</a>Du skall icke blotta din faders broders blygd: vid hans hustru skall du icke komma; hon är din faders syster.</span> <span class="verse"><a name="15">15</a>Du skall icke blotta din svärdotters blygd; hon är din sons hustru, hennes blygd skall du icke blotta.</span> <span class="verse"><a name="16">16</a>Du skall icke blotta din broders hustrus blygd, ty det är din broders blygd.</span> <span class="verse"><a name="17">17</a>Du skall icke blotta en kvinnas blygd och tillika hennes dotters; du skall icke heller taga till hustru hennes sondotter eller dotterdotter och blotta dennas blygd, de äro ju nära blodsförvanter; sådant vore en skändlighet.</span> <span class="verse"><a name="18">18</a>Och du skall icke till hustru taga en kvinna jämte hennes syster, så att du uppväcker fiendskap mellan dem, i det att du blottar den enas blygd och tillika den andras, medan den förra lever.</span> <span class="verse"><a name="19">19</a>Du skall icke komma vid en kvinna och blotta hennes blygd, när hon är oren under sin månadsrening.</span> <span class="verse"><a name="20">20</a>Med din nästas hustru skall du icke beblanda dig, så att du genom henne bliver oren.</span> <span class="verse"><a name="21">21</a>Du skall icke giva någon av dina avkomlingar till offer åt Molok; du skall icke ohelga din Guds namn.  Jag är HERREN.</span> <span class="verse"><a name="22">22</a>Du skall icke ligga hos en man såsom man ligger hos en kvinna; det är en styggelse.</span> <span class="verse"><a name="23">23</a>Du skall icke beblanda där med något djur, så att du genom detta bliver oren.  Och ingen kvinna skall hava att skaffa med något djur, så att hon beblandar sig därmed; det är en vederstygglighet.</span> <span class="verse"><a name="24">24</a>I skolen icke orena eder med något av allt detta, ty med allt sådant hava de hedningar orenat sig, som jag fördriver för eder.</span> <span class="verse"><a name="25">25</a>Därigenom har landet blivit orenat, och jag har på det hemsökt dess missgärning, så att landet har utspytt sina inbyggare.</span> <span class="verse"><a name="26">26</a>Så hållen då I mina stadgar och rätter, och ingen av eder, evad han är inföding eller en främling som bor ibland eder, må göra någon av alla dessa styggelser.</span> <span class="verse"><a name="27">27</a>Ty alla dessa styggelser hava landets inbyggare, som hava varit där före eder, bedrivit, så att landet har blivit orenat.</span> <span class="verse"><a name="28">28</a>Gören intet sådant, på det att landet icke må utspy eder, om I så orenen det, likasom det utspyr det folk som har bott där före eder.</span> <span class="verse"><a name="29">29</a>Ty var och en som gör någon av alla dessa styggelser skall utrotas ur sitt folk, ja, var och en som gör sådant.</span> <span class="verse"><a name="30">30</a>Iakttagen därför vad jag har bjudit eder iakttaga, så att I icke gören efter någon av de styggeliga stadgar som man har följt före eder, och så orenen eder genom dem.  Jag är HERREN, eder Gud.</span> </p></div</div></div></body></html>