<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/jonah/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/jonah">Jonah</a> &gt <strong>Chapter 4</strong></div><p><span class="verse"><a name="1">1</a>Men detta förtröt Jona högeligen, och hans vrede upptändes.</span> <span class="verse"><a name="2">2</a>Och han bad till HERREN och sade: »Ack Herre, var det icke detta jag tänkte, när jag ännu var i mitt land!  Därför ville jag ock i förväg fly undan till Tarsis.  Jag visste ju att du är en nådig och barmhärtig Gud, långmodig och stor i mildhet, och sådan att du ångrar det onda.</span> <span class="verse"><a name="3">3</a>Så tag nu, Herre, mitt liv ifrån mig; ty jag vill hellre vara död än leva.»</span> <span class="verse"><a name="4">4</a>Men HERREN sade: »Menar du att du har skäl till att vredgas?»</span> <span class="verse"><a name="5">5</a>Och Jona gick ut ur staden och stannade öster om staden; där gjorde han sig en hydda och satt i skuggan därunder, för att se huru det skulle gå med staden.</span> <span class="verse"><a name="6">6</a>Och HERREN Gud lät en ricinbuske skjuta upp över Jona, för att den skulle giva skugga åt hans huvud och hjälpa honom ur hans förtrytelse; och Jona gladde sig högeligen över ricinbusken.</span> <span class="verse"><a name="7">7</a>Men dagen därefter, när morgonrodnaden gick upp, sände Gud maskar som frätte ricinbusken, så att den vissnade.</span> <span class="verse"><a name="8">8</a>När sedan solen hade gått upp, sände Gud en brännande östanvind, och solen stack Jona på huvudet, så att han försmäktade.  Då önskade han sig döden och sade: »Jag vill hellre vara död än leva.»</span> <span class="verse"><a name="9">9</a>Men Gud sade till Jona: »Menar du att du har skäl till att vredgas för ricinbuskens skull?»  Han svarade: »Jag må väl hava skäl att vredgas till döds.»</span> <span class="verse"><a name="10">10</a>Då sade HERREN: »Du ömkar dig över ricinbusken, som du icke har haft någon möda med och icke har dragit upp, som kom till på en natt och förgicks efter en natt.</span> <span class="verse"><a name="11">11</a>Och jag skulle icke ömka mig över Nineve, den stora staden, där mer än ett hundra tjugu tusen människor finnas, som icke förstå att skilja mellan höger och vänster, och därtill djur i myckenhet!»</span> </p></div</div></div></body></html>