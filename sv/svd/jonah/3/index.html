<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/jonah/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/jonah">Jonah</a> &gt <strong>Chapter 3</strong></div><p><span class="verse"><a name="1">1</a>Och HERRENS ord kom för andra gången till Jona; han sade:</span> <span class="verse"><a name="2">2</a>»Stå upp och begiv dig till Nineve, den stora staden, och predika för den vad jag skall tala till dig.»</span> <span class="verse"><a name="3">3</a>Då stod Jona upp och begav sig till Nineve, såsom HERREN hade befallt.  Men Nineve var en stor stad inför Gud, tre dagsresor lång.</span> <span class="verse"><a name="4">4</a>Och Jona begav sig på väg in i staden, en dagsresa, och predikade och sade: »Det dröjer ännu fyrtio dagar, så skall Nineve bliva omstörtat.»</span> <span class="verse"><a name="5">5</a>Då trodde folket i Nineve på Gud, och lyste ut en fasta och klädde sig i sorgdräkt, både stora och små.</span> <span class="verse"><a name="6">6</a>Och när saken kom för konungen i Nineve, stod han upp från sin tron och lade av sin mantel och höljde sig i sorgdräkt och satte sig i aska.</span> <span class="verse"><a name="7">7</a>Sedan utropade och förkunnade man i Nineve, enligt konungens och hans stores påbud, och sade: »Ingen människa må smaka något, icke heller något djur, vare sig av fäkreaturen eller småboskapen; de må icke föras i bet, ej heller vattnas.</span> <span class="verse"><a name="8">8</a>Och både människor och djur skola hölja sig i sorgdräkt och ropa till Gud med all makt.  Och var och en må vända om från sin onda väg och från den orätt som han har haft för händer.</span> <span class="verse"><a name="9">9</a>Vem vet, kanhända vänder Gud då om och ångrar sig och vänder sig ifrån sin vredes glöd, så att vi icke förgås.»</span> <span class="verse"><a name="10">10</a>Då nu Gud såg vad de gjorde, att de vände om från sin onda väg, ångrade han det onda som han hade hotat att göra mot dem, och han gjorde icke så.</span> </p></div</div></div></body></html>